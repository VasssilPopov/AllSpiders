{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402416-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0-%D0%BF%D0%BE%D0%BA%D0%B0%D0%B7%D0%B0-%D0%BE%D0%B3%D1%80%D0%BE%D0%BC%D0%BD%D0%B8-%D0%B3%D1%8A%D1%80%D0%B4%D0%B8-%D0%B2-%D1%82%D0%B0%D0%B9%D0%BB%D0%B0%D0%BD%D0%B4", "text": "Юнона се отдаде на екзотика и релакс като избра за ваканцията си Тайланд. Певицата е придружена от дъщеря си Глория, която на 17 ноември празнува и рождения си ден. Именитата й майка я зарадва с вълнуващо преживяване, което дълго ще помни.   Фолкпевицата зарадва и своите фенове от мъжки пол, показвайки своите прелести в социалните мрежи. Изпълнителката, позната като любовницата на починалия кмет на Раднево и участник в \"Сървайвър\" Нончо Воденичаров, се слави като певицата с най-огромните силиконови бомби и няма против да ги развява и да се фука с тях.      Със сигурност и в Тайланд е привлякла вниманието на местните и туристите, като на плажа им се е откривала идеална възможност. Юнона сподели стотици полуголи снимки в личния си профил във \"Фейсбук\", а коментарите отдолу са повече от горещи.      Силиконовите импанти колкото помагат на Юнона, толкова и пречат. Както стана известно преди време, нейният шеф Митко Пайнера неведнъж е цензурирал клиповете й, тъй като изглжедала прекалено вулгарно и щяла да отблъсне публиката си. Тя обаче си харесва бюста и използва всяка възможност да покаже, че е с едни гърди пред останалите жени.", "date": "2019.11.22", "title": "Фолкпевица показа огромни гърди в Тайланд"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402417-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%BC%D0%B0%D1%8F-%D1%81-%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F", "text": "След корекцията, която направи на носа си, и която предизвика бурна вълна от всевъзможни коментари, ето, че Преслава прави поредния си драстичен ход за визията си.   Фолкдивата, която вече изглежда като съвсем различен човек, бързо влезе във форма след раждането на дъщеричката си Паола, а отскоро е и с изцяло нов имидж.     Изпълнителката смени прическата и придоби още по-предизвикателен вид, който в комплект със съвършените форми и извивки на тялото, я превръщат в ходещо изкушение.     Певицата често ни залива с фотоси от всевъзможни дестинации, на които, разбира се, демонстрира съвършената си фигура, а компания й прави и малката Паола.", "date": "2019.11.22", "title": "Преслава смая с нова визия!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402418-%D0%BC%D0%BE%D0%B4%D0%B5%D0%BB%D0%B8%D1%82%D0%B5-%D0%BD%D0%B0-%D0%B5%D0%B4%D0%B3%D0%B0%D1%80-%D0%B0%D1%80%D1%82%D0%B8%D1%81-%D0%BE%D0%B6%D0%B8%D0%B2%D1%8F%D0%B2%D0%B0%D1%82-%D1%81-%D0%B2%D0%B8%D0%BD%D0%BE%D1%82%D0%BE-%D0%BD%D0%B0-verano-azur", "text": "Ако мислите, че модерните скици за модели на дрехи преповтарят вече добре познати рисунки на манекени, облечени в шокиращи цветове и форми, значи още не сте видели изящните предложения на Едгар Артис. Худоникът от арменски произход, който учи мода в Париж, вече покори сърцата на над 700 000 последователи в Instagram с неповторимата си артистичност. Сред най-новите вдъхновения на Едгар са рокли, въплъщаващи характера на изисканите вина от серията VERANO AZUR, част от колекцията на хитовата българска изба New Bloom Winery. Те са отразени в шикозните рокли на красиви жени, които артистът създава, вдъхновен на наситеното червено вино и деликатното розе, пречупени през концепцията за естествената женска красота  .      Eдгар, който сам избира артистичния си псевдоним - Артис, учи мода и дизайн в Париж. Почитателите му се възхищават от необикновените модни илюстрации, интегриращи нестандартни материали.      С рисунките си авторът изпраща послание за силата на обикновените неща, които ни заобикалят в ежедневието, за красотата в детайлите, погледнати от правилната гледна точка. Именно неповторимият аромат на уникалните винени сортове Rose и Sira&Maselan от родната Тракийска низина и безкомпромисното качество на родната изба от град Съединение са онези детайли, които потапят световноизвестния артист в изкушението на VERANO AZUR и го превръщат в истински посланик марката по света. Интересна подробност е, че в последните години виненият бранд VERANO AZUR се наложи у нас като един от най-предпочитаните сред съвремените градски хора. Марката от години налага нов стил в консумацията на вино, като очарова своите почитатели не само с модерното си име и дизайн, но и с неповторимите си характеристики и безкомпромисно качество, които се крият в традициите на производство на New Bloom Winery, която е и една от най-напредналите изби в технологичен план у нас. С площ от 700 кв.м., тя разполага с уникална за страната база, оборудвана по последните световни стандарти. В нея се намира и най-модерната у нас лаборатория за качествен контрол на всеки процес от производството. Лозята на New Bloom Winery се намират в близост до винарната и са около 6000 декара, където освен традиционни се отглеждат и уникалните за България сортове Глера, Регент и Дорнфелдер.", "date": "2019.11.22", "title": "Моделите на Едгар Артис оживяват с виното на VERANO AZUR"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402419-%D0%B0%D0%BA%D0%B0%D0%B4-%D0%BF%D0%B5%D1%82%D1%8A%D1%80-%D0%B8%D0%B2%D0%B0%D0%BD%D0%BE%D0%B2-30-%D0%BE%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%81%D0%B0-%D1%81%D1%8A%D1%81-%D1%81%D0%B5%D1%80%D0%B8%D0%BE%D0%B7%D0%BD%D0%B8-%D0%BF%D1%81%D0%B8%D1%85%D0%B8%D1%87%D0%BD%D0%B8-%D1%80%D0%B0%D0%B7%D1%81%D1%82%D1%80%D0%BE%D0%B9%D1%81%D1%82%D0%B2%D0%B0-%D0%B8-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F", "text": "«В нашия Парламент 30% от депутатите, значи над 70 души, са със сериозни психични разстройства и отклонения. Има и хора направо за лудницата. Луди пишат закони, братя. Луди ни управляват. Какво очаквате?»   Шефът на Демографския институт към БАН Петър Иванов във Фейсбук Акад. Петър Иванов е директор на Демографския институт към Българската академия за наука и изкуства (БАНИ)  ", "date": "2019.11.22", "title": "Акад. Петър Иванов: 30% от депутатите са със сериозни психични разстройства и отклонения"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402420-%D1%85%D1%8A%D1%80%D0%B2%D0%B0%D1%82%D1%81%D0%BA%D0%B8-%D0%B2%D0%B5%D1%81%D1%82%D0%BD%D0%B8%D0%BA-%D0%BA%D1%83%D1%80%D1%86-%D0%B4%D0%BE%D0%B9%D0%B4%D0%B5-%D0%B4%D0%BE-%D0%B7%D0%B0%D0%B3%D1%80%D0%B5%D0%B1-%D1%81-%D0%B1%D0%B8%D0%BB%D0%B5%D1%82-%E2%80%93-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%BD%D0%B0-%D0%BA%D0%BB%D0%B0%D1%81%D0%B0,-%D0%B0-%D0%B1%D0%BE%D1%80%D0%B8%D1%81%D0%BE%D0%B2-%E2%80%93-%D1%81-airbus-%D0%B7%D0%B0-150-%D0%BF%D0%B0%D1%81%D0%B0%D0%B6%D0%B5%D1%80%D0%B8", "text": "Хърватските медии са втрещени от разточителството и грандоманщината на българския премиер   „Открийте разликите: Себастиан Курц пристига в икономична класа за среща на ЕНП в Загреб, а вижте как пристига българският премиер”, гласи заглавието на хърватския информационен сайт Jutarnji.hr. Разточителството на държавни средства от премиера Борисов и неговата грандоманщина са в полезрението и на нашите съседи.   България, заедно с Румъния и за съжаление Хърватия, са сред по-бедните членове на Европейския съюз. Австрия е от другата страна, тя е по-развита, отбелязва „Ютарни лист“. След това е интересно да се сравнят двете фотографии, които демонстрират абсолютното разминаване в разходването на държавни ресурси, когато става дума за двама политици – австриец и българин, дошли на заседание на Европейската народна партия в Загреб, уточнява изданието. Имахме възможността да станем свидетели на пристигането на българския премиер Бойко Борисов, който реши да дойде в Загреб с държавна “птица”, способна да превози повече от 150 пътници. Това е самолет Airbus A319, носещ националните знаци и надпис на Република България, коментира медията. Въпреки че българското правителство разполага и със значително по-малък бизнес джет, Борисов реши да демонстрира целия лукс на държавния си флот, пише в заключение вестникът.     Припомняме, че през 2017 година, в първия си мандат, канцлерът на Австрия отказа среща с премиера на България Бойко Борисов, като обясни това с други поети ангажименти. Председателят на ГЕРБ Бойко Борисов, заедно с българска делегация, участва в конгреса на Европейската народна партия (ЕНП) в Загреб (Хърватия). Двудневният форум се провежда на 20 и 21 ноември 2019 година. По време на конгреса ще бъдат избрани нови председател на ЕНП, заместник-председатели на партията и генерален секретар. Във фокуса на конгреса са теми като европейските инвестиции в регионите и градовете след 2020, предизвикателствата и споделените отговорности около Западните Балкани, поемане на лидерството от страна на ЕНП по отношение на действията за климата, както и гласуването на „Визия на ЕНП за устойчива планета“. В състава на делегацията на ГЕРБ влизат още българският еврокомисар Мария Габриел, евродепутатите от ГЕРБ, двамата заместник-председатели на партията Йорданка Фандъкова и Димитър Николов, кметове и областни координатори на ГЕРБ. В профила си във Фейсбук Борисов се похвали, че е разговарял в Загреб със Себастиан Курц: „Поканих Себастиан Курц да дойде в България и да се увери лично как охраняваме външната граница на ЕС. В рамките на Конгреса на ЕНП в Загреб двамата се поздравихме за последните изборни победи в двете страни. Подчертах, че Австрия е важна европейска страна и съм уверен, че Себастиан ще успее скоро да формира стабилно правителство”.      ", "date": "2019.11.22", "title": "Хърватски вестник: Курц дойде до Загреб с билет – икономична класа, а Борисов – с Airbus за 150 пасажери"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402421-%E2%80%9C%D0%B0%D1%80%D1%82%D0%B5%D0%BA%D1%81%E2%80%9D-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%E2%80%9C%D0%BB%D0%BE%D0%B7%D0%B5%D0%BD%D0%B5%D1%86%E2%80%9D-%D0%BD%D0%B5-%D0%BA%D0%BE%D1%80%D0%B5%D1%81%D0%BF%D0%BE%D0%BD%D0%B4%D0%B8%D1%80%D0%B0%D1%82-%D1%81%D1%8A%D1%81-%D0%B7%D0%B0%D0%BA%D0%BE%D0%BD%D0%B0-%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%8A%D0%B4%D0%B0", "text": "С решение от 30 юли 2019 Софийският административен съд потвърди валидността на Разрешението за строеж на многофункционалната сграда „Златен век“ и отмени заповедта на ДНСК за спирането на строежа „Вярваме, че резултатите от нашите усилия са много по-трайни от десетки управленски мандати и продължаваме да се борим за независима бизнес среда в България“  По повод искането на новия кмет на район „Лозенец“ Константин Павлов ДНСК да премахне сградата „Златен Век“, бихме искали да направим следното изявление.  При мащабното медийно отразяване на тази поредна атака срещу проекта, на широката публика се внушава, че е налице някакво меродавно становище за незаконност на сградата, каквото всъщност няма.  От друга страна се премълчава най-важният факт – решението на българския съд, а това води до изопачаване на истината и манипулиране на общественото мнение.  Припомняме, че със решение от 30 юли 2019 Софийският административен съд потвърди валидността на Разрешението за строеж на многофункционалната сграда „Златен век“ и отмени заповедта на ДНСК за спирането на строежа.  Въпреки това, ние от „АРТЕКС“ изчакваме окончателно решението на Върховния административен съд по казуса, за да продължим строеж, тъй като уважаваме върховенството на закона.  Напомняме също, че съдът счита, че съобразно практиката на ВАС, десетгодишното разрешение за строеж на този и други подобни строежи, които промяната на ЗУТ е заварила през 2017, ще изтече през 2028 г.  Решението на съда е подкрепено от множество официални правни становища на авторитетни правни експерти като проф. Огнян Герджиков, проф. Дончо Хрусанов, проф Иван Русчев, проф. Димитър Костов, проф. Иван Тодоров, Явор Зартов и други.  Не ни се иска да вярваме, че г-н Константин Павлов смята всички тези правни становища за нищожни и би предприел каквито и да било действия, които не отговарят на изводите, направени от българския съд.  Подобни негови действия целят правен прецедент, който освен че ще бъде негативен сигнал към българските и чуждестранни инвеститори, ще създаде възможност да се атакуват редица мащабни строежи, включително и редица инфраструктурни проекти в страната, за които поправката в чл. 153 на ЗУТ е направена и важи.  Продължаваме да твърдим, че в една правова държава Законът следва да се изпълнява от всички нейни субекти, особено от институциите, както и че принципите на демокрацията изключват своеволни, еднолични и противозаконни действия на хората, които в момента са на власт.  „АРТЕКС“ е компания, която инвестира не само в честния бизнес и икономиката на България, но и създава нови стандарти за качество, с които изграждаме бъдещия облик на София. Вярваме, че резултатите от нашите усилия са много по-трайни от десетки управленски мандати и подкрепата на обществото ни задължава да продължим да се борим за едно по-светло бъдеще и по-добра и независима бизнес среда в България.    ", "date": "2019.11.22", "title": "“Артекс”: Намеренията на кмета на “Лозенец” не кореспондират със закона и решението на съда"}
{"url": "http://www.classa.bg/%D1%81%D0%B2%D1%8F%D1%82/item/402422-%D0%B2%D1%83%D1%87%D0%B8%D1%87-%D1%80%D1%83%D1%81%D0%BA%D0%B8%D1%8F%D1%82-%D1%88%D0%BF%D0%B8%D0%BE%D0%BD%D0%B8%D0%BD-%D0%B2%D0%B5%D1%87%D0%B5-%D0%B5-%D0%B8%D0%B7%D0%B3%D0%BE%D0%BD%D0%B5%D0%BD,-%D0%BF%D0%B8%D1%82%D0%B0%D0%BC-%D1%80%D1%83%D1%81%D0%BA%D0%B8%D1%82%D0%B5-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%B7%D0%B0%D1%89%D0%BE", "text": "Вучич повтори, че Сърбия не забравя това, което Путин е направил за Сърбия в международните организации, нито подкрепата за оборудването на войската й.Сърбия няма да се присъедини към НАТО Президентът на Сърбия Александър Вучич съобщи, че руският шпионин Георги Клебан повече не е на територията на страната, предава белградската медия „Б92“, цитирана от Агенция \"Фокус\". Той каза, че е сигурен, че президентът Владимир Путин не е бил информиран за това действие и че Сърбия има приятелски отношения с Руската Федерация. Вучич повтори, че Сърбия не забравя това, което Путин е направил за Сърбия в международните организации, нито подкрепата за оборудването на войската й. Държавният глава припомни също, че Сърбия е единствената, която не налага санкции на Руската федерация, не е гласувала срещу интересите на РФ, че е единствената поддържаща военни учения с руската армия и че не застрашава приятелството с Русия по никакъв начин. „Ето защо питам руски приятели, а днес попитах посланика Боцан-Харченко: Защо? Не видях никаква логика във всичко това“, каза Вучич.  Той повтори твърдия ангажимент на Сърбия към военния неутралитет и заяви: „Сърбия няма да се присъедини към НАТО“   \r\n  ", "date": "2019.11.22", "title": "Вучич: Руският шпионин вече е изгонен, питам руските приятели: \"Защо\"?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402423-%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-3-%D0%B3%D0%BE%D0%B4%D0%B8%D1%88%D0%B5%D0%BD-%D0%B0%D0%BB%D0%B5%D0%BA%D1%81-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0", "text": "Не само Алекс, но и други родители с други деца са стояли там с часове и са чакали“, обясни адвокатът. Семейството отишло сутринта в Педиатрията, където не били приети и затова отишли в болница „Лозенец“. Към момента нямаме никаква информация относно проверката по случая. Няма забрана да присъстваме. Вчера вместо да се връчи констативен протокол на родителите, те бяха накарани да дават обяснения. Това заяви адвокат Христина Димитрова, която защитава правата на родителите на починалото дете в ефира на БТВ.  По думите ѝ върху родителите се оказва психологически натиск.  Тя коментира думите на педиатъра д-р Елена Георгиева: „Не системата, а болестта уби Алекс“. За мен е безспорен факт, че и други деца са стояли с часове и са чакали за преглед. Те са отишли сутринта, след това са отишли в Лозенец и са се върнали в педиатрията, детето, което е чакало от сутринта, още не е било прегледано. Алекс вече е бил зле, затова майката нахлува в кабинета с детето на ръце. Трябва да се създаде ред за спешност на прием“, смята юристът.  „Говорят се неща, които не са верни. Алекс е прегледан на обяд. Ако детето не е било вече зле, останалите родители нямаше да го пуснат пред тях“, аргументира се адвокатът на семейството.  „Аз разбирам лекарите, че действа на принципа, че най-добрата защита е нападението. Но не бива това да се прави с почернените родители. Имало е спор в кабинета. Другата лекарка е настоявала детето да бъде прието. За мен на този етап не е било логично детето да бъде прехвърляно, а не да остане там и да бъде прегледано. Родителите не са знаели какви лекари има в Педиатрията, а са искали детето им да е било прегледано. Сега семейството иска да знае, защо детето им не бе прегледано навреме“, каза още адвокатът.   Лекарите, които са участвали, имат повече информация от родителите. Считам, че не е коректно те да коментират факти, до които родителите нямат достъп, заяви Николова. По думите ѝ, вчера на родителите е казано, че нямат право техен представител да присъства на проверката, която тече по случая. Тя самата още не е виждала никакви документи по случая. Адвокат Николова обясни още, че родителите са извикани да им връчат констативен протокол от проверката. Вместо това били вкарани в стая да пишат обяснения. Това се случило в Агенция „Медицински надзор“. „След това те трепереха от психическия натиск“, каза Николова. Категорично е недопустимо да не присъствам и аз“, добави тя. „Не само Алекс, но и други родители с други деца са стояли там с часове и са чакали“, обясни адвокатът.  „Клипове аз не съм видяла и няма как да ги коментирам. За мен е важно да им съхраня психиката на тези хора. Клиповете идват на следващ етап“, посочи тя. Адвокатът подчерта, че родителите не желаят да се създава напрежение и са благодарни на лекарите, които преди това са лекували децата им. Именно затова те са отишли в същата болница, когато 3-годишното им дете се е почувствало зле.    ", "date": "2019.11.22", "title": "Адвокатът на семейството на починалия 3-годишен Алекс със скандални разкрития за проверката"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402424-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%B7%D0%B0-%D0%BF%D0%BE%D0%B2%D0%B0%D0%BB%D0%B5%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%80%D0%B5%D1%82%D0%B0-%D1%87%D0%B0%D1%81%D1%82-%D0%BC%D0%BD%D0%BE%D0%B3%D0%BE%D1%81%D1%82%D1%80%D0%B0%D0%BD%D0%BD%D0%B8%D1%8F%D1%82-%D1%81%D0%B2%D1%8F%D1%82", "text": "\"....защото Господ, твоя Бог, ще те благослови, както ти е говорил, и ти ще даваш назаем на много народи, а сам няма да вземаш назаем; и ще владееш над много народи, а над теб няма  да владеят \" (Второзаконие,15:6) След, когато сме наясно с \"технологията на властта\" и със същността на \"дълбоката държава\" идва ред да разберем, накъдеднес силните движат \"колелото на историята\" за да се опитаме да прогнозираме бъдещето си, доколкото бихме имали възможност и шанс да намерим своето място във водовъртежа на световните геополитически процеси в интерес на развитието и благополучието на България. На 26 април 2017 година   \"Римският клуб\"  ,  създаден  от Дейвид Рокфелер  за изява на западноевропейски интелектуалци като възможност да разсъждават по желаните от тях параметри за бъдещето на човечеството публикува своя юбилеен доклад, озаглавен «  В него водещите експерти на клуба стигат до извода за \" . В доклада е отправена рязка  \". В един от тазгодишните си ноемврийски броеве английското  сп. \" The Economist \" , публикува голямо програмно интервю с президента на Франция Емануел Макрон, в което той със самочувствието на  новия лидер на Европа , пространно и твърде едностранчиво разсъждава за мястото на Европа и ЕС в бързо променящия се глобален свят. Тъй като през последните седмици френският президент три пъти, в една или друга форма, \"посече\" българското правителство, наложително е по-подробно да се запознаем с неговите виждания за бъдещето на Европа и Европейския съюз за да разберем къде и в какво бъркаме. Няколко думи за медията , което \"задава \"въпросите и за самия Макрон. Списанието е издание на британската медия-компания \" The Economist Group\",  като 50% от нея са собственост на английските клонове на старите европейски фамилии  Ротшилд и Аниели . Самият Макрон през периода 2006 - 2009г. работи като инвестиционен банкер в парижката банка на Ротшилдови  \" \", а от август 2014 до март 2016 г. е министър на икономиката, финансиите и индустрията на Франция. През пролетта на 2016 г., малко известният на широката публика 39-годишен политик, подава оставка като министър, напуска социалистическата партия, обявява се за центрист и учредявя прогресисткото политическо движение \"Напред\". Пет месеца преди изборите, Макрон обявява решението си да се кандидартира за президент на Френската република. Емануел Макрон се появи в политиката от \"ръкава\" на Жак Атали , виден апологет на глобализацията и \"Новия световен ред\", яростен защитник на тезата за изключителната роля на еврейството в ръководството на световните дела – факт, който изключително много го сближава с фамилията \"Ротшилд\", за която френският историк на банковото дело   казва:„ В книгата си \" Евреите, светът и парите \" Жак Атали пише: „ “ . И още, пак там: „ “. А в книгата си \" Световната икономическа криза… А какво по-нататък? “ , излязла  през 2009  г., Жак Атали споделя : \"  Атали стига и до същността, невероятно прогнозираща и днешното противоборство на глобалистите с Тръмп, като заявява ,че са възможни два изхода от възникналата ситуация: а)  да се върнем към протекционизма  и по този начин да извършим  демонтаж  на световните пазари; б) срочно да се заемем със  създаването на световно правителство, което би „въвело ред“ на световните пазари . За него първият вариант е явен „регрес“ на човечеството. Мнението му е: ако човечеството желае „прогреса“ и „демокрацията“, то трябва да избере втория вариант .  Това е квинтесенцията на неолибералната глобализация , формулирана от бившия Президент на Европейската банка за реконструкции и развитие. Но това е и веруюто на днешните фанатизирани противници на Тръмп в САЩ и по света. На 8 ноември т.г. в столицата на Казахстан гр.Нур - Султан президентът Касим -Жомарт Токаев прие известния френски политически деец, председател на Асоциацията Attali and Associes Жак Атали, във връзка с предстоящото посещение на френския президент Емануел Макрон в Република Казахстан, което показва ,че Жак Атали е не само теоритик, но той е и посредник в  реалната политика  на най-високи нива! Споделяме тази официална информация за да разберат читателите вътрешната мотивация на Макрон за настойчивата му решителност по отношение бъдещето развитие на Европа и Европейския съюз. Информация, която сама по-себе си е от  екзистенциално значение  за днешна България и за живота на българите, разчитащи изключително на безвъзмездните европейски кохезионни фондове и на аутсорсинга на германските и италиански производители, привлечени от евтината българска работна ръка. В интервюто си за \" \" Макрон аргументира своята лидерска претенция  в Европа и света по следния начин :  \" притежаваща рещаващия, пети глас на постоянните членове на СС - б.а.),  Сред като защитава правото на Франция и на самия себе си да бъдат балансиращ и градивен фактор в геополитиката, Емануел Макрон дава изключително интересна трактовка на своите потенциални възможности: \" напр . с Русия  – б.а \".  Изключителна важна и съществена е оценката на Макрон за състоянието на стария континент днес: \"    особено средната европейска класа - б.а.), .  За да не остане съмнение у никого, че  Европа и ЕС са на прага на кардинални промени и решения,   Макрон изважда на светло съдържанието на свои разговори с президента Тръмп. \" ние ще изчезнем геополитически, или най-малкото, няма да можем да контролираме собствената си съдба  Какви са основните идеи на Емануел Макрон, с които той се надява европейските народи , в т.ч. и българския, да намерят своето достойно място в бързо променящия се свят? Не може да се отрече ,че подходът и решителността на френския президент са нови и кардинално се различават от досегашните палеативни и плахи опити за промени и реконструкция, изказвани от редица европейски лидери и от огромната администрация на ръководните органи на ЕС и НАТО.  \" – споделя президента Макрон ние ще трябва да направим изводи за дейността на НАТО .  \" ( отбраната и технологиите - б.а а не единодушие-б.а .)  \" ( в Африка -б.а.). \". Първостепенно място в \"доктрината Макрон\"  е отделено на въпросите за  суверинитета.  Вече не се говори за двуполюсен модел, за еднополюсен глобален модел, за многополярен свят, а за  многостранна геополитическа структура с глобална икономика , където всяка страна избира принципа, около който търси обединение на народа си в надеждата за по-добър живот. За Тръмп това е връщане към националната индентичност, за председателя Си това е социализъм с китайска специфика, за Путин това е просветения руски консерватизъм, а за Макрон това е  народния суверинитет  във всички области на живота. \"   Засилен интерес у европейското обществено мнение предизвиква  идейната платформа , върху която Макрон гради доктрината си.  За нея той говори и речта си от края на септември т.г. пред посланиците на Франция по света. \"   Това са само някои основни моменти в \"доктрината Макрон\".Защо точно сега тя така мощно и настъпателно се появява в планетарното пространство, претендирайки за  алтернатива на изчерпалата се \"докрина Клинтън \"?  Естествено, въобще появата на Емануел Макрон на световната политическа сцена и формулираната сега доктрина е дълго подготвян проект на властелините на света, предизвикан от дълбоката, необратима криза ,в която потъна глобалния капитализъм. \" \" – казва Макрон. \"  Обстановката е такава ,че навсякъде във въздуха витае огромно недоволство, омерзение, готовност за крайни действия. Властелините на света са убедени ,че вече са преминали границата. 188 трилиона долара дългове, в държавните хазни парите не стигат, защото няма производство, няма данъци, а парите, които би трябвало да влизат в бюджета заминават за офширните зони ! Неолибералният Франкенщайн унищожава своите създатели!  Нужен е нов проект, който да успокои хората , да внесе етика в отношенията, да регулира икономиката, да централизира разпределителните процеси и, едновременно с това, да носи приходи и печалби от  реална производствена  дейност! За това е нужна национална индентичност, суверинитет, морални стожери, силна държава и вяра в доброто!  Макрон предлага вярата да е в човека, в неговите неограничени възможности, олицетворена ог великия Леонардо да Винчи в скицата на идеалния  \" от \"  в трактата на античния римски архитект  Марк Витрувий . Идея , която прехвърля виртуален мост между дохристиянския идеал за красота, симетрия и сила на човешкото тяло с разбирането на италианските майстори от Възраждането за човека като венец на природата и    – аналогия с хармоничното функциониране на цялата Вселена. Така се постига внушението, че предлагания  нов съвременен хуманизъм  на западната култура отново ще избере материализма пред идеализма , духовното начало, защото явно, според Макрон ,човекът, а не Създателят е в центъра на Вселената. По този начин, френският президент търси идеен противовес на посланието на евразийския проект на Путин, на вложения смисъл в инициативата \"Пояс и път \" на председателя Си и на духовната сила на индуизма на Моди. Интересни са и разсъжденията на Макрон по въпроса за с ъюзниците на Европа  в света:   \"  \"  Оказва се , обаче, че собствената игра на Макрон изисква създаването на общ фронт с Русия: \" сформираме общ фронт между Европейския съюз и Русия  И съвсем едностранчиво и странно Макрон стига до извода ,че за Русия и Путин няма друг вариант освен да се съюзява с Европейския съюз и с Франция в частност: \"  А какви са, според Макрон, вариантите пред Русия ? \" на Путин-б.а \".  Всичко казано от президента на Франция Емануел Макрон за мислещите хора в България би трябвало да е основа  за   изработването на собствето виждане за пътя ,  по който би следвало да върви страната в предстоящия преломен за света период. В настоящия момент България е част от ЕС и НАТО, което поражда определени зависимости от статута ни  на младши, второстепенни съюзници  – втора ръка хора. За съжаление, българската политическа класа с угодническото си поведение, с безропотното си съгласие по въпроси, увреждащи националното ни самочувствие и преките ни икономически интереси влошава и без това сложното ни положение и стандарта ни на живот. Показателна беше официалната наша реакция във връзка с поканата към Северна Македония за встъпване в ЕС и отказът на Франция да одобри изпращането на такава покана. Преди това Франция спря нашите превозвачи, наскоро посочи българите като нелегални каналджии на имигранти за Европа, което явно говори,че ръководството на България има проблем с ръководството на тази страна и не знае, как да го реши.   Имайки впредвид, че Франция е велика сила и лидер в Европа, интересно бе да узнаем доводите ѝ за спирането на Северна Македония и Албания за ЕС. В интервюто пред \" \"The Econоmist\" Макрон заявява: \"  \". Да, това е отговор на политик, който може и знае как да носи отговорност за изпълнението на големите проекти и да дава отпор на местничество, угодничество пред външни сили или личен пиар на доморасло \"величие\". Всяка страна от Европа и Европа като цяло, в близко бъдеще ще бъде изправена пред огромни проблеми и противоречия. Към този момент всеки трябва да бъде готов със своята статегия и тактика. А за това са нужни знания, опит, професионализъм, перспективно мислене, визия и, най-важното, аргументирано и твърдо отстояване на истинските български интереси! Не във всичко мнението на Макрон и  на тези, които са зад него е обективно и вярно. Обективно е това ,че след необузданата икономическа експанзия на неолибералния глобален капитализъм, довела до заемането на всички пазарни ниши в цивилизования свят, производството се съсредоточи в Тихоокенския регион и Средна Азия, а зависимостта на Запада от руските енергоносители все повече се увеличаваше, въпреки жестоката съпротива. Днес САЩ вървят към  тотален протекционизъм  ,с което ще предизвикат стагфлация в останалия свят и тежка криза на финансовите пазари и фондовите борси. Скритите властелини на света, които натрупаха несметни богатства,  вече закриват офшорните зони,  защото неплащането на данъци принуждава правителствата да трупат нови и нови дългове, да съкращават социалните и другите държавни разходи, неминуемо водещо до незапомнено гражданско неподчинение , улични сблъсъци и вандализъм. Клинтоноидите, соросоидите, \"демократите\" и социалистите-либерали  губят битката  за мечтания от тях нов еднополюсен, мултикултурен, \"толерантен\" и освободен от всякакви задръжки свят за да дадат път на националната индентичност, суверинитета, съборността, традицията, духовността и хуманизма в отношенията между хората.   Естествено, всяка държава, разчитайки на собствените си сили, умението на народа да се мобилизира и да води битка за собствения си просперитет ще търси присъдиняването към регионални съюзи и инициативи, които да ѝ дават най-добрите условия за развитие. В същото време курсовите разлики и движението на валутите между отделните регионални центрове по света ще гарантират  за пореден път \"благосъстоянието\" на финасовите крале , така както е било от древността и до днес, защото те винаги печелят!  България ще трябва отново да избира! Дано поне този път не сбъркаме!  ", "date": "2019.11.22", "title": "Откровено за повалена България (трета част - \" Многостранният свят\")"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402425-%D0%BF%D0%B8%D1%81%D0%B0%D1%82%D0%B5%D0%BB%D1%8E,-%D0%B8%D0%B7%D0%BF%D1%8A%D0%BB%D0%BD%D0%B8-%D0%B4%D1%8A%D0%BB%D0%B3%D0%B0-%D1%81%D0%B8", "text": "Ако писателите не кажат истината, кой тогава ще я каже? Но познават ли писателите истината, за която трябва да свидетелстват и която са призвани да разпространят сред народа? Аз не съм сигурен, че днес те са нейните носители. Защото изгубиха правота да бъдат народни водачи и будители. Ако бяха, щеше да е съвсем различно! Ако беше съвсем различно, днес нямаше да се тревожим толкова за съдбата на нацията, езика, та дори и за самата литература. Нямаше да живеем в подобна убога реалност, в която моралът и нравствеността са напълно изпразнени от своите традиционни значения и човекът е оставен сам на себе си, за да се оправя в живота. Защото днес най-важното е да си успял, да имаш пари, а не да си добър, честен, разумен, да живееш почтено, да си добродетелен, да обичаш отечеството си и хората. За доброта, почтеност, любов между хората, разбирателство, съчувствие изобщо не се говори. Други са днес ценностите и друг стана езикът, с който те се обозначават. Обществото негодува единствено срещу материалната бедност. Тя, разбира се, е страшна, но не само тя е голямото социално зло. Причините за нея се търсят повече в грешките на управлението, в националния характер, в „неуспешния преход“, а не там, където са. Не е ли писателят този, който трябва да ги посочи, за да насочат натам народът и обществото усилията си за облекчаване на човешката участ, за духовно просветление и материално благополучие? Никой друг няма да стори това. Но тогава ще затъваме все повече и все по-малко надежди ще поддържат силите на българите. Докато в един миг те ще се стопят напълно и ще рухне всичко. Знам, че не е лесно за писателя да промени държавата. Защото в тази бедност той и изобщо хората на изкуствата затънаха най-дълбоко и сигурно върху тях се стовари най-тежкия товар. Страшното е, че те все още не се могат или не се решават да подигнат този това, да отворят очи и съберат гласовете си, за да прогласят ново начало, което да запали отново светлината и възроди надеждите. Мнозина ще ми се обидят навярно, но ще кажа, че те си заслужиха тази участ заради бездействието, конформизма и страха, които проявиха още в началото на промените у нас през 90-те години на ХХ век. Някои от тях дори поведоха масата да разрушава всичко, да обругава и въздава възмездие. Те бяха умело използвани, за да се оправдаят разрухата, кражбите, лъжата и измамата. И когато мъглата се вдигна, се видяха руините. Не толкова на старата обществено-икономическа система, а на идеалите, традицията, историята, езика, литературата, нацията. Виждат ли българските писатели тази страшна картина и ако я виждат, дали я осъзнават? И как говорят за нея? А и какво правят, за да започне възстановяването на социалната справедливост? Формално националната писателска общност у нас е разделена и отделните й съставки изповядват различни идейни и естетически възгледи и принципи. Аз обаче не бих нарекъл писателите постмодернисти и неолиберали национални и смятам, че те все по-настървено работят за продължаването на този гибелен за държавата, нацията и литературен процес. На тях им е поставена отговорна политическа задача. Плаща им се, за да я изпълнят. Затова и толкова агресивно и безпардонно изопачават обществената история и историята на българската литература – особено тази след Втората световна война. Отредена им е продажна и позорна роля, която играят неуморно и с вдъхновение. Защото повечето от тях са посредствени или направи бездарни и превъплощението в някаква платена роля е единственото, което им вдъхва самочувствие, че са уж писатели. В престъпното им служение са ги включили в сдружение с университетски преподаватели, журналисти, управленци в сферата на културата и самата политическа власт. Единни и сплотени до смърт, постигнатите от тях резултати досега са впечатляващи. Пораженията върху новите поколения са ужасяващи и навярно необратими. Те са неуморими и затова не бива да си правим илюзии, че сами ще спрат или че обществото ще ги изхвърли или няма повече да ги слуша и да им вярва. Не бива да си правим никакви илюзии, защото в българския свят днес се води гражданска война. Тя не само е братоубийствена, кръвопролитна, жестока, варварска и безконечна, а на всичко отгоре се води без правила, непочтенно, из засада, озвучена от песните на сирените за благодатта на „европейските ценности“, демокрацията, толерантността, политическата коректност, правата на различните сексуални общности и ред други измишльотини от този род. Безмилостно се промива съзнанието. Животът се опростачи. Войната се води не само с политически средства. За да се укрепи властта и се ликвидира съпротивата и недоверието към нея, е мобилизирана цялата власт. Ударната й сила са въпросните постмодернисти и идеолозите на неолиберализма. Защото теренът, върху който се води, е и литературата, изкуствата, културата, просветата. И най-вече езикът. Когато те биват поразени до такава степен, че българите да не разбират езика на своите писатели от миналото и днес, войната може и да приключи. Българската нация тогава ще бъде мъртва. И този ден съвсем не е далечен. Нима ще чакаме този ден, за да се убедим какво се върши днес и какви цели се преследват? Странно е, че тя не се забелязва и не се осъзнава от писателите, обявяващи се за наследници на Вазов и националните традиции на българската литература. Те си мислят все още, че това е някакъв идейно-естетически спор или в най-лошия случай борба за разпределянето на малкото пари, които държавата се смилява да отпусне за издаване на книги, награди или помощи за писатели в нужда. Навярно затова от време на време тихо проплакват, жалват се, хленчат, молят за милост. И толкова. Най-много да кажат някоя дума срещу политиците, които не разбирали от литература, били абдикирали (тази дума те много я обичат) от задълженията си и отново кротко, мирно и тихо са завръщат в своите премиери на книги, рецензийки, взаимни потупвания по рамене – ти на мене, аз на тебе, мизерни награди, вкрючване в жури на някой конкурс... Но нима великите им предходници са им оставили толкова малко и не са ги научили на друго? Да, аз ги питам докога ще свиват рамене и ще се утешават, че работата им била да пишат, а не да оправят света. Христо Ботев, Иван Вазов, Елин Пелин, Йордан Йовков, П. К. Яворов, Димчо Дебелянов, Гео Милев, Никола Вапцаров, Валери Петров, Николай Хайтов и още много други пишеха, но и „оправяха света“, залагаха името и живота си дори за добруването на хората. Те не се жалеха, не хленчеха, макар често да умираха от недоимък и срещу тях да стреляха с истински оръжия и куршуми. Те знаеха, че срещу литературата се води война и че тази война е и срещу народа и отечеството. Те знаеха още, че в тази война не може да си безучастник и да си вярваш, че това ще те спаси. Благодарение на тях и на мнозина още други писатели литературата бе спасена. Днес обаче на нас е възложено да я браним и спасяваме. Даваме ли си сметка за тази отговорност? Работата на писателя е само да си пише книгите, да ги публикува и чрез тях да влияе върху обществото. И нея той трябва да умее до съвършенство, защото само тогава може да се нарече писател. Но дори и когато върши с вдъхновение и любов тази своя работа, ако е истински писател, не може да му е безразлично какво става в това общество – особено когато то е заболяло от тежка болест и когато обругават нравствените и духовните ценности и безпардонно се разрушават нацията, националната държава и националната литература и култура. Ако е истински писател,ще впрегне таланта, уменията, ума и съвестта си и ще разбуди хората, ще им вдъхне смелост и безстрашие, ще им покаже истината и ще ги накара да се възпротивят. Защото хората се нуждаят от такъв силен и мощен глас, който да ги събуди и поведе след себе си. Те няма да тръгнат сами, но чакат да бъдат поведени, да признаят и приемат своите будители и водители и наложат святата си воля в държавата. Кой друг освен писателят ще остави личните си грижи, за да поведе хората не за пари и богатства, а заради велика идея и за спасение на отечествения и националния дух. Писателят няма друг интерес освен възхода и добруването на народа и литературата. Не славата, а дългът го заставя да бъде народен водач. Не се ли подчини на този свой дълг, той опорочава таланта, творчеството и живота си, обезсмисля ги и се опозорява завинаги. Ето това писателят, обявяващ се за наследник на Вазов, трябва да осъзнае и да го приеме за своя най-висша кауза. Той трябва и да се самоидентифицира, да покаже лице, особености на таланта, енергията на своето вдъхновение и същността на своето обществено служение. За да заслужи и оправдае таланта и отдаде подареното му от Господа на своя народ и отечеството си. Може би най-вярното негово оръжие в това служение е публицистиката, но и общественото поведение, духът на непримиримост. Мълчи ли, нещата в отечеството ни все повече ще загниват, хората ще се обезсърчават и отчайват, ще губят националното си съзнание и ще се превръщат в несъзнателна и бездушна „работна ръка“, чиято едничка цел е да бъдат „конкурентноспособни на пазара на труда“. Тогава постмодернистите ще продължат да се ширят, да говорят и бълват лъжи и небивалици, ще поругават националните светини. Време е войната, която те отвориха и която водят с толкова сили и енергия, да бъде приета, за да бъде спряно тяхното нашествие. Добре, ще каже някой, толкова думи, а нищо конкретно. Тогава ще попитам колцина участваха в дискусиите, които в. „Словото днес“ проведе през тази и миналата година? На пръсти се броят! И то комай на едната ръка. Ето, сега из литературното небитие се опитва да възкръсне Марин Георгиев - повторният убиец на великия поет Никола Вапцаров, за да се погаври още веднъж с неговата памет. Колцина го разобличиха и дадоха отпор на лъжите, фалшификациите и безсрамните му клевети? Той е жалък и нищо не значещ фалшификатор, но явлението, което олицетворява, е опасно, страшно дори. То трябва да се разобличи! Както и продажността и безродието, наглостта и безсрамието на подобен тип автори, които не са малко. А нима някой възрази на опитите да се фалшифицира и отрече антифашистката съпротива и историята на Втората световна война? Българската история е най-уязвена от посегателствата на постмодернистите и неолибералите. А кой възропта срещу непрестанните промени в учебните програми на училищата и изваждането от тях на едни от най-големите ни писатели заради техния национален дух и революционна дейност. Чу би се гласът на българските писатели или воплите на двама-трима потънаха в шумотевиците на ежедневието. Нима тези явления не са достатъчно сериозни, за да бъдат подложени на разобличение? Кой да го направи? Депутатите или евродепутатите? Кой? Не е ли задължение на българските писатели да дадат решителен отпор. Да, наследниците на Вазов не ги знаят, не ги познават, не ги чуват, не им дават да говорят по телевизиите, не ги зачитат при раздаване на национални отличия. Но как да ги знаят и познават, как да ги виждат и чуват, когато те самите са си избрали да бъдат неизвестни. И никой не им е крив за това! Те сякаш свикнаха с това и се съсредоточиха в своя затворен кръг от колеги с еднаква участ. В него си ближат раните, окайват се, но понеже не знаят какво да сторят, правят свои вътрешни йерархии, задоволяват се с тях и се чудят защо „другите“ не ги зачитат. С молби и жалби няма да стане. Смелост и решителност са необходими, за да се изметат натрапниците, продажниците и ликвидаторите на нацията, литературата и езика. Колкото и да са нагли, но и здраво окопали и закриляни от властта в държавата, каузата им позорна; с нея те са слаби, страхливи и безпомощни. Не ги гледайте, че се репчат, подскачат, пенявят се и размахват камшици. Но се резтреперват, когато видят пред себе си силата на литературата; когато им даде отпор. Защото са небразовани неподготвени. Защото са предатели! Те имат за своя трибуна предавания като „Култура.бг“, „Библиотеката“, „История.бг“, та дори и в „Панорама“. Имат и своите изданията като „Литературен вестник“, „Портал „Култура“, от където непрестанно поддържат огъня. Тази трибуна обаче може и трябва да им бъде отнета и на нея да застанат тези, които говорят с гласа на народа. И говорят на истински български език. Пак ще попитам: страх ли ви е, колеги, та се криете в литературни четения и премиери на книги и не извисите глас, та въздухът да потрепери. Докога ще търпите тези литературни нищожества да тровят литературния въздух и съзнанията на българите. Те не са писателите, които да заслужават признание и уважение. И не от тях зависи българската литература и йерархията на литературните ценности днес. Не те са творците на българския език, за да говорят и решават какъв да е той и кой да е писател. И понеже писателя не живее за себе си, а за своя народ и език, аз призовавам: Излез, писателю, и изпълни дълга си!  ", "date": "2019.11.22", "title": "Писателю, изпълни дълга си!"}
{"url": "http://www.classa.bg/%D1%81%D0%B2%D1%8F%D1%82/item/402406-big-tech-%D1%81%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0%D1%82-%D0%BC%D0%BE%D0%BD%D0%BE%D0%BF%D0%BE%D0%BB-%D0%BB%D0%B8-%D0%BA%D0%B0%D0%BA%D1%8A%D0%B2-%D0%BC%D0%BE%D0%BD%D0%BE%D0%BF%D0%BE%D0%BB", "text": "Big Tech – Facebook, Google, Amazon и Apple се противопоставят на антитръстовите разследвания на правителството на САЩ, като омаловажават доминирането си над технологичния сектор, правят се на глупави и мълчат там, където не могат да противоречат.   Технологичните мастодонти, отговориха на писмени въпроси, изпратени от Съдебната комисия на Конгреса - едно от няколкото антитръстови проучвания, насочени към четирите компании - със съгласувани усилия да намалят монополистичния си имидж. Това е нелека задача за компаниите, струващи два трилиона долара и за още две, които се приближават до тази цифра. Отговорите бяха споделени с репортери от Ройтерс. Google твърди, че тъй като „по-голямата част от кликванията, генерирани от търсене с Google, отиват към уебсайтове, които не са собственост на Google, това остава много място за конкуренция\". Това става на фона на почти пълното му притежание на пазара за търсене - с 90 процента от всички интернет търсения, като името му се е превърнало в буквален синоним на „търсене в интернет\". Google отрече да предпочита своите собствени услуги, като YouTube, пред тези на съперниците при търсенето, въпреки че при търсенето на видео в Google би било трудно да се намерят връзки към друга видео платформа.   Мащабното предимство на данните на Google във „вертикалната интеграция на рекламната му платформа\" може да му позволи да насочва по-точно рекламите, но гигантът за търсене твърди, че предприема стъпки за „изравняване на игровите условия\", като дава на конкурентите си справедлив шанс. По-специално, той не информира законодателите за това какви могат да бъдат тези стъпки или как се измерва ефекта им. Миналата година Google контролираше 76 процента от рекламния пазар за търсене, цифра, която се предвижда да нарасне до 80 процента през тази година, което не оставя много място за конкуренция.   Комитетът не успя да получи голяма част от търсените от Google данни, тъй като той пледира незнание за определени искани категории - т.е. твърди, че му липсва „стандартна дефиниция за това, какво търсене се счита „ за търсене на местоположение\", когато законодателите поискаха да видят колко търсения показва информацията за местоположението на бизнеса.   Facebook по подобен начин играе трудна за хващане, като признава, че премахва програми от платформата си за разработчици на приложения, ако те имитират централна функция на Facebook и нейните филиали твърде точно, но отказва да бъде прикована към тази явно антиконкурентна политика, като само заявява, че някои приложения премахнати от нея „са нарушило политиките й\" по някакъв неуточнен начин. Сенаторите Джош Хоули (R-Мисури) и Крис Куунс (D-Delaware), неудовлетворени от получените отговори, поискаха повече информация за това как и защо платформата може да заграби местоположението на потребителите - особено ако потребителите не искат тези данни да бъдат споделени. Амазон също така даде няколко примера на антиконкурентно поведение - корпорацията за трилион долара изисква от търговците на трети страни да понижат цените си, за да подбият цените на конкурентните сайтове, нещо, което в крайна сметка може да остави без работа по-малките продавачи, които не могат да си позволят да се откажат от печалбата, като участват в ценова война. Гигантът за електронна търговия на дребно признава, че използва данни, събрани от тези търговци за „бизнес цели\" на собствения си сайт, но отрече да военизира тези данни, за да избута собствените си продукти на пазара.   Мълчаливата Apple споделя малко по-сочни подробности, твърдейки, че само двама служители са се възползвали от арбитражната си опция, но намекна, че е похарчила „милиарди\" в приложението си за карти, за да се конкурира (напразно, изглежда) с Google Maps.   Комитетът на съдебната власт стартира антимонополното си проучване през юни, като се присъедини към шепа вече съществуващи проучвания в „големите четири\" технологични компании, които изглеждат доминиращи на пазара в търсенето, социалните мрежи, пазаруването и устройствата. Няколко политици заплашиха да разрушат огромните корпорации и не е ясно - ако разследванията покажат нарушения на антитръстовите правила - колко далеко ще стигнат средствата за защита.", "date": "2019.11.22", "title": "Big Tech се защитават: Монопол ли? Какъв монопол?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402407-%D0%B1%D1%81%D0%BF-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B5%D0%BD-%D0%B1%D1%8E%D0%B4%D0%B6%D0%B5%D1%82-2020", "text": "„Алтернативният ни бюджет е бюджет на развитието, защото в него предлагаме, освен финансиране на секторите, и промени в тях. Традиционно коалиция \"БСП за България\" и парламентарната ни група изготвя, представя и внася в Народното събрание алтернативен бюджет на правителството и управляващото мнозинство. Тази година управляващите представиха своя бюджет като повече от същото. Нашият бюджет е бюджет на развитието, защото в него предлагаме освен финансиране на отделните сектори, промените в тези сектори, които ще доведат до резултат, подобряващ благосъстоянието на българските граждани. Залагаме няколко основни политики и промени. Първо - предлагаме данъчна промяна, защото въвеждаме първа стъпка към семейното подоходно облагане. Това заяви председателят на „БСП за България“ Корнелия Нинова при представянето на алтернативния Бюджет 2020 на левицата в парламента. „По време на кампанията за местните избори обещахме на хората, че ще направим предложение част от техните данъци да остават в общините. Затова внасяме предложение 1/5 от данъците върху доходите на физическите лица и част от ДДС да остават в общината“, заяви Нинова. Тя коментира и предложенията за промени в пенсиите - преизчисляване на всички пенсии с нов коефициент на средно осигурителния доход от 2016г. „Не може повече възрастните хора да живеят под прага на бедността“, категорична е Нинова. Председателят на левицата коментира още предложената реформа в здравеопазването. Държавните и общински болници да не са търговски дружества, намаляване ДДС на лекарства, безплатни лекарства за деца до 14 години – са само част от алтернативните предложения на левицата. Относно образованието, БСП предлага да има един учебник по един предмет, който да бъде безплатен до 12 клас. „Нашето предложението е  роля на държавата в икономиката. Тази роля да се осъществява чрез няколко фондове за инвестиции, както и „Фонд Северозапад“. Северозападът е изоставен регион, за който държавата трябва да предложи специални грижи“, коментира още Нинова. „Алтернативният ни бюджет е заявка за бъдещо управление. Когато народът ни се довери и спечелим парламентарни избори, ще кажем, че ще правим това с държавата и го предлагаме вече трета година. Ние сме последователни, категорични, аргументирани. Бюджетът ни е социално ориентиран, гарантира икономическо развитие и е финансово е обезпечен“, заключи Нинова. Румен Гечев: Алтернативният бюджет на БСП гарантира растеж през бюджетни инструменти „Когато се формира бюджет, той трябва да отговоря на няколко въпроса - решава ли въпроса с догонващия растеж предложеният от управляващите бюджет? Не го решава. Другите страни в ЕС залагат по-високи темпове на растеж, а нашето правителство се движи в обратната посока. Алтернативният ни бюджет гарантира растеж през бюджетни инструменти“. Това коментира народният представител от „БСП за България“ Румен Гечев. Той допълни още, че предложенията на управляващите не решават въпроса със социалната поляризация и демографската криза. „Те запазват плоския данък. С алтернативния бюджет, по думите на Гечев, от БСП предлагат решение на въпроса със социалната поляризация - не само чрез прогресивното подоходно облагане, но и с повишаване на инвестициите. „Каква е ролята на държавата за икономическото развитие? Другите страни залагат  сравнително високи разходи. ГЕРБ предлагат да се движим надясно - към слабо развити африкански и азиатски страни, а ние - наляво, към Франция, Италия, Германия, бившите социалистически страни, които сега ни изпреварват“, каза още Гечев. Той коментира, че чрез политиката на доходите не само се предлагат решение на социални въпроси, но и управление на пазарното търсене. Той припомни, че 1,5 млн. българи живеят под прага на бедността и че левицата са разработили алтернативни политики, които да променят ситуацията. Румен Гечев изтъкна, че от БСП предлагат увеличение на средствата за майки - студентки, помощи за млади семейства, диференцирани ставки на ДДС. „Само България и Дания нямат диференцирани ставки. Така се стимулира потреблението и се улесняват семействата“, заяви той. Предложенията на левицата са данъците за лекарства да бъдат 9%, на продукти от първа необходимост - на 5 %. „Този алтернативен бюджет е консултиран с експерти от УНСС и Стопанския факултет на СУ“, отбеляза професорът. Пламен Милев обърна внимание, че алтернативният бюджет на левица съдържа цялостна и завършена политика за семейството, децата, младите родители – и този план възлиза на  890 млн. лева.", "date": "2019.11.22", "title": "БСП представи алтернативен бюджет 2020"}
{"url": "http://www.classa.bg/%D1%81%D0%B2%D1%8F%D1%82/item/402408-%D0%BA%D0%BE%D1%80%D0%B1%D0%B8%D0%BD-%D0%B8-%D0%B1%D0%BE%D0%B4%D0%B6%D0%BE-%D0%B7%D0%B0-%D0%BC%D0%BE%D0%BD%D0%B0%D1%80%D1%85%D0%B8%D1%8F%D1%82%D0%B0-%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%BF%D1%80%D0%B8%D0%BD%D1%86-%D0%B0%D0%BD%D0%B4%D1%80%D1%8E", "text": "Все още има въпроси без отговор вследствие на шокиращия секс скандал, в който предполагаемо е замесен принц Андрю, каза Джеръми Корбин след катастрофалното интервю, в което херцогът на Йорк отрече сериозните обвинения срещу него. Лидерът на Лейбъристката партия беше притиснат за мислите си за кралското семейство и по-специално за принц Андрю по време на телевизионен дебат с премиера Борис Джонсън за изборите. Попитан дали Андрю е \"подходяща цел\", Корбин изтъкна: „Трябва да се съсредоточим върху подпомагането на жертвите на Джефри Епщайн\", като добави, че има \"много, много сериозни въпроси, на които трябва да се отговори и никой не трябва да бъде над закона\". Той също така каза, че британската монархия „се нуждае от известно подобрение\". Неговият консервативен опонент настоя, че „институцията на монархията е извън всеки укор\", но подчерта, че „всичките му симпатии са с малтретираните момичета от Епщайн и неговите кохорти\". „Законът със сигурност трябва да върви по своя път\", отбеляза Джонсън. Някои коментатори в социалните медии изразиха озадачение от нежеланието на Джонсън да критикува кралското семейство, докато други твърдят, че Корбин е бил твърде мек към Андрю. Херцогът на Йорк направи широко осмивана изява по ВВС, в която \"категорично\" отрече обвиненията за сексуална злоупотреба с непълнолетна. Една от жертвите на Епщайн, Вирджиния Джуфър, публично твърди, че е била принудена да прави секс с Андрю между 1999 и 2002 година.", "date": "2019.11.22", "title": "Корбин и БоДжо за монархията и скандала с принц Андрю"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/402412-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%B8%D1%82%D0%B5-%D1%84%D0%BE%D0%BD%D0%B4%D0%BE%D0%B2%D0%B5-%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D0%B2%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-10,6-%D0%BA%D1%8A%D0%BC-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "За една година  активите, управлявани от местните и чуждестранните инвестиционни фондове , които осъществяват дейност в България, се  увеличават с 10,6%  (418 млн. лева) на годишна база до 4,371 млрд. лева, показва актуалната статистика на Българската народна банка (БНБ). За сравнение, в края на септември миналата година те бяха 3,953 млрд. лева. В централната банка отчитат обаче  тримесечно намаление  от 1,9% (83,5 млн. лева). Като процент от БВП  общият размер на активите  на местните и чуждестранните инвестиционни фондове към 30 септември е 3,8%, докато преди година беше 3,6% и 3,8% към края на второ тримесечие на тази година.  В обхвата на инвестиционните фондове не са включени акционерните дружества със специална инвестиционна цел (АДСИЦ), секюритизиращи недвижими имоти За една година инвестиционните фондове са се увеличили с 32 броя  и в края на септември са 1096 броя, но на тримесечна база са с 20 фонда по-малко, което се дължи на намалението в броя на чуждестранните инвестиционни фондове. Към 30 септември чуждестранните фондове са 964 и отбелязват годишен ръст с 35 фонда. Местните фондове са 132 броя, като са намалели с три броя за една година, се вижда от банковата статистика. Размер и структура на активите Към края на септември 2019 г. активите на местните инвестиционни фондове достигат 1,657 млрд. лева, като на годишна база се увеличават със 195,4 млн. лева (13,4%). В сравнение с три месеца по-рано активите се увеличават с 39,3 млн. лева (2,4%). Към края на трето тримесечие на 2019 г.  активите на фондовете , които  инвестират в акции , се повишават с 67,9 млн. лева (12,1%) до 629,3 млн. лева , докато преди година бяха 561,4 млн. лева. При  балансираните фондове  те се увеличават с 28,6 млн. лева (9,5%) до 329,4 млн. лева при 300,8 млн. лева към края на септември 2018 г. В сравнение с юни активите на фондовете, инвестиращи в акции, намаляват с 1,1 млн. лева (0,2%), а на балансираните фондове се увеличават с 1,4 млн. лева (0,4%). В централната банка пресмятат, че  средствата, управлявани от фондовете , инвестиращи в  облигации,  се увеличават с 98,9 млн. лева (16,5%) до 696,7 млн. лева към септември 2019 г., докато преди година бяха 597,8 млн. лева. На тримесечна база те нарастват с 39,1 млн. лева (6%). Активите на фондовете, инвестиращи в облигации, имат относителен дял 42% от общия размер на активите на местните инвестиционни фондове, при 40,9% към септември 2018 г. и 40,6% към юни 2019 г. Фондовете, инвестиращи в акции, притежават 38% от общата сума на активите към септември 2019 г. при относителен дял от 38,4% към септември 2018 г. и 39% към юни 2019 г.                                            Активи на местните инвестиционни фондове                                      Структура по видове според инвестиционната политика   Източник: БНБ.   По отношение на  инструментите, включени в портфейлите на местните инвестиционни фондове , инвестициите в акции и други форми на собственост се увеличават за една година с 98 млн. лева (17,3%) до 665 млн. лева, депозитите намаляват със 133,3 млн. лева (36,7%) до 230,3 млн. лева, а средствата, вложени в ценни книжа, различни от акции, нарастват с 223,4 млн. лева (64,7%) до 568,9 млн. лева.  ", "date": "2019.11.22", "title": "Инвестиционните фондове увеличиха вложенията си с 10,6% към септември"}
{"url": "http://www.classa.bg/%D1%81%D0%B2%D1%8F%D1%82/item/402409-%D0%B4%D0%BE%D0%BA%D0%B0%D1%82%D0%BE-%D0%B2%D1%81%D0%B8%D1%87%D0%BA%D0%B8-%D1%81%D0%B0-%D0%B2%D1%82%D1%80%D0%B5%D0%BD%D1%87%D0%B5%D0%BD%D0%B8-%D0%B2-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B8%D1%8F%D1%82%D0%B0,-%D0%BF%D0%BE%D0%B2%D1%82%D0%BE%D1%80%D0%BD%D0%BE-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-patriot-act", "text": "Демократите от Конгреса плъзнаха в законопроект за спешно финансиране едно необявено подновяване на драконовския закон PATRIOT, като гласуваха почти единодушно за продължаване на карт-бланша за проследяването, което бе основа за прословутата програма на NSA. Тримесечното повторно разрешаване на прословутия закон PATRIOT с продължаване на почти неограничените правомощия за наблюдение, приети след терористични атаки на 9.11, беше включено в последна минута в резолюцията за продължаване (CR) за финансиране правителството на САЩ, с мерки, необходими за предотвратяване на още едно спиране на правителството. Демократите гласуваха почти единодушно за нея, като предоставиха широкообхватни възможности за наблюдение на същия президент, когото се опитват да импийчнат.   Поименното гласуване на законопроекта беше разделено точно по партийни линии, като всичките 230 демократи се обявиха „за\" неконституционното масово наблюдение - включително прогресистите Александрия Окасио-Кортес (Д-Ню Йорк) и Илхан Омар (Д-Минесота), които се изказаха срещу него. Други двама демократи решиха да не гласуват, но нито един представител не се осмели да се противопостави на партийната група. Демократите не само единодушно гласуваха за законопроекта, те дори подкрепиха отказа от правилото, което поне би позволило на членовете на Конгреса да го прочетат. Освен подновяването на закона PATRIOT за още три месеца, законопроектът повишава военното заплащане и хвърля допълнително финансиране на Министерството на търговията и държавните магистрали. Републиканците се надяваха да приемат \"чист\" законопроект за финансиране без добавки от какъвто и да е вид. И все пак, законът PATRIOT е роден от републиканска администрация и неговото отхвърляне от същата партия 18 години по-късно предполага драматична промяна в политическия пейзаж на САЩ. Демократите и републиканците се обединяват не само за вътрешното наблюдение. Въпреки противоположната позиция срещу президента Доналд Тръмп, Демократите в Камарата до голяма степен вървят заедно с републиканците, като дават на президента всички пари, които той поиска за да води война. Само 16 демократи гласуваха срещу почти рекордния бюджет за \"отбрана\" през юли, раздути 1,48 трилиона долара за две години, които дават на Пентагона повече пари, отколкото сумарно на останалата част от правителството. Дори създателите на PATRIOT не искаха полицейската държава след 9/11 да продължи вечно и включиха „разпоредба за залез\", която би позволила законопроекта да умре естествена смърт, законодателно казано, когато е надживял своята полезност. И все пак Конгресът го поддържа за живот от години и то с двустранна подкрепа. Странностите на американската политика!", "date": "2019.11.22", "title": "Докато всички са втренчени в изслушванията, повторно разрешиха PATRIOT Act"}
{"url": "http://www.classa.bg/%D1%81%D0%B2%D1%8F%D1%82/item/402410-armata-%D0%B8%D0%B4%D0%B2%D0%B0", "text": "Руският брониран корпус е на път да стъпи в бъдещето - първата пробна партида от страховити танкове Т-14 Armata ще бъде доставена на военните в края на 2019 г. или в началото на 2020 г. Това заяви ръководителят на конгломерата за отбрана на Ростех Сергей Чемезов на Дубайското авишоу във вторник.. Изграждането на монтажните линии за серийно производство на най-съвременния главен боен танк е в краен стадий, съобщи той. Оборудването вече беше използвано за изграждането на пилотната партида на танковете Т-14, която сега чака разгръщане, за да могат танковете да бъдат изпитани в условията на реална военна служба. T-14 превзе заглавията по целия свят, откакто бе разкрит по време на парада за Деня на победата на Червения площад на 9 май 2015 г. Тогава изтекъл британски разузнавателен документ заяви „Без преувеличение, Armata представлява най-революционната промяна в дизайна на танкове през последния половин век. \"   В момента това е единственият танк от трето поколение в света, който работи изцяло на цифрово оборудване и надминава всички руски и чуждестранни аналози. Т-14 получи необитаем купол, като екипажът беше поставен в бронирана капсула в тялото на танка за допълнителна безопасност - дизайнерско решение, което не е използвано в танковете преди. За бронята му се говори, че може да издържи на огън от всички съвременни танкови и противотанкови оръжия и боеприпаси, както и на противотанкови ракети. Универсалната платформа Armata, на която се основава Т-14, позволява също производството на бойни превозни средства за пехотата, бронетанкови машини и друг брониран хардуер.", "date": "2019.11.22", "title": "Armata идва!"}
{"url": "http://www.classa.bg/%D1%81%D0%B2%D1%8F%D1%82/item/402411-%D0%BF%D1%83%D1%82%D0%B8%D0%BD-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D1%81%D0%B5-%D1%81%D0%B0%D0%BC%D0%BE%D0%BD%D0%B0%D0%BA%D0%B0%D0%B7%D0%B2%D0%B0-%D1%81%D1%8A%D1%81-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F", "text": "Руският президент Владимир Путин заяви в сряда, че санкциите, въведени от САЩ срещу Москва са облагодетелствали икономиката на неговата страна и в крайна сметка са имали ефекта на бумеранг към Вашингтон.   Президентът, в рамките на инвестиционен форум в руската столица, заяви \"След ограничителните мерки на Вашингтон, Москва бе принудена да се занимава с заместване на вноса и постигна сериозни положителни резултати в тази област.\" \"Беше направена много сериозна и голяма стъпка към увеличаване на нашия икономически и технологичен суверенитет. И в този смисъл, всички тези ограничения бяха от полза за нашата икономика\", каза той. Санкциите обаче очевидно имаха и отрицателни аспекти, като „загуби от милиарди долари\". В този контекст президентът посочи, че тези мерки имат ефекта на бумеранг, тъй като засягат не само руските, но и американските компании. Като пример Путин спомена забраната на американските компании да работят на руския континентален шелф. \"Американските власти забраниха техните компании - вече говорих за това - да работят на руската континентална платформа. За какво? Техните компании инвестираха пари в някакви проекти и трябваше да изоставят тези проекти със загуби. Кой беше наказан? Тази стъпка се превърна в наказание за Съединените щати, които фигуративно казано, се простреляха в крака\". По отношение на икономическия растеж на Русия, Forbes публикува на 18 ноември статия, в която посочва, че руските облигации вече са „must have\" (задължителни) не само в Европа, но и в САЩ. В този контекст той отбеляза, че Русия плаща 4,25% лихва за облигация, докато САЩ плащат само 1,8% за 10-годишна облигация. Той добави още, че ниското ниво на дълг на Русия също привлича инвеститорите. От своя страна Джеймс Барино, от инвестиционната компания Schroders Investment, подчерта \" Русия е направена бронебойна\", изброявайки резервите на Руската централна банка и стабилността на валутата, сред другите фактори, които повишават интереса на инвеститорите.", "date": "2019.11.22", "title": "Путин: Вашингтон се самонаказва със санкциите срещу Русия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402413-%D0%BA%D0%B0%D0%BA-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D0%B8-%D0%BB%D1%83%D0%BA%D0%B0%D0%BD%D0%BE%D0%B2-%D0%BF%D0%BB%D0%B0%D1%82%D0%B8%D1%85%D0%B0-%D0%B7%D0%B0-10-%D0%BD%D0%BE%D0%B5%D0%BC%D0%B2%D1%80%D0%B8", "text": "(Продължение – виж „ “ )   Множество публикации описват 10 ноември като преврат, под ръководството на КГБ, с ръката на Москва. Съветски дипломати, като съветника в посолството Валентин Терехов описват в спомени подробно как са заговорничили с Луканов и Младенов, каква „историческа роля“ са имали в свалянето на Живков. Реалността е по-различна. Луканов е кандидат-член на Политбюро и въпреки съдействието и връзките с руски представители, нямам как да вземе решение за свалянето на Живков. Няма глас в Политбюро, само съвещателен. Оставката трябва да се гласува от членовете на Политбюро и секретари на ЦК на БКП. А сред тях съотношението на силите не е в полза на Младенов и „заговорниците“ около него. Живков година преди 10 ноември 1989 г. е подавал оставката си в Политбюро, но тогава никой от членовете му не я подкрепя, защото имат опит с игрите на Първия. Повечето знаят, че това е негов коварен ход, за да види кой от висшето ръководство иска да го праща в пенсия. Към момента се е канел още да властва. Писателят Георги Джагаров, приближен на Живков и зам.-председател на Държавния съвет, описва в спомени как през 1988 г. водил с него разговор за демократизация и в отговор получил репликата: „Джагаров, народът не е доживел за демокрация”. Има всички признаци от разговори и случки, по които може да се съди, че до последно Живков не е искал да се оттегля от властта. Синът на бившия премиер и член на Политбюро Гриша Филипов разказва в интервю, че баща му през лятото на 1989 г. предложил на Живков да се оттеглят и да дадат път на младите, и тогава Живков отвърнал, че още се чувства силен, способен да работи и иска да седи да ги „контролира”. Но няколко месеца по-късно Живков разбира, че вече няма къде да мърда. Младенов дава да се разбере на другите „заговорници“ членове на Политбюро, като Георги Атанасов, Добри Джуров (военен министър), че моментът е назрял, въпросът за смяната на Живков трябва да бъде решен на насрочен за 10 ноември пленум на ЦК на БКП. Самият Живков е имал общо четири разговора със съветския посланик Шарапов, след оставката на Младенов – в резиденцията си, в съветското посолство, в ЦК. Посланикът го убеждава, че трябва да се оттегли, като накрая говори конкретно и за пленума на 10 ноември. На тези разговори Живков предлага да го замести Александър Лилов, който в онзи момент не е член на Политбюро и секретар на ЦК, отстранен е от тези постове през 1983 г. от самия Живков. Също така изказва желанието си, като отстъпи поста на генерален секретар, да остане държавен глава. Това по тогавашната конституция дава много повече правомощия от тези на сегашния президент. Тогавашният председател на Държавния съвет може да издава укази, които са по същество закони, да отменя актове на правителството и да назначава членовете му. Добри Джуров, Йордан Йотов (член на Политбюро) и Димитър Станишев (секретар на ЦК), са от партизанска бригада „Чавдар”, близки са с Живков отпреди 1944 г. Тримата се срещат с него два пъти на 8 ноември и на 9 ноември да го убеждават да се оттегли. защото той е военен министър и от най-близките съратници на Живков през годините. С него съветски представители не са посмели да говорят и да посвещават в някаква „завера”. С него по въпроса разговаря само Петър Младенов. Позицията на Джуров е била определяща и за други в Политбюро, и е поставила пред свършен факт самия Живков. Живков е притиснат от всички страни и подава оставка на заседание на Политбюро на 9 ноември. Това е най-важното заседание, по-важно от пленума на ЦК на следващия ден. На заседанието присъстват 8 членове на Политбюро (освен Живков): Георги Атанасов, Петър Младенов, Добри Джуров, Милко Балев, Йордан Йотов, Гриша Филипов, Димитър Стоянов, Пенчо Кубадински. Присъстват и кандидат-членовете на Политбюро: Андрей Луканов, Георги Йорданов, Григор Стоичков, Стоян Овчаров, Петко Данчев, но те имат съвещателен глас. Присъстват и секретарите на ЦК на БКП: Димитър Станишев, Начо Папазов, Емил Христов, Васил Цанов. Милко Балев, Йордан Йотов, Димитър Стоянов са едновременно и секретари на ЦК, Тодор Живков е генерален секретар на ЦК на БКП. Решението гласуват членовете на Политбюро и секретари на ЦК. При такова разположение на силите в Политбюро, реформаторите, които искат смяна на Живков са Петър Младенов, Добри Джуров, Георги Атанасов, Йордан Йотов. Четири уж сигурни гласа срещу пет в Политбюро, заедно с гласа на Живков. Но Йотов е колеблив и също много близък на Живков. От другите Милко Балев, Димитър Стоянов и Гриша Филипов са изненадани от оставката на Живков или се изказват в смисъл да не се бърза. Те са безрезервно верни на Живков и ще направят каквото им каже.   Пенчо Кубадински не участва в предварителните разговори нито с Живков, нито с членовете на Политбюро, които искат да го сменят. Гласът му може да обърне решенията на заседанието. Кубадински вдига ръка за оставката. Без неговия глас Живков, заедно с верните си хора, е могъл да отложи оставката и заедно с това да вземе мерки против останалите, които искат да го свалят. Гласът на Кубадински е бил решаващ. И въпреки него, Живков е имал възможност като окаже натиск върху колебливия Йотов да се наложи на това заседание. Живков се надява да срещне съпротива сред повече членове на Политбюро на искането си да се оттегли, но не получава достатъчно подкрепа, работата е „на кантар“. Разумът у него надделява, този път той поддържа оставката си, за разлика от година по-рано. Предлага начело на партията да го замени Георги Атанасов, но той си прави отвод в полза на Петър Младенов. Кандидат-членът на Политбюро Стоян Овчаров също подкрепя кандидатурата на Младенов. Георги Йорданов, кандидат-член на Политбюро, се изказва смяната на Живков да се извърши цивилизовано и да се отнесат уважително към него. Стенограмата от заседанието на Политбюро е достъпна още от 1991 г. в държавния архив, и е цитирана, но сякаш я откриват за пръв път, която е публикувана в мемоарите на Георги Йорданов. След двучасовото заседание в Политбюро, на другия ден на пленум на ЦК на БКП в резиденция Бояна Тодор Живков се изказва от трибуната и подава оставка. Тя е приета без много възражения. Има само две изказвания, че не трябва да се бърза с избор на генерален секретар. Но избират Петър Младенов. Той изказва благодарност на Живков от името на партията. Всички са наясно, че това е тактически ход, да не срещнат съпротива. Но на пленума е гласувано решение за оставката на Живков и от поста председател на Държавния съвет. За тази оставка обаче трябва да се произнесе Народното събрание на своя сесия. Това става седмица по-късно. Реално пленумът детронира дългогодишен монарх Новината на другия ден е посрещната с всенародна радост, хората се редят на опашки за вестници и са жадни за промени. От този момент Младенов и Луканов стават главните реформатори на БКП и страната.  В кратки срокове изхвърлят от Политбюро и ЦК верни хора на Живков, приемат обратно в партията изключени от нея инакомислещи (писателите Георги Мишев, Марко Ганчев, журналистката Копринка Червенкова и др. членове на Клуба за подкрепа на гласността и преустройството и на Русенския комитет), възстановяват спряното предаване „Всяка неделя”, възстановяват като главен редактор на „Народна култура” уволнения Стефан Продев и др. През декември, вече и под напора на обществените настроения, Живков и сина му са изключени от партията, благодарността е оттеглена. Младенов на пленум представя съкрушителен доклад за кризата в България, предизвикана от управлението на Живков. Луканов още от първите дни след свалянето на Живков става главната връзка на БКП със зараждащите се опозиционни партии и движения, среща се с техни представители официално и неофициално. Това създава лъжливото впечатление, че той по някакъв начин е изградил опозицията. Още една причина да бъде подозиран като кукловод. Дни преди настъпването на новата 1990 г. пленум на ЦК на БКП решава да върне имената на турците и оценява като погрешна политиката на Живков за Възродителен процес. Решението предизвиква стачки и демонстрации на несъгласни в Кърджали, Разград, Хасково и др. градове в първите дни след Нова година. В София пристигат с автобуси протестиращи и развяват национални знамена пред Народното събрание. На конгрес на БСП през януари делегатите решават партията да приеме курс към демократичен социализъм и да се преименува на социалистическа. Това съотвества на промените в компартиите в други източноевропейски страни, които също приемат курс на демократичен социализъм и реформи. Луканов става главно действащо лице в началото на Кръглата маса. БСП сяда да преговаря със СДС, ръководен от д-р Желю Желев, под чийто натиск постепенно един след друг демонтират елементи от тоталитарната държава. Младенов и Луканов привличат в Политбюро Александър Лилов още през декември 1990 г., а скоро след това го предлагат и за председател на преименуваната БСП.   Луканов става министър председател на 8 февруари 1990 г., и под негово управление са проведени първите свободни избори в страната през юни. Преди това през пролетта правителството му спира плащанията по външния дълг, поради реален фалит на държавата, материализиран още под управлението на Живков, но станал официален на следващата година.  В този период започва острото противопоставяне между опозиция и БСП, и част от това е демонизирането на Луканов, като главна фигура в БСП, който дърпа конците. Не го обичат и своите, защото вече се оформя група от живковисти в БСП и от консерватори, които са против големи отстъпки, и заедно надигат глава. Те са уплашени от стигналите твърде далеч промени (според тях). Те са очаквали преустройство на социализма, а започва изграждане на многопартийна система и капитализъм. Това е исторически процес в цяла Източна Европа, но у нас го приписват на Младенов и най-вече на Луканов. След изборите за Велико народно събрание, чак на 22 септември е сформирано второто правителство на Луканов. То подава оставка на 20 декември. Луканов е архитект на следващото правителство, оглавено от безпартийния съдия Димитър Попов, в което влизат и министри на опозицията. Тогава Иван Костов става финансов министър, Иван Пушкаров министър на икономиката и Димитър Луджев вицепремиер. През юли 1990 започва демонизирането и на Петър Младенов. Изваден е видеозапис отпреди 7 месеца, от протестен митинг пред парламента на 14 демекври 1989 г. На него Младенов излиза да държи реч пред протестиращите, недоволни, че не е отменен веднага чл. 1 от конституцията за ръководната роля на партията. След кратко слово е заснет как се връща в парламента и на вратата произнася репликата „По-добре танковете да дойдат”. Този запис предизвиква бурни реакции в обществото повече от половин година по-късно. Екзалтирани привърженици на СДС правят палатков лагер пред президентството и настояват за оставка на президента. Всъщност никакви танкове не са викани, не е дори обсъждано такова действие, преходът е станал мирно. Младенов до края на живота си твърди пред близките си, че записът е манипулиран и не е казвал такова нещо. Други свидетели наблизо твърдят, че това е извадена от контекста реплика, истинската е била в смисъл „Какво искат тия, по-добре ли е танковете да дойдат?”.   Луканов има противоречия с председателя на БСП Александър Лилов. Затова на конгрес на партията през декември 1991 г. като компромис между двамата за председател на БСП е избран 30-годишният Жан Виденов. Той и кръгът около него бързо влизат в конфликт с Луканов и го изолират от партийните и държавни дела. И двамата реформатори, свалили Живков, един след друг са отстранени от властта. Луканов е убит на 58 години, Младенов отива да живее на село и умира през 2000 г. на 63 години.  Слуховете, че Луканов има милиони в чужди банки, заделил от парите на държавата, се оказват измислици. Семейството му остава бедно след смъртта му. Докато семейството на Живков живее видимо охолно.      ", "date": "2019.11.22", "title": "Как Младенов и Луканов платиха за 10 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/402414-%D0%BD%D0%B0%D0%BF-%D1%85%D0%B0%D0%BA%D0%B5%D1%80%D1%81%D0%BA%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82", "text": "Oпитите за хакерски атаки продължават и днес , но ние успяваме да ги предотвратим.    Това заяви по време на изслушване във временната комисия за НАП изпълнителният директор на агенцията Галя Димитрова, предаде БГНЕС.    Димитрова посочи, че е имало хиляди атаки в рамките на един ден.  След атаката са  променени много елементи, за да са по-защитени информационните системи.     През 2020 година НАП ще има нова завършена архитектура на системата, увери тя.Димитрова каза още пред депутатите, че  единственото, което се препоръчва на засегнатите от хакерската атака е, че не е нужно да се сменят лични документи, а единствено паролите в интернет.    ", "date": "2019.11.22", "title": "НАП: Хакерските атаки продължават"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402415-%D1%82%D0%B0%D0%B9%D0%BD%D0%B0%D1%82%D0%B0-%D0%BF%D0%B0%D0%B4%D0%BD%D0%B0-%D0%B4%D0%BE%D0%BA%D1%83%D0%BC%D0%B5%D0%BD%D1%82-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%80%D0%B0%D0%B7%D0%BA%D1%80%D0%B8-%D1%82%D0%BE%D1%87%D0%BD%D0%B0%D1%82%D0%B0-%D0%B4%D0%B0%D1%82%D0%B0,-%D0%BD%D0%B0-%D0%BA%D0%BE%D1%8F%D1%82%D0%BE-%D0%B5-%D1%80%D0%BE%D0%B4%D0%B5%D0%BD%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0", "text": "Вечният спор на колко години е Лили Иванова вече е разрешен, тъй като в мотивите на правителството е посочена датата и годината на раждане. Документът е публикуван на сайта на Народното събрание, уточнява Флагман. „Лили Иванова е родена на 24 април 1939 г. в Кубрат\", пише в проекторешението.      700 лв. месечно пожизнено ще получава певицата Лили Иванова „за особени заслуги към българската държава и нацията\". Това реши Народното събрание по предложение на Министерския съвет. Пожизнени пенсии бяха отпуснати на още няколко изявени личности. Решението на парламента бе одобрено почти с пълно единодушие. Само един бе „въздържал се\".", "date": "2019.11.22", "title": "Тайната падна: Документ от парламента разкри точната дата, на която е родена Лили Иванова"}
{"url": "http://www.classa.bg/%D1%81%D0%B2%D1%8F%D1%82/item/402396-%D0%BA%D0%BE%D0%B3%D0%B0%D1%82%D0%BE-%D1%80%D0%B0%D0%B7%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D1%81%D0%B5-%D1%82%D1%80%D0%B5%D1%82%D0%B8%D1%80%D0%B0-%D0%BA%D0%B0%D1%82%D0%BE-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5,-%D0%B7%D0%BD%D0%B0%D1%87%D0%B8-%D0%BD%D0%B8-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%82-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8", "text": "В САЩ го заплашват 175 г. затвор, защото показа грозното лице на американските задгранични военни операции. Затова е съмнително дали основателят на Уикилийкс Джулиан Асандж изобщо някога ще бъде отново свободен човек.       Девет години продължиха  . Докато държавното обвинение не реши, че събраните доказателства не са достатъчни, за да се повдигне обвинение срещу него. Това трябваше да е един добър ден за основателя на Уикилийкс. Но не бе. Това решение на прокуратурата в Швеция не променя с нищо ситуацията, в която се намира 48-годишният австралиец. Асандж остава в ареста, изолиран в килията си в строго охранявания затвор „Белмарш\" край Лондон. Сега на дневен ред е това, което той винаги е искал да избегне – собствената си екстрадиция в САЩ.  Пострада образът на американските военни операции В САЩ го заплашва съд по обвинение в заговор с бившата американска военнослужеща Челси Манинг за кражба и разпространяване на секретни информации. И по-точно става въпрос за стотици  . Тези документи промениха представата за американските военни операции, тъй като показаха и десетките хиляди цивилни жертви на войните, провежданите изтезания и извършваните военни престъпления. Изведнъж водените от САЩ войни вече не бяха толкова чисти, колкото внушаваха внимателно подбираните от пиар-стратези снимки и кадри на извършвани прецизни удари. А те се оказаха също толкова мръсни и жестоки, колкото и във всяка една друга война. Публикуваните факти бяха болезнени: в старателно отглеждания образ на САЩ като добрата суперсила се появиха пукнатини. И бихме могли да си помислим, че това беше добра разследваща журналистика - такава, от каквато една функционираща демокрация се нуждае, за да могат добре информираните граждани да държат сметка на управляващите. Но Вашингтон избра отмъщението, без да крие това. Заместникът на президента Обама - Джо Байдън - нарече Асандж „високотехнологичен терорист\". Бившият лидер на Камарата на представителите Нют Гингрич заяви, че   трябва да бъде третиран като \"вражески войник\". Коментаторът на Фокс Нюз Боб Бекел дори поиска смърт за Асандж, а държавният секретар Майк Помпео определи през 2017 година Уикилийкс като „недържавна, вражеска тайна служба\". Това го очаква Асандж в САЩ Тази реторика говори за това, че в САЩ Джулиан Асандж не може да се надява на честен процес. Там го заплашват 175 години затвор. Какво може да очаква той в САЩ показва процесът срещу разобличителката Челси Манинг: тя прекара 7 години зад решетките за това, че е издала държавни тайни на Уикилийкс, преди Барак Обама да я помилва в края на мандата си. От 150 дни насам тя отново е в затвора - защото отказва да свидетелства срещу Асандж пред специално съдебно жури. Споразумението от 2007 г. между Великобритания и САЩ, уреждащо въпроса за екстрадициите, изрично забранява екстрадирането на лица по политически причини. А съмнява ли се някой, че искането за екстрадиране на Асандж е политически мотивирано? Въпреки това двете страни продължават процедурата - в открито нарушение на правата на Асандж. Специалният докладчик на ООН за изтезанията Нилс Мелцер посети основателя на разследващата платформа в затвора и описа в доклада си условията в затвора като \"нечовешки\". В документа се посочва още, че Асандж „показва всички симптоми на човек, който \"дълго време е бил изложен на психически тормоз\".  Като такъв може да се разглеждат също и опитите за възпрепятстване на защитата. Адвокатите на Асандж поискаха повече време, за да се подготвят за съдебния процес, който трябва да започне на 25 февруари. Това се налага, защото защитата има ограничен достъп до своя доверител, както и заради загубените лични документи на Асандж, след като през април 2019 Еквадор му отне правото на убежище, а посолството на южноамериканската страна в Лондон предаде неговите вещи на американските власти. Разследващата журналистика е на прицел Асандж е бил шпиониран през цялото време  . Дори разговорите с адвокатите му са били записвани със скрити камери и микрофони, а после предавани на американската страна. Дори само това е достатъчно при един нормален съдебен процес наказателното преследване да бъде прекратено.  Но в това съдебно дело нищо не е нормално. Една суперсила иска да накаже демонстративно един журналист - като  . Уикилийкс публикува документите и водещи световни медии се включиха. И сега журналистиката е на прицел. Разобличителят Едуард Сноудън го каза много точно: „Когато разкриването на престъпления се третира като престъпление, значи ни управляват престъпници\".", "date": "2019.11.22", "title": "\"Когато разкриването на престъпление се третира като престъпление, значи ни управляват престъпници\""}
{"url": "http://www.classa.bg/%D1%81%D0%B2%D1%8F%D1%82/item/402397-%D0%BA%D0%B8%D1%82%D0%B0%D0%B9-%D0%BD%D0%B5-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D1%81-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F-%D1%81%D1%80%D0%B5%D1%89%D1%83-%D1%81%D0%B0%D1%89", "text": "Китайското правителство отправи неясни, но твърдо звучащи предупреждения, че ще отвърне на законопроекта, приет от Конгреса на САЩ, който ще изисква Белият дом да защитава правата на човека и да гарантира автономията на Хонконг. Но възможностите на Китай за икономически отговор са ограничени. И повечето от тези варианти вече са упражнени по време на търговската война на президента Доналд Тръмп, пише Ноа Смит за Bloomberg.Най-очевидният метод за ответна реакция на Китай би бил да спре да купува американски стоки. Китай обаче вече наложи мита на стойност 135 милиарда долара. Продажбите в Китай от цяла Америка се понижиха. Селскостопанската индустрия беше засегната особено тежко. Фалитите на земеделски производители са се увеличили с 24% през тази година, а доклад на Американската фермерска федерация установява, че почти 40% от приходите на фермерите тази година ще дойдат от застрахователни обезщетения или от държавно подпомагане. Това е икономическа катастрофа за много фермери и главоболие за много други износители. Но щетите вече са нанесени. Малцина очакват износът за Китай да се възстанови, дори ако търговската война приключи утре, защото Китай намери други доставчици. Дори онези американски износители, които все още продават стоките си в Китай, трябва да осъзнаят, че положението им е разклатено. Ако са мъдри, те вече търсят алтернативни пазари. Така че Китай няма с какво повече да заплаши на търговския фронт.  Другото голямо оръжие в китайския арсенал са инвестициите. Китайското правителство традиционно е основен купувач на държавния дълг на САЩ, като държи втория по големина дял в щатски ДЦК след Япония. През годините мнозина се притесняваха, че едно скарване между САЩ и Китай ще накара Пекин да продаде тази планина от дълг, причинявайки големи проблеми на американската финансовата система и икономика. Но тази опасност е силно преувеличена по две причини. Първо, както показва последният опит, на САЩ просто не са нужни парите на китайското правителство. През 2015 и 2016 г. Китай преживя един от най-големите отливи на капитал в историята, като около 1 трилион долара напуснаха страната. Това доведе до огромно намаляване на валутните резерви на Китай, повечето от които са в американски облигации. Ако САЩ бяха силно зависими от финансирането на китайското правителство, лихвите по американския дълг - и като следствие тези в цялата икономика - би трябвало да нараснат. Вместо това те спаднаха. Ако Китай може да се отърве от една четвърт от своите американски държавни облигации, без да предизвика забележимо движение на разходите по щатските заеми, тогава заплахата, представена от останалите три четвърти, вероятно не е голяма. САЩ, подобно на останалата част от развития свят, са просто наводнени от финансов капитал. Разтоварването на капиталовите резерви в отговор на американските действията относно Хонконг би поставило Китай в по-голяма опасност от САЩ. Без буфера на резервите, повторението на събитията от 2015-16 г. би могло да доведе до класическа криза в стил  развиващите се пазари в Китай, като изтичането на капитал предизвика внезапна обезценка на валутата, опустошавайки финансовата система и спирайки икономиката. Едно последно нещо, което Китай би могъл да направи, е да ограничи износа на редкоземни метали, които са от съществено значение за много технологични продукти. Китай сега доминира производството на тези суровини. Но както отбеляза колегата ми Дейвид Фиклинг, тази заплаха също е минимална. Kогато през 2010 г. Китай преустанови износа на тези метали за Япония като част от геополитически спор, Токио просто се обедини с австралийска компания за намиране на нови доставки, като бързо наруши китайския монопол. САЩ биха могли лесно да повторят това постижение. Така че на Китай са му останали малко икономически оръжия, с които да заплаши САЩ по въпроса с Хонконг. По същия начин Пекин ще бъде безсилен да реагира на други геополитически и хуманитарни конфликти, като например осъждането от САЩ на масовото интерниране на мюсюлмани в китайската провинция Синдзян или териториалните спорове в Южнокитайско море. Поради това способността на Китай да ескалира търговската война изглежда ограничена. Китай обаче разполага с други оръжия. От този вид, който експлодира. Притискайки Китай за всичко - от търговията през правата на човека до автономията на Хонконг - САЩ трябва да помнят собствената си история. Именно безмилостният икономически и дипломатически натиск на САЩ заради нахлуването на Япония в Китай тласна тази страна към вероломната атака срещу Пърл Харбър през 1941 г. С изчерпването на икономическия си арсенал Китай в един момент може да реши, че е дошло време за по-твърди действия. В този смисъл ескалиращото напрежение между САЩ и Китай превръща света в по-опасно място.  ", "date": "2019.11.22", "title": "Китай не разполага с икономически оръжия срещу САЩ"}
{"url": "http://www.classa.bg/%D1%81%D0%B2%D1%8F%D1%82/item/402398-%D0%BF%D0%B0%D0%B7%D0%B0%D1%80%D1%8A%D1%82-%D0%BD%D0%B0-%D0%BD%D0%B0%D1%86%D0%B8%D1%81%D1%82%D0%BA%D0%B8-%D0%B0%D1%80%D1%82%D0%B5%D1%84%D0%B0%D0%BA%D1%82%D0%B8-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0,-%D0%BD%D0%BE-%D0%BA%D0%BE%D0%B8-%D1%81%D0%B0-%D0%BA%D1%83%D0%BF%D1%83%D0%B2%D0%B0%D1%87%D0%B8%D1%82%D0%B5", "text": "Шапка, която вероятно е принадлежала на Адолф Хитлер, е продадена за 50 000 евро (55 300 долара) на онлайн търг в Мюнхен в сряда. Заедно с редица други нацистки лотове шапката е закупена от инвеститора Абдала Чатила, който я дарява на израелската организация за набиране на средства Керен Хайесод. Пазарът на нацистки артефакти е голям и очевидно се разраства, подсилен от няколко аукционни къщи, сред които Alexander Historical Auction в Мериленд и Hermann Historica в Грасбрун близо до Мюнхен, които поеха търговията, отхвърлена от най-добрите аукционни къщи като Sotheby's и Christie's и дори от eBay, съобщава Bloomberg. Автентичността на много от предметите на този пазар е силно съмнителна. Миналия месец голяма находка от нацистки артефакти, открити в Аржентина, бяха на крачка от излагане в музея на Холокоста в Буенос Айрес. Но това не се случи, тъй като беше установено, че те са фалшиви - специално изработени за продажба на хора, които колекционират подобни вещи. Барт Ф.М. Дроог, холандски разследващ журналист, който следи търговията с такива стоки, се съмнява, че шапката, продадена в сряда, наистина е принадлежала на Хитлер. Но големият брой нацистки артефакти като акварели на Хитлер и дрехи на неговата партньорка Ева Браун, както и цените, които получават, говорят за оживено търсене. Индустрия с фалшификати не би се появила, ако не съществуваше такова търсене. Собствениците на аукционната къща настояват, че купувачите им не са симпатизанти на нацистите. „Най-големият дял на купувачите, които придобиват  подобни предмети от нас, са музеи, държавни колекции и частни колекционери, които изучават темата старателно“, заяви Бернар Пачър, собственик на Hermann Historica, пред Gerrman TV Station NTV. \"От нас зависи да попречим на грешните хора да се сдобият с предметите от Третия райх\", добави още той. Освен аукционнните къщи обаче малко хора имат представа кои са купувачите всъщност. Но някои от частните колекционери на свързани с нацисткото движение артефакти са известни.  Например мултимилионерът от Великобритания Кевин Уотрофт притежава 88 танка, спи в леглото на Хитлер и се възхищава на „окото за качество на фюрера“. Починалият през 1992 г. Хенри Фредерик Тийн, Маркиз на Бат, оставя след себе си огромна колекция от нацистки предмети. Покойният аристократ е бил ветеран от Втората световна война, но също така е определян като почитател на Хитлер. Отричащият Холокоста Дейвид Ървинг също е имал нещо като колекция, свързана с Хитлер. След като обявява несъстоятелност през 2002 г., той се опитва да продаде някои предмети онлайн, включително бастуна на нацисткия лидер. Част от интереса към нацистките артефакти идва от Китай и други азиатски страни, където нацистките зверства са по-далечна и абстрактна история, отколкото в Европа и САЩ, казва Дроог. Но като цяло информацията за купувачите на този пазар, където хиляди артикули сменят собствениците си всяка година чрез търговете и извън тях, е оскъдна. Въпреки желанието да се противодейства на попадането на артефактите в грешни ръце, Пачър казва, че „практически е невъзможно да се предотврати възможността хора с „грешна идеология“ да попаднат сред купувачите\". Стандартният аргумент срещу търговията с нацистки артикули е, че дори и те да бъдат запазени, е неморално да се търгува с тях и да се генерира печалба. Равин Менахем Марголин, председател на Европейската еврейска асоциация, е написал писмо до Hermann Historica по-рано този месец с молба фирмата да отмени продажбата на нацистки предмети, защото „някои неща, особено когато са толкова метафорично напоени с кръв, не трябва да бъдат търгувани\". Hermann Historica обаче игнорира призива на Марголин. В Германия е законно да се продават нацистки предмети с аргумента, че някои от тях, особено документи, трябва да бъдат запазени за исторически изследвания. Забранени са единствено нацистки символи като свастиката. „За мен е изключително важно предметите от тази болезнена историческа епоха да не попадат в грешните ръце“, каза в съобщение до медиите Чатила, който купи шапката на Хитлер. „Исках да закупя още лотове, но за съжаление не получих всички оферти.“ Ако Германия е сериозна в разкаянието си за своето нацистко минало, би трябвало да принуди аукционните къщи да разкрият имената на купувачите на нацистки предмети. В слуачай, че това са музеи или студенти, изучаващи историята на Третия райх, не би било проблем те да бъдат публично назовавани. Уиткрофт, който не е историк, не крие страстта си към нацистките обекти например. Ако купувачите търсят анонимност, може би има нещо подозрително в техния интерес. Би било справедливо, ако новите собственици на артефактите, които Чатила не успя да придобие в сряда, отговорят на всички въпроси на германските власти и на медиите за своето хоби. Подобно изискване може да превърне търговията с нацитски предмети в черен пазар. Но тогава директните продажби на музеи и установени колекции няма да бъдат възпрепятствани. Що се отнася до останалата част от пазара – тя може би не заслужава легитимността, която аукционите й оказват.    ", "date": "2019.11.22", "title": "Пазарът на нацистки артефакти се разраства, но кои са купувачите?"}
{"url": "http://www.classa.bg/%D1%81%D0%B2%D1%8F%D1%82/item/402399-%D1%82%D1%80%D1%8A%D0%BC%D0%BF-%D0%B8-%D0%B1%D0%BB%D0%B8%D0%B7%D0%BA%D0%BE%D0%B8%D0%B7%D1%82%D0%BE%D1%87%D0%BD%D0%B8%D1%8F%D1%82-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%B1%D0%B5%D0%B7%D1%80%D0%B5%D0%B7%D0%B5%D1%80%D0%B2%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%B8%D0%B7%D1%80%D0%B0%D0%B5%D0%BB", "text": "Американският президент Доналд Тръмп, чието правителство обяви, че вече не смята за незаконни израелските селища в окупирания Западен бряг, от идването си на власт води политика на безрезервна подкрепа за Израел.   На 15 февруари 2017 г., по-малко от месец след встъпването си в длъжност, президентът Тръмп изрази желанието си да постигне мирно споразумение между израелци и палестинци. Той обаче заяви, че Вашингтон вече не подкрепя т.нар. двудържавно решение, което предвижда създаването на палестинска държава, която да съществува редом с Израел, в разрив с продължилата десетилетия американска дипломатическа традиция. На 16 март се стигна до нов разрив: специалният пратеник на Доналд Тръмп, Джейсън Грийнблат се срещна в Ерусалим с представители на израелските заселници. През май Тръмп посети Израел и окупираните палестински територии. Той стана първият президент, помолил се пред Стената на плача в стария град на Ерусалим.     На 6 декември Доналд Тръмп призна Ерусалим за столица на Израел, като с това провокира недоволството на палестинците. Статусът на Свещения град е един от най-сложните проблеми на конфликта, като палестинците искат да направят Източен Ерусалим, окупиран и анексиран от Израел от 1967 г., столица на бъдещата си държава. На 14 май 2018 г. преместването на американското посолство от Тел Авив в Ерусалим съвпадна по време с кървавата баня в ивицата Газа, при която израелската армия уби около 60 палестинци при демонстрации близо до границата между анклава и еврейската държава. „Съединените щати вече не са посредник в Близкия изток“, заяви палестинският президент Махмуд Абас.     На 31 август миналата година американското правителство обяви, че вече няма да финансира Агенцията на ООН за палестинските бежанци, седмица, след като преустанови плащането на над двеста милиона долара помощи на палестинците. На 10 септември Съединените щати обявиха, че закриват палестинското представителство във Вашингтон, което играеше ролята на посолство на палестинските власти в САЩ. На 4 март тази година генералното консулство на САЩ в Ерусалим, което играеше ролята на американско посолство за палестинците, прекрати съществуването си, тъй като стана част от американското посолство в Ерусалим. На 21 март Доналд Тръмп каза, че е склонен да признае израелския суверенитет върху Голанските възвишения, голяма част от които бяха превзети от Израел през 1967 г. за сметка за Сирия и чиято анексия през 1981 г. не бе призната от международната общност. Дамаск се противопоставя на „крещящо посегателство“ срещу суверенитета му.     На 27 март ръководителят на американската дипломация Майк Помпейо даде да се разбере, че бъдещият план за мир трябва да скъса с традиционния консенсус по ключовите въпроси като Ерусалим, селищата и бежанците. На 2 май зетят и съветник на Доналд Тръмп, Джаред Къшнър потвърди, че в плана няма да се говори за „две държави“. Месец по-късно американският посланик в Израел Дейвид Фридман заяви, че Израел има право да анексира „част“ от окупирания Западен бряг. В края на юни Джаред Къшнър представи в Бахрейн икономическата част на американския план, предвиждащ 50 милиарда долара инвестиции в палестинските територии и съседните арабски страни за срок от десет години. Конференцията бе бойкотирана от палестинците.       На 18 ноември Майк Помпейо обяви, че САЩ вече не смятат за нарушаващи международното право израелските селища в окупирания Западен бряг, които въпреки това продължават да са възприемани като незаконни от ООН и голяма част от международната общност. „Истината е, че никога няма да има юридическо решение на конфликта и че споровете кой е прав и кой не е прав от гледна точка на международното право няма да донесат мира“, каза той.    ", "date": "2019.11.22", "title": "Тръмп и близкоизточният конфликт: безрезервна подкрепа за Израел"}
{"url": "http://www.classa.bg/%D1%81%D0%B2%D1%8F%D1%82/item/402400-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%81%D0%B0%D1%89-%D1%81%D0%BF%D0%B0%D1%81%D1%8F%D0%B2%D0%B0-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B2%D0%BE%D0%B9%D0%BD%D0%B8%D1%86%D0%B8-%D0%B8-%D0%B2%D0%B8%D1%81%D0%BE%D0%BA%D0%B8%D1%8F-%D0%B4%D1%83%D1%85-%D0%BD%D0%B0-%D1%84%D1%80%D0%BE%D0%BD%D1%82%D0%B0-%D0%B2-%D1%83%D0%BA%D1%80%D0%B0%D0%B9%D0%BD%D0%B0", "text": "Произведени в САЩ медицинска апаратура, прибори за нощно виждане и антиминометен радар са от решаващо значение за украинските войници в сраженията им срещу подкрепяните от Кремъл сепаратисти по фронтовата линия на противопоставянето между Русия и Запада. Понякога от тези неща зависи животът им. Така че когато военната помощ на САЩ за Киев от 400 млн. долара бе задържана тази година, украинците се обезпокоиха. И най-малката помощ е от полза в траншеите в стил Първа световна война в селището Авдийвка, където наборници и доброволци укрепват с лопати калните стени, цепят дърва за самоделните печки и си готвят храна от консерви и местни зеленчуци. Ростислав Покотило показва американския флаг вътре в калъфа на своята пушка с прибор за нощно виждане, за който казва, че през 2017 г. е спасил живота му. „Озовах се в бойна зона […] Ако не беше това, кой знае какво щеше да стане“, казва той. „С негова помощ можах да видя врага. Видях врага пръв и открихме огън“. Докато във Вашингтон се разиграват слушанията за импийчмънта, украински войници описват пред Асошиейтед прес своите страхове и надежди в петгодишния конфликт, който е отнел живота на 13 хиляди души и все още тлее със спорадични престрелки, накъсващи есенното спокойствие. На слушанията демократите в Конгреса казват, че президентът на САЩ Доналд Тръмп е притискал украинския си колега Володимир Зеленски да разследва бившия вицепрезидент на САЩ Джо Байдън, негов политически противник, като е задържал американската военна помощ за Киев. Тръмп казва, че помощта е била задържана поради опасения от корупция. Задържането на помощта не беше нещо осезаемо, което незабавно да се отрази на действията на украинската армия; то имаше по-скоро психологическо въздействие, като засили опасенията тук, че САЩ обръщат гръб на Украйна. По-късно помощта беше отпусната, но скандалът практически замрази американско-украинските отношения и постави под съмнение дългосрочната подкрепа на САЩ. „Ние се нуждаем от подкрепа, а без подкрепата на нашите съюзници няма да спечелим тази война“, казва Покотило. Авдийвка се чувства на един свят разстояние от Вашингтон. Един войник работи по окопа си с кирка. Друг простира мокрото си пране на влажния студ. Друг чисти своя автомат Калашников с парче от дрипа. Въпреки че доставките от САЩ са помогнали за запълването на някои празнини в украинските военни способности, при което антиминометните радари са високо оценена добавка, армията на Украйна продължава да разчита на остарели оръжия от съветската ера и често изпитва недостиг от ключови доставки. От другата страна на фронтовата линия сепаратистите използват подобен арсенал съветско производство. След мащабните сражения в началото на конфликта, включващи танкове и далекобойна артилерия, боевете преминаха в странна примитивна конфронтация, в която двете страни заседнаха в траншеите и от време на време си разменят артилерийски залпове и автоматни откоси. В началото Украйна използваше бойни самолети и хеликоптери, но те бяха оставени на земята заради тежките загуби от противовъздушен огън. Стратегически разположено край летището на регионалната столица Донецк и дом на водещия в Украйна коксохимически завод, Авдийвка бе превзета от сепаратистите в началото на въстанието през 2014 г. Няколко месеца по-късно бе отвоювано от украинските сили. През 2017 г. се разразиха нови тежки сражения и селището остава важна точка на фронта. Преди десетина дни двама украински войници са били убити от лек артилерийски огън, докато са разтоварвали дърва за огрев от колата си. „Понякога е страшно. Понякога е толкова тъмно, че не може да виждаш себе си, не можеш да видиш ръката си пред теб. Можеш да се уплашиш, когато ходиш нощем по окопите. Окопите са дълги“, казва Кирило, 21-годишен войник, който говори при условие да не се споменава фамилното му име от съображения за сигурност. „Семейството ми е в опасност. Моите близки“, казва Кирило и добавя, че се бие, за да защити своята съпруга и 10-месечната си дъщеря. „Искам всички мои другари да оцелеят, мнозина загинаха“, казва той насълзен. Националните символи са повсеместни около окопите – окачен на дървен стълб украински тризъбец, постлан върху маса украински флаг. Всекидневните ритуали са еднообразни, а настроението е приглушено, но напрегнато, тъй като във всеки момент може да започне стрелба. Войната започна през 2014 г., след като тогавашният промосковски президент на Украйна бе свален от поста с масовите протести на киевския Майдан. За отмъщение и от страх от навлизането на Запада в онова, което смята са свой геополитически заден двор, Русия анексира Кримския полуостров и помогна за разпалването на въстание в Източна Украйна. Мнозина в зоните под контрола на сепаратистите възприемат Русия като свой по-естествен търговски партньор и поддръжник отколкото САЩ, докато мнозина в останалите части на Украйна твърдо клонят към Запада. Централно място в американската военна помощ, отпусната от администрацията на Тръмп, заемат противотанковите ракети „Javelin“ (Копие). Те още не са използвани на бойното поле, казват войници, но служат като възпиращо средство – символ на американската мощ и подкрепа и подсилват увереността сред украинските войници. Войници казват, че каските от САЩ са спасявали живота им още в началото на войната, а особено е ценено американското медицинско оборудване. В Авдийвка войникът Евхен Хлушко внимателно съхранява своя американски комплект за първа помощ с игла за декомпресия и компактен турникет. „Качеството на спешната медицинска помощ зависи от съдържанието на пакета за първа помощ“, казва той. Яркозелените палатки, произведени в САЩ, служат като разпределителен пункт за болница в Часив Яр, по- на север по фронта, където рентгенологът Олех Кириак преглежда гръдния кош на един войник, а негов колега следи сърцето на пациента с американска ултразвукова апаратура. „Американското оборудване е с по-високо качество от нашето. Разбира се бихме желали да получаваме помощ [от САЩ], да имаме приятелски отношения“, казва Кириак. Украинците на фронта имат и друго опасение: че драмата с импийчмънта в САЩ е отслабила позициите на Зеленски дотолкова, че той ще отстъпи прекалено много пред руския президент Владимир Путин на мирните преговори в Париж следващия месец. „Наши момчета загиваха на групи – и за какво?“, пита Дмитро, чийто роден град Попасна е бил превзет от сепаратистите за няколко месеца през 2014 г. „За Украйна победата в края на войната е да си върнем обратно територията“, казва той.    ", "date": "2019.11.22", "title": "Помощта на САЩ спасява живота на войници и високия дух на фронта в Украйна"}
{"url": "http://www.classa.bg/%D1%81%D0%B2%D1%8F%D1%82/item/402401-%D1%81%D0%B0%D1%89-%D0%BE%D0%B1%D1%8F%D1%81%D0%BD%D1%8F%D0%B2%D0%B0%D1%82-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5%D1%82%D0%BE-%D1%81%D0%B8-%D0%BA%D1%8A%D0%BC-%D1%80%D1%83%D1%81%D0%BA%D0%B8%D1%8F-%D0%B3%D0%B0%D0%B7-%D0%B2-%D0%B5%D0%B2%D1%80%D0%BE%D0%BF%D0%B0", "text": "Американският заместник-министър на енергетиката Марк Менезес обясни защо Вашингтон се опитва да възпрепятства изпълнението на проектите за газопровода „Северен поток 2“ и „Турски поток“. Менезес говори на конференция във Вашингтон, която беше посветена на 25-ата годишнина от подписването на договор за разработване на блок от полета на Азер-Чираг-Гунешли (ACG) на шелфа на Каспия. Заместник-министърът каза, че руският газ, „разбира се, може и трябва да остане част от диверсифицираните енергийни източници в Европа“, съобщава РИА Новости . Според него САЩ се стремят да \"укрепят независимостта, суверенитета и енергийната сигурност\" на европейските страни и затова призовават за по-голяма \"диверсификация\". За тази цел Вашингтон подкрепя както търговията със собствени енергийни ресурси, така и усилията на Европа да „повиши конкурентоспособността на своите енергийни пазари“. Министерството на енергетиката на САЩ обяснява този подход в борбата срещу газопроводите \"Северен поток 2\" и \"Турски поток\". Според Вашингтон тези проекти ще намалят „диверсификацията“ и ще дадат на Москва „повече възможност за въздействие в Европа“. САЩ заявиха, че \"енергията никога не може да бъде използвана като средство за политически натиск или като заплаха за колективната сигурност на съюзниците и партньорите\", Вашингтон. Менезес нарече „достъпът до надеждни, стабилни и достъпни енергийни доставки“ основен проблем за националната сигурност на всяка държава, включително и на САЩ. Вашингтон се оплака, че в Европа 11 страни „зависят от доставките на руски газ“, което представлява 75% от техния внос. САЩ призоваха за \"намаляване на тази зависимост\". Развитието на ACG, според мнението на Министерството на енергетиката на САЩ, трябва да помогне да се противопостави на „антиконкурентното поведение на Русия“. Припомняме, че в Европа руският газопровод е с 20-30% по-евтин от американския ВПГ. Ръководителят на Министерството на енергетиката на Русия Александър Новак заяви, че доставките чрез Северен поток-2  могат да започнат още през 2019 г. Руският вицепремиер Дмитрий Козак заяви, че газопроводът  ще работи едва в средата на 2020 г.  ", "date": "2019.11.22", "title": "САЩ обясняват отношението си към руския газ в Европа"}
{"url": "http://www.classa.bg/%D1%81%D0%B2%D1%8F%D1%82/item/402402-%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D0%B1%D0%BC%D0%B8%D1%81%D0%BB%D1%8F-%D0%BC%D0%B0%D1%89%D0%B0%D0%B1%D0%BD%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%81%D1%80%D0%B5%D1%89%D1%83-%D0%B5%D1%81", "text": "Американските власти обмислят възможността да проведат ново търговско разследване срещу ЕС, твърдят източници. Очакваше се САЩ да въведат мита срещу автомобилната индустрия на ЕС до 14 ноември, но президентът на САЩ Доналд Тръмп все още не е започнал да прави това, съобщава  ТАСС . Politico пише, че Тръмп едва ли ще реши да използва закона от 1962 г., който позволява въвеждането на мита за приспособяване на вноса към националните интереси.     Продуктите от ЕС обаче могат да бъдат обект на друго разследване. Законът за търговия от 1974 г. срещу „нелоялни търговски партньори“ ще бъде „потенциално много по-широк и ще засегне голям брой индустрии“. Подобен ход ще позволи на администрацията на САЩ да получи „лост за влияние върху ЕС“, пише изданието. Вестник LOOK  каза, че след търговската война с Китай, Тръмп ще премине към Европа, срещу която Вашингтон вече е успял да въведе редица мита.  ", "date": "2019.11.22", "title": "Белият дом обмисля мащабно търговско разследване срещу ЕС"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402403-%D0%B1%D0%BE%D1%80%D0%B8%D1%81%D0%BE%D0%B2-%D0%B0%D0%BD%D1%82%D0%B8%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%80%D0%B5%D1%82%D0%BE%D1%80%D0%B8%D0%BA%D0%B0-%D0%B2-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B0-%D1%82%D1%8F-%D0%BD%D0%B5-%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%B0", "text": "  Проведох срещи с нашите сестрински партии по темата за Северна Македония и Албания. Мицковски заяви, че ЕС и НАТО са приоритет за ВМРО и аз настоях това да бъде декларативно, за да може страните уверено да вървят по пътя на ЕС и НАТО, каза още той \"От Северна Македония обявиха, че ЕС и НАТО са приоритет и настоях това да бъде декларативно, защото за да може една страна да върви уверено към ЕС и НАТО, всички основни системни партии трябва да са го декларирали, осмислили и приели и антибългарската реторика трябва да бъде не само забравена, но и да са убедени, че тя не е вярна.  Когато някой от вас (от Северна Македония, б.р.) каже, че България е фашистки окупатор, в България това означава, че ние не трябва да ви помагаме по никакъв начин, защото ние не сме били окупатор на никого.  Прочитът на историята е такъв, какъвто историците са го казали\". Това заяви министър-председателят Бойко Борисов пред журналисти в Загреб след срещата му с хърватския премиер Андрей Пленкович. \"Проведох вчера среща с нашите така наречени сестрински партии и с лидера на ВМРО-ДПМНЕ Християн Мицковски. Той ме увери, че присъединяването на Република Северна Македония към ЕС и НАТО е приоритет за ВМРО. Аз настоях това да бъде декларативно, защото за да може една страна уверена да върви към двата съюза, всички партии трябва да са го декларирали и приели\", информира министър-председателят на България пред журналисти в Хърватия, където присъства на конгреса на Европейската народна партия (ЕНП). \"Ако искат да вървят напред, ясни са европейските перспективи и ценностите, които изповядваме, и това е една от тях. Това са го чули от мен в прав текст не само на така наречените двустранни срещи, но и пред ръководството на разширения състав на ръководството на ЕНП снощи. Още веднъж съм го повторил в тяхно присъствие и съм ги накарал да го декларират. Така че оттук насетне се надявам да бъде спазено\", коментира Борисов. ,,Г-жа Естер (Естер де Ланге, зам.-председател на ЕНП) е един от приятелите на България. Тя дойде до нас, прелетя над границите, разгледа нашите центрове за контрол по границите и каза, че е изключително впечатлена. Считам, че това е важно, защото може да убеди своите приятели и опоненти в Холандия това, което е видяла. Защото ние не сме само държава, която се справя с миграционния поток, но и ние сме държава за пример за борба с контрабандата, с което не може да се похвали никой друг в Европа и Холандия го отчита'', коментира още Борисов.  ,,Приемам упрека, че както ректорът на Софийския университет беше единствен кандидат, пък нямаше простести, Доналк Туск беше единствен кандидат, пък пак нямаше протести... може да ми ги препишете на мен, че аз съм виновен, че не съм издигнал втори кандидат'', каза той.  ,,Фон дер Лайен представи Мария Габриел с такъв апломб, с такава радост, че ще работи с нашия еврокомисар и то по най-важните, хубави и модерни теми като образованието и програмата Еразъм, младежта, спорта, културата... всичко, което сме искали България да получи. Видяхте също радостта и ръкоплясканията на всички комисари, канцлери, премиери, президенти. Така че Мария Габриел заема едно много високо място и ако гласуват за нея като заместник-председател би било поредно признание за България и за нашата партия, след като и Кристалина Георгиева стана президент на МВФ. Мисля, че затворихме устите на много хора, а пък това, което излезе от департамента на САЩ, то казва всичко и опровергава всички лъжи'', сподели в заключение премиерът Борисов.      ", "date": "2019.11.22", "title": "Борисов: Антибългарската реторика в С Македония трябва да бъде забранена! Тя не е правилна!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/402404-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BC%D0%BE%D1%8F%D1%82%D0%B0-%D1%86%D0%B5%D0%BB-%D1%89%D0%B5-%D0%B1%D1%8A%D0%B4%D0%B5-%D0%B4%D0%B0-%D1%81%D1%8A%D0%B1%D1%83%D0%B4%D1%8F-%D0%BE%D1%82-%D1%81%D1%8A%D0%BD%D1%8F-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F", "text": "  Няма да скрия мнението си за всичко онова, което трябва да бъде направено като изменения в закона. КПКОНПИ има потенциал и по някакъв начин мога да допринеса тя да получи това място, което ѝ отрежда закона, посочи Цацаров \"Моята цел ще бъде да събудя от съня антикорупционната комисия. Ще дам конкретни предложения. Не е моя работа да предлагам изменения в закона. Моята работа ще бъде председател на комисия. Не е работа на комисията да предлага изменения на закон, макар той да има несъвършенства. Няма да скрия мнението си за всичко онова, което трябва да бъде направено като изменения в закона. КПКОНПИ има потенциал и по някакъв начин мога да допринеса тя да получи това място, което ѝ отрежда закона\". Това каза главният прокурор Сотир Цацаров пред журнаисти в Народното събрание, предаде Агенция \"Фокус\". Той посочи, че промяната в работата ѝ, която би предложил ще е в концепцията. \"При всички случаи смятам в самата концепция да предложа съвсем конкретни и прагматични неща. Те при всички случаи ще бъдат свързани с това тя да бъде събудена от състоянието, което се намира сега.  Стремежът ми ще бъде за конкретни и прагматични предложения. Може би ще ме попитате за предложения за изменения в Закона, ще кажа така - не е моя работа да предлагам изменения в закона\",  каза още Цацаров. \" Не мисля, че модел, при който единствено президентът назначава КПКОНПИ е най-положителният\" , каза настоящия главен прокурор. \"Не е работа на председателя на комисията, нито на самата комисия да предлага изменения в закона. Това обаче не означава, че законът не се нуждае от промени. Действащият закон има доста несъвършенства. Аз и в своята концепция, и в (Дай Боже!) изслушването пред съответната комисия няма да скрия мнението си по отношение на всичко онова, което спроед мен трябва да бъде направено като изменение в закона. Дали обаче ще бъде направено - не е мое правомощието\", заяви  Цацаров. \"Ако БСП и другата позиция се изчистят от политическия момент, ще се стигне до прагматично решение. Лично аз не мисля, че този модел е най-работещия.  Имало е среща с БСП, казал съм какво мисля, не съм променил и сега. Комисията действа по закон. Ако мотивът е, че този, който избира, не може да бъде разследван, може би трябва да се преосмисли\",  каза още Цацаров. Главният прокурор коментира и заявката на БСП, че отново ще внесат своя проект на Антикорупционен закон. Той посочи, че то не е ново. \"То бе направено още тогава, когато се раждаше концепцията за единен антикорупционен орган. Двете тези или двата законопроекта се сблъскаха на един от първите КСНС при президента, на който се обсъждаха антикорупционните модели. Въпросът, какво е мнението ми по този казус сигурно ще ми бъде зададен в хода на изслушването. Ако и БСП, и другата позиция се абстрахират и изчистят от политическия момент, може би ще се стигне до много по-прагматични решения.  Аз лично не мисля, че модел, при който единствено президента назначава членовете на комисията (и това не е, защото кандидатствам за тази длъжност), е най-положителният и най-работещият\",  каза още Цацаров. \"Гарантирам, че  ще направя максимума, на който съм способен за да възстановя имиджа на КПКОНПИ\" , каза още номинираният за председател на КПКОНПИ и настоящ главен прокурор Сотир Цацаров.  \"Не може да сте оптимисти за мен, един човек нищо не решава - трябва да сме оптимисти за всички. Ако всички имаме усещането не да сме оптимисти, а да си вършим работата, може би ще мръднем напред\", добави той.  Цацаров посочи, че няма вълшебник, дори и патриархът да го назначава, не може да се справи сам с всички. Попитан на кого би коленичил, Цацаров отговори: \"Според мен, коленичи се в два случая - единият, когато човек много горещо се моли на Господ. Другият случай, когато се отдава памет на загиналите за България. Случаят, към който ме отнасяте, не е нито един от двата\".  На въпрос дали са му изрядни декларациите, той посочи, че всяка година подава по две декларации. \"Всяка година в съответствие с разпоредбите на закона се прави проверка за съответствие\", каза още Цацаров.      ", "date": "2019.11.22", "title": "Сотир Цацаров: Моята цел ще бъде да събудя от съня антикорупционната комисия"}
{"url": "http://www.classa.bg/%D1%81%D0%B2%D1%8F%D1%82/item/402405-%D1%82%D1%83%D1%80%D1%86%D0%B8%D1%8F-%D0%B7%D0%BD%D0%B0%D0%B5,-%D1%87%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%B7%D0%B0-%D0%BA%D1%8E%D1%80%D0%B4%D1%81%D0%BA%D0%B8%D1%82%D0%B5-ypg-%E2%80%9E%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B2%D0%B5%D0%B4%D0%BD%D0%B0%D0%B3%D0%B0%E2%80%9C", "text": "Турция е наясно, че подкрепата на САЩ за сирийските кюрдски милиции YPG няма да приключи веднага, заяви във вторник президентът Реджеп Тайип Ердоган. Той добави, че битката на Анкара срещу милициите, които счита за терористична група, ще продължи.   В обръщение към членовете на неговата партия АК той заяви „Турция ще продължи да се бори с YPG, докато всички заплахи към Турция не бъдат спрени и всеки воюващ с нея не бъде елиминиран\", предаде Ройтерс. Ердоган каза още, че никой план в региона не може да бъде реализиран без съгласието и подкрепата на Турция.", "date": "2019.11.22", "title": "Турция знае, че подкрепата на САЩ за кюрдските YPG „няма да приключи веднага“"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402386-15-%D0%B3%D0%BE%D0%B4%D0%B8%D1%88%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D1%87%D0%B5-%D1%81%D1%8A%D0%B4%D0%B8-%D0%B2%D1%8A%D0%B7%D0%BF%D0%B8%D1%82%D0%B0%D1%82%D0%B5%D0%BB%D0%B8-%D0%B2-%D0%BE%D1%80%D0%B5%D0%B3%D0%BE%D0%BD-%D0%BF%D1%80%D0%B0%D0%B2%D0%B8%D0%BB%D0%B8-%D1%81%D0%B5%D0%BA%D1%81-%D0%BF%D1%80%D0%B5%D0%B4-%D0%BD%D0%B5%D0%B3%D0%BE", "text": "15-годишно приемно дете, което се събудило, за да види как двама възпитатели правят секс близо до него, заведе дело срещу държавните служители във федералния съд в Юта във вторник, твърдейки, че е било многократно пренебрегвано, докато е било под грижа на държавата, пише Salem Reporter. Жертвата, идентифицирана в съдебните книжа само като YG, твърди в съдебния процес, подаден в Окръжния съд на САЩ, че когато разказал на длъжностните лица какво е видял, той е бил изпратен в затвора за непълнолетни в окръг Ямхил и след това в дом в Юта, който впоследствие е затворен след разследване на насилие над деца. В жалбата, подадена от името на жертвата от адвоката от Салем Дейвид Крамер, се твърди, че Държавният департамент за човешки услуги систематично е навредил на момчето, като му е отказвал достъп до преводачи за трите години, в които той е бил под държавна опека. В жалбата се казва, че е прекарал първите 12 години от живота си в българско сиропиталище, говори малко английски език и умишлено е лишен от помощ при общуване със съветници, учители и медицински специалисти. Искът също посочва като подсъдими двама държавни служители, техният ръководител, директорът на държавния отдел за човешки услуги. „Ответниците очаквали и приели, че YG ще премине през пукнатините на системата, докато в крайна сметка „ изчакат\" да навърши 18 години\", се казва в жалбата. Искът е за 7 милиона долара за насилие над деца, пренебрегване, емоционални страдания, фалшив затвор и нарушаване на конституционните права на детето. Жалбата също така изисква държавната агенция да даде на детето български преводач и да спре да го настанява в мотели с държавни работници без допълнителни защитни мерки. Крамер каза, че се надява съдебният процес да хвърли светлина върху начина на работа в отделите за защита на децата на агенцията. „Безразличието на DHS към грижите и безопасността на това момче е толкова упорито и толкова утежнено, че проблемното дете от българско сиропиталище вероятно се е превърнало в безнадеждно дете\", пише Крамер в имейл. В жалбата се казва, че детето е било преместено в дома за задържане на непълнолетни в окръг Ямхил ден след инцидента в Best Western по указание на един от служителите, които са правили секс. След това е преместен в Центъра в Ред Рок в щата Юта. Детето е било едно от 23 приемни деца там от Орегон. По време на престоя му там, според жалбата, YG се сблъсквал с тормоз и нападения от страна на другите деца и станал свидетел на избухване на бунтове в края на април. Безредиците накараха депутатите от Орегон да призоват децата да бъдат изтеглени от съоръжението. Домът бе затворен миналото лято. След това агенцията преместила детето в друг дом в Розбург. Детето било преместено и оттам, каза Крамер, но адвокатът не може да каже къде е детето в момента. Той остава под държавна опека, каза Крамер. Според жалбата семейство от окръг Полк е готово да осинови детето, но ще се нуждае от държавна помощ. Крамер каза пред Salem Reporter, че чрез жалбата се надява държавата да даде шанс на детето да стане пълноценен възрастен. „Искаме това момче поне да се опита да помогне на себе си и да има минимално успешен живот\", казва Крамер в имейла. „Не искаме той или данъкоплатците да понесат тежестта и разходите да имат още едно дете, останало за цял живот в системите за непълнолетни и възрастни в Орегон. Искаме DHS да бъде отговорна за грешките си и да компенсира тези деца, които е наранила. \"", "date": "2019.11.22", "title": "15-годишно българче съди възпитатели в Орегон - правили секс пред него"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402387-%D0%BB%D1%8A%D1%81%D0%BD%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D0%B0%D0%BD%D0%B5%D0%BB%D0%B8%D1%8F-%D0%B7%D0%B0-%D0%B8%D0%B7%D0%B2%D0%B0%D1%8F%D0%BD%D0%BE-%D0%B4%D1%83%D0%BF%D0%B5-%D0%B8-%D1%81%D0%B5%D0%BA%D1%81%D0%B8-%D1%84%D0%B8%D0%B3%D1%83%D1%80%D0%B0", "text": "Фолкпевиците са едни от най-одумваните личности в светските среди. Всяка една тяхна изява се след изкъсо.  За това е важно те да поддържат перфектна визия и стегнато тяло. “Здравето е най-голямото богатство“, написа в социалната мрежа Анелия, а с кратко видео издаде каква е тайната й за стегнато тяло.     В своя тренировъчен план певицата залага на системата “Battling Rope Training”, която се основава на изпълнението на специфични движения с бойни въжета. Този тип тренировки са хит сред почитателите на спорта, защото предоставят възможност както за интензивна кардио дейност, така и за подобряване на цялостната мускулатура на тялото. Освен редовните тренировки в спортната зала, Анелия залага и на подбрано меню на трапезата, в което присъстват предимно свежи плодове и зеленчуци и био продукти.", "date": "2019.11.22", "title": "Лъсна тайната на Анелия за изваяно дупе и секси фигура"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402388-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5-%D0%BF%D1%80%D0%B5%D0%B4-%D1%81%D1%82%D1%83%D0%B4%D0%B5%D0%BD%D1%82%D0%B8", "text": "Фолкпевицата с артистичен псевдоним Малката си показа силиконките пред студенти по време на последното й участие в столичнен клуб. А наш репортер разбра, че бюстът й набъбнал съвсем скоро и тя намала търпение да го покаже на целия свят.    Брюнетката бе прекалила с оскъдността на облеклото си от кръста нагоре и буквално през цялата вечер ту едната гърда, ту другата се показваха пред очите на екзалтиралите студенти, като особено доволни от щедрата гледка бе мъжката част от присъстващите в клуба, а по-смелите дори правеха снимки и клипчета.     От своя страна в средата на рецитала си изпълнителката усети за гафа, който е допуснала с облеклото си и опита да придърпва двете парчета плат, които играеха ролята на блуза.     Под този псевдоним се подвизава певицата Ванеса, която обаче не може да използва това име, тъй като е патентован от предишните й издатели. Тази година тя дръпна доста заплашително за конкуренцията и издаде четири тотални хита. Фенове на лекия жанр са категорични, че това ще е новата Галена в попфолка и я дели не повече от година до върха.", "date": "2019.11.22", "title": "Фолкпевица се съблече пред студенти"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402389-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-22-%D0%BD%D0%BE%D0%B5%D0%BC%D0%B2%D1%80%D0%B8", "text": "Никой не е имунизиран от грешки, но днес ще потънете в тях от главата до петите. Не са изключени моменти, водещи до спад на самочувствието и статуса. Упоритостта в отношенията с колеги и приятели, може да доведе до сериозен конфликт. Не се опитвайте категорично да изяснявате отношенията си с роднини. Вечерта се очаква значителна печалба. Очаква ви светъл и плодотворен ден. Ако преодолеете мързела и апатията, ще може да решите много проблеми. Внимавайте с получаването на пари, бройте всеки лев и не давайте заеми. Някои ситуации ще възприемате грешно и такова поведение от ваша страна, ще е неправилно. Потърсете корена на злото в себе си, а не в поведението на близките. Днес всичко ще зависи от самите вас, както в работата, така и във финансите. Нека във всичко да има яснота, тогава денят ще премине страхотно. Решително се отнесете към онези въпроси, които преди сте избягвали по всякакъв начин. В любовта заемете позицията на наблюдател и слушател. Особено, ако на любимият от дълго време му е „дошло до гуша“.   Трябва да имате конкретни планове и желания. Стъпка встрани, ще ви вкара в неприятности, така че избягвайте изкушенията. Колкото по-умно се държите във финансовата сфера, толкова по-бързо ще получите парите си. Логичният подход към битовите проблеми, ще ви позволи да ги разрешите по-бързо от обикновено. С близките са възможни търкания и несъгласия. Умствената работа днес, ще ви се отдава много по-лесно, отколкото физическият труд. Така че, не се разкъсвайте между многобройните предложения. Активността е с добро качество, но не винаги. В любовта е необходимо да анализирате случващото се. Но резултатът от това, ще бъде много ефективен. Връзката с избраника ще се подобри. Очаква ви изключително успешен и печеливш ден. Не сте мислили, че ще ви върнат с лихвите стар дълг, както и че ще получите предложение за нова работа. Но мечтите се сбъдват, ако вярвате в себе си и в талантите си. В общуването с роднините ще трябва да се контролирате, за да не се взривите по време на разгорещен спор. От пътувания е по-добре да да откажете, ще са празни и опасни. Днес трябва да следвате пословицата: „Седем пъти мери и веднъж режи“, за да не се окажете в неприятна ситуация. За никъде не бързайте, контролирайте действията и емоциите си, особено в процеса на разговори с началниците. Фалшива информация, може да получите по пощата, но няма да й придадете голямо значение. Проверявайте всичко по два пъти.   Днес може да си отдъхнете, да се разходите из града и да си купите нещо приятно, специално за себе си. Ще почувствате, че наближават празници и ще се радвате на хармонията и топлината у дома. Извлечете полза от всичко, което правите. Дори и да не харесвате наистина работата си, вършете я качествено. Пътуванията ще бъдат успешни.   Ще получите много ценни съвети, но няма да може да ги приложите на практика. Възможно е да тълкувате всичко по свой собствен начин, затова е време да забравите за обичайния модел. Чудесен ден за изследвания, ремонт на автомобила и решаване на битови проблеми. Не довеждайте ситуацията в любовта до крайност, в противен случай ще трябва да бягате. Без съмнение може да се захванете с набелязаната работа. Ще има много смисъл от нея и в края на деня, ще получите пари по сметката си. Премахнете думата \"не искам\" от лексикона си, тя ще намали вашата активност и ще ви задуши. В личния живот всичко е наред! Вашият нов роман е придобил нов смисъл, което е положително. От амбициозните си планове по-добре се откажете . Никой няма да ви принуди да се отклоните от пътя, докато сами не поискате. Непрекъснатият стремеж към новости ще се окаже ефективен. Особено, ако планирате само честни начинания. Няма причина за безпокойство и преживявания в любовната сфера. Важното е сами да приемете модела на поведение, избран от любимия. Ще трябва да вземете спешно решение по средата на деня. То може да бъде свързано с работа, която сте планирали преди месец. В личната сфера не бъдете настойчиви, това няма да промени ситуацията. Аналитичният подход към много битови въпроси, ще позволи да се справите по-бързо и по-добре. Отложете пътуванията.", "date": "2019.11.22", "title": "Дневен хороскоп 22 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/402390-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%B5-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%BF%D1%80%D0%B5%D0%B3%D0%B0%D1%80%D1%8F%D0%BD%D0%B5%D1%82%D0%BE-%D0%B7%D0%B0%D1%82%D0%BE%D0%B2%D0%B0-%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%BD%D0%B5%D1%83%D0%B4%D0%BE%D0%B2%D0%BB%D0%B5%D1%82%D0%B2%D0%BE%D1%80%D0%B5%D0%BD", "text": "В целия ЕС българите са най-неудовлетворени - не само от финансовото си състояние, но и от личните си отношения. На какво се дължи това? Александър Детев потърси причините.       През 2018 година гражданите на Европейския съюз са били по-доволни от живота си, отколкото през 2013. Това сочат последните данни на Евростат, които изследват колко удовлетворени са европейските граждани от личните си отношения и от финансовото си състояние. Най-доволни от финансовото си положение са датчани, финландци и шведи. А личните си отношения най-високо оценяват малтийците, австрийците и словенците. Къде е България?  Българите са на дъното и по двата показателя. Средната оценка за финансовото състояние е 4,3 от 10 пункта, но все пак бележи ръст от 0,6 пункта в сравнение с 2013. Непосредствено преди българите се нареждат гърците, хърватите и литовците. Българите са на дъното и по удовлетвореност от личните си отношения - тук оценката е 5,7 от 10 пункта. Прави впечатление обаче, че по този показател България е първенец по ръст - удовлетвореността от личните отношения е нараснала с 0,9 пункта през последните пет години. Според д-р Пламен Димитров, председател на съюза на психолозите в България, неудовлетвореността от финансовото състояние е лесно обяснима. „Българинът плаща европейски цени с неевропейски заплати\", казва психологът и добавя, че за разлика от хората на Запад, българите ежедневно се сблъскват със сериозни финансови и социални проблеми. „Българинът е много устойчив, но се налага да понася огромно напрежение и затова често е на ръба на прегарянето“, казва Димитров. Положението допълнително се утежнява от липсата на адекватна държавна политика по въпроса с психичното здраве. „Ние имаме големи дефицити в грижите за психичното здраве. Имаше една стратегия, която обаче остана само на хартия. Специалисти, включително от Европа, представиха на кръгла маса в парламента своите препоръки, но няма кой да ги чуе\", казва Димитров. Положението е трагично, добавя психологът.  „Има проблеми, които хронично не се решават, а това само ги задълбочава. Повечето проблеми в областта на психичното здраве произтичат от условията на живот и от начина, по който една държава организира системата\", смята Димитров. Защо австрийците са толкова напред? На другия полюс е Австрия, където българката Диана Карабинова от години работи като психотерапевт. Според нея решението се крие в доброто здравеопазване и в постиженията в областта на превенцията. „В Австрия се говори сравнително открито за проблеми като депресия или бърнаут\", казва Карабинова и обяснява, че в Австрия отпуск по болест заради психично заболяване в никакъв случай не може да бъде причина за уволнение. Нещо повече дори: „Да ходиш на психотерапия е съвсем нормално. Дори е признак на висока трудова култура\", казва психотерапевтката. Според данните на Евростат, австрийците са сред най-доволните от личните си отношения. И това не е случайно. Докато в България самотата сред възрастните хора е всеизвестен проблем, само във Виена има над 100 пенсионерски клубове, които предлагат най-различни развлечения за възрастните хора. И не е само това: \"Почти всеки втори австриец е доброволец в някаква благотворителна организация. Там хората създават контакти, както в личен, така и в професионален план\", разказва Диана Карабинова, но добавя, че тук роля играе и финансовият аспект. „Ако трябва да работиш на няколко места и си притиснат финансово, нямаш мотивация да отделяш от времето си за доброволческа дейност\", казва Карабинова. Психотерапевтката от години работи и с бежанци. При тях и при голяма част от останалите чужденци в Австрия се наблюдава най-вече този проблем: „Жителите на Австрия от чужд произход често се чувстват като непълноправни членове на обществото, а поради стечение на най-различни обстоятелства те нерядко имат и доста по-ниски доходи\". С други думи: и една Австрия има своите проблеми за решаване.", "date": "2019.11.22", "title": "\"Българинът е на ръба на прегарянето\". Затова е толкова неудовлетворен."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402391-%D1%81%D0%B2-%D1%84%D0%B8%D0%BB%D0%B8%D0%BC%D0%BE%D0%BD,-%D0%B0%D1%80%D1%85%D0%B8%D0%BF-%D0%B8-%D0%B0%D0%BF%D1%84%D0%B8%D1%8F,-%D0%B0%D0%BF%D0%BE%D1%81%D1%82%D0%BE%D0%BB%D0%B8-%D0%BE%D1%82-%D1%87%D0%B8%D1%81%D0%BB%D0%BE%D1%82%D0%BE-%D0%BD%D0%B0-%D1%81%D0%B5%D0%B4%D0%B5%D0%BC%D0%B4%D0%B5%D1%81%D0%B5%D1%82%D1%82%D0%B5-%D1%85%D1%80%D0%B8%D1%81%D1%82%D0%BE%D0%B2%D0%B8-%D1%83%D1%87%D0%B5%D0%BD%D0%B8%D1%86%D0%B8", "text": "  Светите апостоли Филимон, Архип и Апфия били обърнати в християнството от свети   и пострадали за Христа от гърците езичници по време на царуването на император Нерон, в град Колоси . Когато веднъж те се намирали заедно с други християни на молитвено събрание, езичниците неочаквано ги нападнали. Всички се разбягали, освен светите Филимон, Архип и Апфия, които били хванати и отведени при Артоклис, Ефеския  житопазител.     Отначало били жестоко свети Архип, при което дори минаващите деца забивали ножове по цялото му тяло. След това, без всякаква милост, бил изтезаван свети Филимон и пребит с камъни. По същия начин била пребита с камъни и света Апфия. Така, в мъчение, светите угодници преминали при Господа.", "date": "2019.11.22", "title": "Св. Филимон, Архип и Апфия, апостоли от числото на Седемдесетте Христови ученици"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/402392-22-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1497 г. - Вашко да Гама достига нос Добра надежда.   1906 г. - На международна конференция в Берлин е възприето съгласие сигналът SOS да бъде международен при търсене на помощ.   1916 г. - Американският писател Джек Лондон се самоубива.   1918 г. - Първата световна война: Френската армия навлиза в Страсбург.   1927 г. - Персия заявява контрол върху остров Бахрейн.   1940 г. - Втората световна война: Гръцката армия навлиза на територията на Албания.   1943 г. - Ливан обявява национална независимост от Франция.   1943 г. - Втората световна война: В Кайро започва среща между тримата световни лидери - президента на САЩ Франклин Рузвелт, министър-председателя на Великобритания Уинстън Чърчил и китайския лидер Чан Кайшъ. Срещата е известна като Каирска конференция и на нея е обсъдена стратегията за войната с Япония.   1943 г. - Втората световна война: Приключва Додеканезката операция.   1943 г. - България във Втората световна война: По наказателно дело №1541/1943 г. на гарнизонното стрелбище в София са разстреляни Александър Пеев, Емил Попов и Иван Владков   1946 г. - Съставено е правителство на ОФ с министър-председател Георги Димитров.   1963 г. - Американският президент Джон Кенеди е застрелян в Далас. Вицепрезидентът Линдън Б. Джонсън става 36-тият президент на САЩ след смъртоносното покушение.   1967 г. - ООН приема резолюция, която задължава Израел да изтегли войските си от арабските територии.   1974 г. - Организацията за освобождение на Палестина получава статус на наблюдател в ООН.   1975 г. - В Испания е възстановена монархията и Хуан Карлос I става крал.   1977 г. - Започват редовни полети с „Конкорд\" от Париж и Лондон до Ню Йорк.   1988 г. - В Палмдейл (Калифорния) е демонстриран свръхсекретния бомбардировач B-2 Spirit.   1990 г. - Маргарет Тачър подава оставка като министър-председател на Великобритания.   1993 г. - Армения въвежда нова национална валута - драм.   2004 г. - В Киев се провежда демонстрация на над 100 хиляди привърженици на кандидата за президент Виктор Юшченко.   2005 г. - Ангела Меркел става първата жена - канцлер на Германия.    ", "date": "2019.11.22", "title": "22 ноември, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/402393-%D1%82%D0%B5%D0%B7%D0%B8-%D0%B4%D1%83%D0%BC%D0%B8-%D0%B8%D0%B7%D0%B4%D0%B0%D0%B2%D0%B0%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%84%D0%BE%D0%BB%D0%BA%D1%81%D0%B2%D0%B0%D0%B3%D0%B5%D0%BD", "text": "След целия шум, който се вдигна около избора на Фолксваген в полза на Турция, концернът все пак реши да отложи окончателното решение. Но една реплика на шефа на Фолксваген издава, че вероятно всичко  вече е решено.       До края на годината Фолксваген трябва да реши дали ще строи новия си завод в Турция или другаде. Например в България. Но може би и в Унгария - твърди се, че в концерна се обсъжда и тази възможност, научаваме от публикация на \"Франкфуртер Алгемайне Цайтунг\" (ФАЦ). Дилемата на Фолксваген Вестник „Ди Велт\" също припомня, че на Фолксваген му остават  , което бе отложено заради турската офанзива в Северна Сирия. Но макар че турската операция срещу кюрдите в Сирия продължава, шефът на концерна Херберт Дийс очевидно не се е отказал от избора си. Това става ясно от статия, която Дийс публикува на английски в социалната мрежа Linkedin. В нея шефът на Фолксваген описва дилемата, в която се намира концернът заради военните действия на Турция в съседна Сирия. От една страна към Фолксваген се отправят призиви да действа морално, а от друга - да вземе политически неутрално решение. Дийс потвърждава, че решението на концерна е отложено. \"Макар че в икономически план решение в полза на Турция би било в наш интерес\", пише шефът на Фолксваген в статията си, в която все пак еднозначно се твърди, че концернът споделя оценката на Германия и на ЕС за турските военни действия в Сирия: „Ние сме убедени, че пазарната икономика ще изгуби етичния си фундамент, ако концерните смятат, че единствено правителствата носят отговорност за международното право и за човешките права. (…) Ние няма да положим основен камък в близост до бойното поле, докато там продължават да убиват хора\", пише Дийс. Това звучи недвусмислено, но въпреки това отваря и една задна вратичка, пише \"Ди Велт\". Според изданието, формулировката с „основния камък\" всъщност означава, че строежът няма да започне, преди да приключат бойните действия. Тоест, до края на годината може да се вземе решение за изграждане на завод в Турция, а самото строителство да започне едва след края на военната операция. „Това подозрение се подсилва и от факта, че в следващите пасажи Дийс пледира да се инвестира и в държави, чиито режими не винаги одобряваме\", коментира „Ди Велт\". Според вестника, шефът на Фолксваген апелира да се откриват работни места и в такива страни, защото икономическото сътрудничество носело мир, благоденствие и свобода, а икономическите санкции често били скрит протекционизъм. Авторът на статията в \"Ди Велт\" смята, че това послание е отправено и към синдикатите във Фолксваген, както и към правителството на провинция Долна Саксония, които в момента са против инвестицията в Турция. \"Двойна победа за Ердоган\" „Като имаме предвид всички тези аргументи, които сега бяха изнесени и публично, съвсем не е изключено Фолксваген да потвърди решението си в полза на Турция. Още повече, че преди турската военна офанзива в концерна бяха готови да си затварят очите пред нарушенията на човешките права и арестите на журналисти и критици на режима\", коментира \"Ди Велт\". А ФАЦ пише следното: \"Фолксваген ще изгражда мостове към Турция - с това послание Дийс защитава решението за новия завод. А както се чува, правителството в Берлин гледа на нещата по същия начин. При това положение Ердоган би пожънал двойна победа. В Северна Сирия той постигна целите си чрез насилие. А решението на Фолксваген да замрази плановете си само за броени седмици се оказа тъкмо това, което турският президент си е мислел още от самото начало: бегъл реверанс към възмутената западна общественост, който бързо ще бъде забравен\".  ", "date": "2019.11.22", "title": "Тези думи издават решението на Фолксваген"}
{"url": "http://www.classa.bg/%D1%81%D0%B2%D1%8F%D1%82/item/402394-%D0%BE%D1%81%D1%8A%D0%B4%D0%B8%D1%85%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%80%D0%B1%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%BB%D1%8A%D0%B6%D0%B0%D1%82%D0%B0-%D0%B7%D0%B0-%D1%81%D0%BE%D1%80%D0%BE%D1%81-%D0%B8-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5", "text": "За уронване престижа на Хелзинкския комитет правителството на Виктор Орбан ще трябва да се извини и да плати глоба от 2 милиона форинта. Причината: неговата негативна кампания срещу Сорос и мигрантите.       Унгарското правителство е осъдено да плати компенсация на Унгарския хелзинкски комитет (УХК), съобщава АФП. Върховният съд на Унгария постанови в сряда, че правителството на Виктор Орбан е разпространило „подвеждащи и грешно представени факти\" за правозащитната организация. Те се съдържат във въпросник, разпратен до милиони унгарски домакинства. В съобщение на УХК до медиите се посочва, че, според Върховния съд на страната, правителството на Орбан е накърнило репутацията му в „национално допитване\" относно американския милиардер Джордж Сорос. От съобщението става ясно още, че съдът е постановил унгарското правителство да публикува извинение на   - чрез медиите и на сайта на правителството, което да престои там 30 дни. Освен това правителството в Будапеща трябва да изплати на УХК обезщетение от 2 милиона форинта (6 хиляди евро). \"Промигрантска организация, финансирана от Сорос\" От правителството изпратиха позиция, в която се казва, че приемат решението на съда. Независимо от това обаче, правителството продължава да разглежда УХК като промигрантска организация, финансирана от  : \"Въпреки че отрича и увърта, факт е, че Унгарският хелзинкски комитет е финансирана от Сорос промигрантска организация\", се казва в правителствено изявление, изпратено до АФП. През 2017 година анкетата за „Планът Сорос\", част от т.нар. „национални консултации\", започнали през 2015 година и фокусирани върху миграцията, попита гражданите дали са съгласни с позицията на правителството. В един от въпросите се твърди, че УХК, която е приела финансиране от Сорос, се застъпвал за по-леки присъди за мигранти, осъдени за нарушаване на закона, отколкото за унгарските граждани. В своя защита от УХК припомниха, че от десетилетия се борят за равноправие в Унгария. С решението си Върховният съд потвърди становищата на по-долните инстанции, в които се казва, че правителството е представило мнението си за факти и по този начин е поставило УХК в лоша светлина. Кулминация в кампанията срещу Сорос Виктор Орбан, който е известен с непримиримата си позиция срещу мигрантите, многократно е обвинявал американския милиардер от унгарски произход Джордж Сорос, че подкрепя и  . Въпросната анкета, придружена от мощна информационна кампания с плакати и реклами в медиите, е кулминационната точка от  . От Унгарския хелзинкски комитет обявиха, че ще използват средствата от обезщетението за предоставяне на безплатна правна помощ.", "date": "2019.11.22", "title": "Осъдиха правителството на Орбан заради лъжата за Сорос и бежанците"}
{"url": "http://www.classa.bg/%D1%81%D0%B2%D1%8F%D1%82/item/402395-%D1%81%D0%BB%D1%83%D1%87%D0%B0%D1%8F%D1%82-%D0%B4%D0%B0%D1%84%D0%BD%D0%B5-%D0%B3%D0%B0%D0%BB%D0%B8%D1%86%D0%B8%D1%8F-%D1%89%D0%B5-%D0%BF%D0%B0%D0%B4%D0%B0%D1%82-%D0%BE%D1%89%D0%B5-%D0%B3%D0%BB%D0%B0%D0%B2%D0%B8", "text": "  Полицията в Малта арестува бизнесмена Йорген Фенек във връзка с убийството на журналистката Дафне Каруана Галиция, загинала преди 2 години от бомба в колата ѝ. Зад него стои корупция, чийто следи водят към управляващите.       „Смятаме, че това е нашият човек“, написа блогърът и автор Мануел Делиа за задържането на Фенек. Заедно с други двама журналисти той публикува книга за корупцията сред управляващите, прането на пари и мафиотските сделки на островната държава. Въпреки че делото тепърва предстои, разследващи журналисти отдавна са убедени, че Фенех стои зад убийството на Дафне Галиция, казва Делиа. Това престъпление шокира Малта и Европа Пране на пари, продажба на европейски паспорти, съмнителни връзки между бизнес и управляващи в Малта – всички тези неща бяха разследвани от убитата журналистка Дафне Галиция. А ЕК? Дали не потулва неприятни разкрития? (23.04.2018)     . Тя загина в близост до дома си от заложено в колата ѝ взривно устройство. Покушението бързо се превърна в международна новина, включително защото това бе първият случай в ЕС, в който за убийство на журналист са заподозрени политици. Галиция е автор на редица материали за корупцията в страната. В тях става въпрос за връзките между политици и олигарси - как те са превърнали средиземноморската държава в рай за нелегални трансфери на пари, купуване на паспорти, укриване на данъци и фирми-пощенски кутии.     През декември 2017 година трима души бяха задържани и обвинени, че са поставили и задействали бомбата. След това обаче настъпи затишие - въпреки интервенциите от Брюксел и на ЕП. Сега изглежда има раздвижване. „Правителството разбра, че светът продължава да се вълнува от случая, и че то повече не може да се крие\", казва Мануел Делиа. След като Галиция беше убита, той продължи делото ѝ и се включи активно в разследването на престъплението. Синовете на убитата журналистка и международна група от репортери пък продължиха да публикуват материали за корупцията в Малта. От посредника до поръчителя Във вторник   обяви неочаквано, че ще бъде предоставен имунитет срещу съдебно преследване на заподозрян, служил като посредник при организирането на покушението срещу журналистката - ако той предостави сериозни доказателства за това кой стои зад убийството. Междувременно задържаният за участие международна група за пране на пари таксиметров шофьор Мелвин Теума реши да говори: той поиска да бъде освободен от затвора срещу предоставяне на информация за поръчителя на убийството. Той твърди, че разполага със сериозни доказателства, в това число и запис на част от разговора му с поръчителя. Теума призна, че е наел тримата, поставили взривното устройство в колата на журналистката. Те обаче отричат.     В сряда малтийската полиция предотврати предполагаем опит за бягство на Йорген Фенек, който се готвел да напусне страната с яхтата си. Плавателният съд е претърсен от полицията, която в рамките на 48 часа трябва да предостави основания за задържането. „Вероятно ще го задържат за малки нарушения докато съберат необходимите доказателства по случая с убийството“, казва Мануел Делиа. Сигналът срещу Фенек вероятно е дошъл от Мелвин Теума. Кой е Йорген Фенек? Фенек е трето поколение семейни предприемачи. Семейството има участие в хотели, нощни клубове, казино, производство на електроенергия и във водния транспорт. Състоянието на Фенек се оценява на няколко стотин милиона евро. През миналата година стана ясно, че той е собственик и на „17 Black“ - фирма, регистрирана в Дубай. Оттам следите водят към „Мосак Фонсека\" - адвокатската кантора, свързана със  . Като получатели на пари бяха идентифицирани малтийският министър на туризма Конрад Мици и шефа на кабинета на Кийт Скембри. Преди да бъде убита, Дафне Галиция беше писала за фирмата „17 Black\". Връзката с покушението на Галиция е построената през 2013 г. газова централа в Делимара. Сред собствениците са германската „Сименс“, държавната енергийна компания „Сокар“ от Азербайджан и малтийският холдинг „Електрогаз“, в който участие има и Фенек. Около този инфраструктурен обект  . Убитата журналистка е получила мейли от вътрешна кореспонденция, от които става ясно, че договорите за производство на енергия в Делимара са излизали скъпо на малтийските данъкоплатци, тъй година след година на посредници са били плащани двуцифрени суми в милиони за подкупи около осигуряването на необходимите количества втечнен газ.  Следата стига до управляващите  Има подозрения, че бившият енергиен и настоящ министър на туризма Конрад Мици и шефът на кабинета Кийт Скембри  са получили милиони от подкупи. Евродепутатът Свен Гиголд настоява двамата заподозрени представители на властта да се оттеглят. А от по-нататъшното развитие на случая ще стане ясно доколко малтийското правосъдие е независимо от политическо влияние.  Правителството в Малта многократно е критикувано от ЕС заради върховенството на закона. В политическия и финансов елит на страната се е настанило чувството за безнаказаност, казва по този повод Гиголд. Според него разкриването на убийството на Дафне Каруана Галиция ще бъде лакмус за правосъдието в Малта. \"Крайно време е мъжете, които стоят зад него, да бъдат подведени под отговорност“, добавя зеленият евродепутат. Дали премиерът Мускат ще оцелее политически - не е ясно. Отдавна той е подозиран, че поддържа много тесни отношения с управляващото семейство в Азербайджан. Дали очакваният процес за убийството, който ще извади на показ много детайли, ще стигне само до един министър и до шефа на неговия кабинет - също не е сигурно. Ако се докаже наличието на корупция около договорите за Делимара, със сигурност ще падат и още глави.  ", "date": "2019.11.22", "title": "Случаят \"Дафне Галиция\": ще падат още глави"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/402385-63-%D0%B3%D0%BE%D0%B4%D0%B8%D1%88%D0%BD%D0%B0-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D1%82%D0%BD%D0%B5-%D0%B4%D0%B5%D0%B2%D1%81%D1%82%D0%B2%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D0%BA", "text": "63-годишната американска учителка Ема Нийл от Северна Каролина е арестувана, след като ученик на 17 години се похвалил, че е правил секс с нея. По думите му тя му била първата жена в живота. За това съобщава ABC13. Според следователите отношенията между тийнейджъра и учителката му по професионално ориентиране започнали още през пролетта. Делото срещу преподавателката е заведена, след като ученикът споделил пред приятели за случващото се, а те пък подали сигнал до директора на училището. От учебното заведение съобщават, че тя е отстранена, докато не приключи разследването.", "date": "2019.11.22", "title": "63-годишна учителка отне девствеността на ученик"}
