{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/378896-%D0%B1%D0%B5%D0%BB%D0%B3%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%B4%D0%B0-%D1%81%D1%8A%D0%B1%D0%B8%D1%80%D0%B0-%D0%B4%D0%B0%D0%BD%D0%BD%D0%B8", "text": "Facebook няма право да събира данни за потребителите, реши белгийски съд по дело, което Комисията за защита на частната информация води срещу социалната мрежа още от 2015 г. Съдът настоява Facebook да прекрати събирането на данни за потребителите, като в противен случай за всеки ден нарушение социалната мрежа ще плаща по 250 000 евро, докато не достигне сумата от 100 млн. евро, информира technews.bg. Според белгийския съд, Facebook нарушава закон, следейки потребителите в други сайтове. Социалната мрежа не уведомява потребителите в достатъчна степен за това, че събира персонални данни, не уточнява какви точно данни събира и колко дълго ги съхранява. Нещо повече, Facebook дори не получава явно съгласие от потребителите за събирането и съхранението на данните, гласят мотивите на съда. От мрежата се иска да изтрие всички събрани данни за белгийски граждани, вкл. за хора, които не са потребители на Facebook, срещу заплаха от глоба в размер на 10 млн. евро. Представители на компанията не скриха разочарованието си от съдебното решение и обявиха, че Facebook ще обжалва, предаде Гардиън. Първото решение в полза на Комисията датира от края на 2015 г., но Facebook подаде жалба и продължи да нарушава белгийските закони с оправданието, че се намира под друга юрисдикция – европейската централа на компанията е в Ирландия. Адвокатите на Facebook оспориха също правомерността на използваните в съдебното решение думи \"browser\" (браузър) и \"cookie\" (бисквитки), тъй като езици на белгийския съд се явяват холандският, френският и немският. Жалбата беше удовлетворена и съдебното решение блокирано.", "date": "2018.02.22", "title": "Белгия забрани на Фейсбук да събира данни"}
{"url": "http://www.classa.bg/%D1%81%D0%B2%D1%8F%D1%82/item/378887-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%B2%D0%B5%D1%82%D0%B8%D0%BB%D0%B8%D1%89%D0%B5-%D0%BD%D0%B0-%D0%BC%D0%B0%D0%B8%D1%82%D0%B5-%D0%B2-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%82%D0%B5-%D0%BF%D0%B5%D1%89%D0%B5%D1%80%D0%B8-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE", "text": "Мексикански учени откриха вкаменелости от изчезнали животни от преди повече от два милиона години във водите на Кинтана Роо (Мексико). Тези останки от слонове, гигантски ленивци и мечки от плейстоцена – последен етап на ледниковата епоха - са намерени в пещерите Сак Актун и Дос Охос, с размери съответно 263 и 84 км.   В тези пещери, които са свързани помежду си и образуват най-голямата в света система подводни пещери, са намерени също парчета от глинени съдове, човешки кости и черепи в \"невероятно състояние на съхраняване\", се казва в изявление от Националния институт по антропология и история.   Открито е и свещеното място, където маите са се покланяли на Бога на какаото, войната и благодетел на търговците, до което може да се достигне по подводно стълбище.", "date": "2018.02.22", "title": "Откриха светилище на маите в подводните пещери на Мексико"}
{"url": "http://www.classa.bg/%D1%81%D0%B2%D1%8F%D1%82/item/378888-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B0%D1%82%D0%B0-%D0%BC%D1%80%D0%B5%D0%B6%D0%B0,-%D1%81-%D0%BA%D0%BE%D1%8F%D1%82%D0%BE-spacex-%D0%BB%D0%BE%D0%B2%D0%B8-%D1%80%D0%B0%D0%BA%D0%B5%D1%82%D0%B8", "text": "Снимка на метална мрежа подобна на произведение на гигантски паяк, направена от компанията SpaceX, е увековечена от фотографа на цифровия портал Teslarati's West Coast Pauline Acalin, който я публикува в профила си в Twitter.   Според този сайт, мрежата е разпъната върху кораба за хващане на ракети Mr. Steven в Лос Анджелис и е предназначена да улови обтекателите на полезния товар на ракетате Falcon 9, след изстрелването с испанския спътник за наблюдение PAZ на борда. Стартирането бе насрочено за 21 февруари, от военновъздушната база Вандерберг, в щата Калифорния (САЩ).   Посочено е, че новото технологично откритие ще позволи повторното използване на ракетните части, за да се намалят разходите. Докато общата цена на изстрелването на Falcon 9 се оценява на 61 милиона долара, цената на обтекателите на полезния товар е около 6 милиона долара. Частичното спасяване на части от ракетата, по-специално на половинките на конуса, ще намали разходите за бъдещи стартирания.   На 6 февруари предприемачът Илън Мъск обяви изстрелването на втората най-мощна ракета в историята - Falcon Heavy, която се отправи към Марс с електрически автомобил Tesla Roadster на борда.", "date": "2018.02.22", "title": "Гигантската мрежа, с която SpaceX \"лови ракети\""}
{"url": "http://www.classa.bg/%D1%81%D0%B2%D1%8F%D1%82/item/378889-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%BF%D1%80%D0%BE%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8-%D1%81%D0%B8%D0%BB%D0%B8-%D0%BD%D0%B0%D0%B2%D0%BB%D0%B8%D0%B7%D0%B0%D1%82-%D0%B2-%D0%B0%D1%84%D1%80%D0%B8%D0%BD,-%D0%B2%D1%8A%D0%BF%D1%80%D0%B5%D0%BA%D0%B8-%D1%82%D1%83%D1%80%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%85%D0%B8", "text": "Сирийски проправителствени сили започнаха да навлизат в Африн въпреки заплахите на Турция, съобщиха местните медии.   Кадрите, излъчвани по сирийската държавна телевизия, показват конвой от бойци, влезли в района на Африн с развети знамена на Сирия.   Милициите на YPG потвърдиха информацията за разполагането. \"Сирийското правителство е отговорило на молбата ни и е изпратило военни групи, за да се концентрират по границите и съвместно да защитаваме сирийската територия и нейните граници\", се казва в изявление на милициите.   В същото време се съобщава, че турските сили са бомбардирали района на проправителствените милиции, така че журналистите са били принудени да напуснат територията. Турция междувременно заяви, че сирийските проправителствени сили са се доближили на 10 км от Африн, но отстъпили след превантивна артилерийска атака, съобщава Анадолската агенция.   Реджеп Тайип Ердоган съобщи, че турските войски ще обкръжат центъра на град Африн през идните дни. Турският външен министър Мевлют Чавушоглу заяви, цитиран от Ройтерс, че Турция няма да има проблеми с влизането на войници в Африн, ако го направят, за да \"очистят\" района от кюрдските бойци.   От своя страна, журналистът и международен анализатор Пабло Леал коментира, че по негово мнение \"това е нахлуване в суверенна територия от ръцете на враждебни сили, в случая - турски, с аргументи, които са доста спорни\".   Сирийският град Африн все още е в центъра на турската военна операция Маслинова клонка, която започна на 20 януари, след обявяването на плана на САЩ за създаване на нова сила за гранична сигурност в Сирия. Половината от 30 000 члена на новата сила щели да бъдат наети от Сирийските демократични сили, от които YPG са неразделна част. Турция смята, че YPG е терористична група на Работническата партия на турски Кюрдистан, която също е квалифицирана като терористична организация, както от Турция, така и от САЩ. Дамаск категорично осъди действията на Турция в Африн и припомни, че този град е неразделна част от Сирия.", "date": "2018.02.22", "title": "Сирийски проправителствени сили навлизат в Африн, въпреки турските заплахи"}
{"url": "http://www.classa.bg/%D1%81%D0%B2%D1%8F%D1%82/item/378890-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B8%D0%B7%D1%82%D1%8A%D1%80%D0%B3%D1%83%D0%B2%D0%B0-%D0%BF%D0%B5%D1%82%D1%80%D0%BE-%D0%B7%D0%B0-735-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%BE%D1%89%D0%B5-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD", "text": "Както бе съобщено при представянето на валутата, ще бъдат емитирани около 100 милиона Петро. Стойността му ще бъде подкрепена от цената на суровия петрол в страната.   Президентът на Венецуела Николас Мадуро подчерта, че тази инициатива поставя Венецуела \"в челните редици на криптовалутите\" и обяви че заявките за предварителна продажба вече са достигнали 735 милиона долара, още през първите 20 часа.   \"Имаме го в ръцете си, страхотен удар, бомба\", заяви Мадуро по радиото и телевизията, като подчертава, че технологиите, използвани, за да се гарантира безопасността на операциите, предотвратяват действието на \"хакери , трафиканти на наркотици и перачи на пари.\"   Мадуро информира за създаването на Трезор за криптоактиви, нареди сертифицирането на 5000 души, които да експлоатират Петро в страната и обяви, че \"С Петро започна новото икономическо време\".   „Публичните компании Petroleos (PDVSA), Pequiven и Corporacion Venezolana де Guayana (CVG) ще реализират процент от покупките си чрез новия механизъм и вече ще извършват сделки за покупка и продажба чрез Петро\", каза Мадуро.   Гориво за авиокомпаниите и всички туристически услуги в страната може също да бъдат платени с венецуелската криптовалута, както и консулските услуги по цял свят и в бензиностанциите по границата.", "date": "2018.02.22", "title": "Венецуела изтъргува Петро за 735 милиона долара още първия ден"}
{"url": "http://www.classa.bg/%D1%81%D0%B2%D1%8F%D1%82/item/378891-%D1%82%D0%B0%D0%B9%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B1%D0%B0%D0%B7%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D1%80%D0%B0%D0%B7%D0%BA%D1%80%D0%B8%D1%82%D0%B8-%D0%BE%D1%82-%D0%B8%D0%B7%D0%BC%D0%B5%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%BB%D0%B8%D0%BC%D0%B0%D1%82%D0%B0", "text": "В разгара на Студената война, преди около 60 години, САЩ разработиха мрежа от мобилни обекти за пускане на ядрени ракети под ледовете на Гренландия. Целта беше да се подготвят за евентуална война със Съветския съюз. Един от тях беше Camp Century, от проекта Iceworm Project. Войниците живееха на леда с единствената цел да предпазят базата от пълна снежна покривка.   Когато проектът Iceworm приключи, базата е била затворена и изоставена през 1967 г. с презумпцията, че опасните материали, включително гориво и радиоактивни охлаждащи течности ще останат завинаги заровени под дебелия Гренландски лед.   Температурите в тези земи обаче се увеличават поради изменението на климата, а опасните замърсители заплашват да се издигнат от леда, като излагат на риск жителите на Гренландия и околностите.   Като цяло проектът \"Iceworm\" е полезен казус за изследване, според Джеф Колган, доцент по политически науки и международни изследвания в университета Браун. Въпросът кой трябва да бъде отговорен за съдбата на Camp Century се превърна в политически \"горещ картоф\", защото не е ясно кой трябва да отговаря за почистването на района.   В своята статия той оценява въздействието на изменението на климата върху военните бази като политически, дипломатически и екологичен проблем. Тъй като Camp Century е резултат от договор между Дания и САЩ - по това време Гренландия е датска колония - проектът Iceworm показва колко сложни политически могат да бъдат такива ситуации.   Информацията за климата в Camp Century е достъпна за обществеността в интернет, въпреки че ще отнеме известно време, докато бъдат открити дългосрочните тенденции.   В същото време, политиците ще трябва да определят точно какви действия трябва да предприемат по отношение на заплахата от изменението на климата за военните съоръжения.   Според доклад, публикуван от Пентагона тази година, Camp Century не е единствената американска военна инсталация в чужбина, заплашена от изменението на климата: повече от половината военни бази на Вашингтон по света могат да бъдат изложени на риск.", "date": "2018.02.22", "title": "Тайни американски военни бази може да бъдат разкрити от изменението на климата"}
{"url": "http://www.classa.bg/%D1%81%D0%B2%D1%8F%D1%82/item/378892-%D1%88%D0%B0%D1%80%D0%BB%D0%B0%D1%82%D0%B0%D0%BD%D1%81%D0%BA%D0%B8%D1%82%D0%B5-%D1%82%D1%80%D0%B0%D0%B4%D0%B8%D1%86%D0%B8%D0%B8-%D0%B2-%D1%81%D0%B0%D1%89", "text": "Анализаторът Макс Кайзер заяви, че с идването на Доналд Тръмп на власт \"демократите са станали новите американски шарлатани\".   Той се фокусира върху т.нар. \"Коалиция Анти-Тръмп \", т.е. комитети за политическо действие, създадени да се изправят срещу американския лидер. Според медиите, коалицията \"е посветила над от 90% от разходите си, за да плаща на собствените си членове\".   Учудваща е \"лекотата, с която американците попадат в капана на този вид шарлатанство, независимо дали идва от дясно, от Републиканците в червено, или от ляво, от Демократите в синьо\".   \"Истината е, че изборите са били една битка между реални шарлатани - Тръмп и Клинтън. И макар вероятно Тръмп да е по-голям шарлатанин, истината е, че той в крайна сметка надделя в повечето избирателни секции\", отбелязва анализаторът.   Макс казва, че \"шарлатанството винаги е било тук, винаги е било чума, а също и символ на Съединените щати. А то се появява на политическата сцена, когато хората престанат да бъдат граждани, за да станат потребители\".   Икономиката на консуматорско общество и на клиентелисткия капитализъм \"е пълна с шарлатани, тъй като най-важното нещо е да се продава, а най-добрият начин да се продава, е да си шарлатанин.\"", "date": "2018.02.22", "title": "Шарлатанските традиции в САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378893-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BE%D0%B3%D0%BB%D0%B0%D0%B2%D0%B8-%D0%B5%D0%B2%D1%80%D0%BE%D1%81%D1%82%D0%B0%D1%82", "text": "Българката Мариана Коцева оглави Европейската статистическа служба, след като бе назначена тази сутрин за генерален директор на Евростат, съобщи пресслужбата на Европейската комисия. Тя е първата жена на тази позиция и първата българка – генерален директор в ЕК. Близо шестте години в Евростат, както и предишният ѝ опит като директор на Националния статистически институт в България ѝ осигуряват всички необходими умения и опит за новата позиция, посочват от ЕК в съобщението си. До момента Коцева бе най-високопоставеният българин на изборна длъжност в евроинституциите. От юли 2012 г. бе заместник на председателя на Евростат - германеца Валтер Радемахер, който се пенсионира в началото на годината. Генералният директор на Евростат е с ранг на еврокомисар. Базираното в Люксембург бюро е организация, на която в Еврокомисията разчитат за изработването на секторни политики и анализи. Днес ЕК взе решение за още четири назначения на високо управленско ниво. Темис Кристофиду (Кипър) ще бъде новият генерален директор на Генералната дирекция „Образование, младеж, спорт и култура\". Жост Корте (Дания) е определен за новия генерален директор на Генерална дирекция „Трудова заетост, социални въпроси и приобщаване\". Жан-Ерик Пакет (Франция) ще оглави Генералната дирекция „Научни изследвания и иновации\". Мауро Петриционе (Италия) става генерален директор на „Действия по климата\".", "date": "2018.02.22", "title": "Българка оглави Евростат"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378894-%D0%BD%D0%BE%D1%89%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F", "text": "От пролетта Столична община пуска нощен градски транспорт, като с карта за 2 лева, софиянци ще могат да използват всички линии, които ще продължат да се движат и след полунощ. Това предвижда новата наредба за пътуване в градския транспорт в София, която бе представена от общинските съветници Екатерина Йорданова и Зафир Зарков. Наредбата ще бъде внесена в СОС до края на седмицата, а след това ще има един месец за обществено обсъждане преди да бъде разгледана от комисиите. Все още се уточняват превозните средства, които пробно ще бъдат пуснати през нощта. Ясно е обаче, че метрото няма да е сред тях. „Обсъждат се няколко варианта - 2, 3 или 4. Те ще имат обща спирка в центъра\", уточни Зафир Зарков.", "date": "2018.02.22", "title": "Нощен транспорт в София"}
{"url": "http://www.classa.bg/%D1%81%D0%BF%D0%BE%D1%80%D1%82/item/378895-220000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD", "text": "Южна Корея е изхарчила около 240 милиона вони (ок. 223 250 долара) за сестрата на севернокорейския лидер Ким Чен Ун и нейния антураж по време на нейното тридневно посещение за Зимните олимпийски игри в Пьончан. Това съобщи днес пожелал анонимност източник от министерството на националното обединение в Сеул, цитиран от Ройтерс. Повечето от парите са били изразходвани за настаняване, транспорт и храна за четиричленната делегация на Севера и 18-те човека спомагателен екип. Ким Йо Чен и другите официални лица са живели в петзвездния хотел \"Уокърхил\" в Сеул. Тя и делегацията са пътували до спортните обекти и обратно и са се хранели в хотели от най-висок клас. За спането на официалните гости министерството на обединението е изхарчило 130 млн. вони, а за храна - още 50 млн. вони, каза източникът. За сравнение Международният олимпийски комитет е платил около 50 хиляди долара за тренировки и подготовка на 22-амата олимпийски спортисти от КНДР, тоест средно по 2300 долара на човек. Многократно повече пари са отишли за пребиваването на основната севернокорейска делегация, съставена от 229 мажоретки и 137-членен оркестър.", "date": "2018.02.22", "title": "220000 долара за сестрата на Ким Чен-ун"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378882-%D0%BC%D0%B8%D0%B7%D0%B5%D1%80%D0%BD%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B2%D0%B8%D0%BD%D0%BE,-%D0%B6%D0%B0%D0%BB%D0%BA%D0%B8%D1%8F%D1%82-%D0%B1%D0%B2%D0%BF-%D0%B8-%D0%B7%D0%B0%D1%89%D0%BE-%D1%81%D0%BC%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B7%D0%BB%D0%B5-%E2%80%A6%D0%B7%D0%B0%D1%80%D0%B0%D0%B4%D0%B8-%E2%80%9E%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5%E2%80%9D", "text": "През 2016 износът на вино от България е на стойност 65 млн. лева (данни на НСИ). Това са 33 млн. евро. За сравнение, например Австрия вече изнася вино за над 150 млн. евро годишно – почти пет пъти повече. А у нас живеем със самочувствие, че българското вино е най-хубаво в света и навсякъде го търсят.     С Франция по-добре да не се сравняваме – тя е изнесла вино за 12,9 милиарда евро – рекордно миналата година. А в края на 70-те години на миналия век България се сравняваше с Франция по износ на вино на човек от населението и беше сред първите в света по износ като количество. Това не е носталгия по соца, а факти от статистиката, върху които трябва да се помисли.   Нещо трябва да се промени.   Още за сравнение – колко е българският износ на вино като дял в Брутния вътрешен продукт (БВП)? Даже не може да се сметне. БВП на България е 45 млрд. евро за 2016, износът на вино е някъде 0,07%.  За сравнение, например производството на авточасти у нас като стойност е 4% от БВП. За съжаление само част от тази стойност влиза в българската икономика.   Нещо бъркат онези, които си мислят, че с туризъм, вино и без индустрия България ще процъфти. Още преди 2000 година (с пари по САПАРД или без) и след това бяха построени много нови лозя и винарни. Вече има лозя и винарни на по 10-20 години, а България е до никъде като износ на вино. Въпреки прекрасните условия и тероар. В европейските магазини рядко можеш да намериш българско вино. Но македонско има по-често.   Напоследък премиерът Борисов и управляващите се хвалят с големи успехи в икономическото развитие, България щяла за пръв път да достигне 100 млрд. лева Брутен вътрешен продукт (БВП) – тоест 50 млрд. евро. Но на практика държавата е в и като доходи на човек, и като БВП.  Гърция в тежка криза има БВП 175 млрд. евро за 2016 г. (тоест – около 4 пъти повече). БВП на Румъния е близо до гръцкия. БВП на Унгария е 100 млрд. евро, на Чехия - 177 млрд, на Словакия - 81 млрд.   България с нейните 45 млрд. евро Брутен вътрешен продукт за 2016 г. може да се сравнява само със Сърбия, която е преживяла войни и международна изолация, изгубила е част от територията и населението си. А управляващите се хвалят. Никак не е за хвалене, като се сравним с другите.   Чехия, Словакия, Унгария са с почти същото население като у нас, И там, и в Румъния е имало комунизъм. Универсалното обяснение, че  На този аргумент веднага се появяват фейсбук-анализатори да възразят, че сега ни управлявали „децата на комунистите”. Може би едно от обясненията защо сме толкова зле, е точно това мислене.     Наистина, кой от министър-председателите Филип Димитров, Иван Костов, цар Симеон, Бойко Борисов (три мандата) е дете на комунистите? Нито десният икономист Орешарски, макар да беше министър и премиер в коалиции на социалистите, е такъв. Нито днешните министри от патриотите, нито предишните от насипното дясно, които ни управляваха, са „деца на комунистите”.  У нас много обичат конспиративните теории и лесните обяснения –комунистите са виновни. Докато не осъзнаем колко сме зле, назад и встрани, и защо точно това е така, няма да има развитие и няма да се повиши стандартът на живот.", "date": "2018.02.22", "title": "Мизерното българско вино, жалкият БВП и защо сме толкова зле …заради „комунистите”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/378883-%D0%BA%D0%B0%D0%BA-%D1%81%D1%82%D0%B0%D0%BD%D0%B0%D1%85-%D0%BD%D0%B0%D0%B9-%D1%82%D1%8A%D1%80%D1%81%D0%B5%D0%BD%D0%B0%D1%82%D0%B0-%D0%B4%D0%B0%D0%BC%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0,-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD%D0%B8%D0%B5-%D0%BD%D0%B0-%D0%B2-%E2%80%9E%D1%81%D1%82%D0%B0%D0%BD%D0%B4%D0%B0%D1%80%D1%82%E2%80%9C", "text": "Достойно влизам в книгата на рекордите на Гинес – упражнявах престижна журналистическа професия в страна членка на ЕС, близо година не ми се плащаше заплата за труда ми, но аз оцелях. Значи мога да оцелея и на Марс.   Не предполагах,  че съм най-търсената жена в страната. Невероятно, но факт! Търсят ме от Топлофикация, търсят ме от Софийска вода, търсят ме от ЧЕЗ, търсят ме мобилните оператори, търсят ме от банките, търсят ме домоуправителите, застрахователите и кредиторите. Боже мой, колко съм търсена… Е как да разбера, когато телефонът ми е спрян и интернетът  също.     Длъжностни лица ми дойдоха на крак! Каква чест.  Звъннаха на вратата и поискаха  подписа ми на толкова много „покани“.  Почувствах се като  истинска  холивудска звезда, раздаващи автографи! Досега получавах покани за коктейли, приеми, юбилеи и светски събития , но не и за съдебната зала. Чувала съм, че в Щатите хората живеели на кредит. Може и да е така,  но рано или късно си го плащат от заплатата.   Ау, каква мръсна дума изрекох – заплата. Това за мен се превърна  в митично и абсолютно несъществуващо явление, липсата на което ме направи толкова желана и търсена! Да ви призная – щастлива съм. Няма нищо по-хубаво от  това да седиш вечер на свещи в пълна тишина, омотана в одеяла и да препрочиташ „Престъпление и наказание“ на Достоевски.   Щастлива съм от това, че гледам с безразличие градския транспорт, защото отдавна ходя пеш. Билетчето от 1.60 лв., умножено по четири, за да стигна до редакцията, е безумна и непосилна за мен сума , която от своя страна ме тласка към здравословния начин на живот. Ходя пеш и изобщо не рискувам да се разболея от грип в претъпканите рейсове.   Толкова съм  щастлива, че колата ми е трайно закотвена пред блока. Само като си помисля колко е мръсен бензинът, а и на всичкото отгоре се плаща. Защо ли трябва да се дават пари за вредна мръсотия. Затова съм щастлива от факта, че нямам пари за бензин. Така спасявам околната среда с един автомобил по-малко.   Лошото е, че съвсем скоро ще ме потърсят и от КАТ, защото ще се наложи да плащам технически преглед, данък, глоби и гражданска отговорност. Всъщност аз цял живот съм била отговорен гражданин. Не разбирам защо трябва да си плащам за гражданската ми отговорност?   Наскоро  и адвокатите ми признаха, че копнеят за мен. Оказах се не само търсена, но и желана от шефове на институции, които твърдят, че съм им длъжна…   Изобщо, нещата не са чак толкова зле, напротив. Прибирам се вчера вкъщи, отварям хладилника – той празен. Ама толкова ми стана хубаво – чист, блести от вътре. Същото е и положението с  печката – напълно е неизползваема. Дори й метнах  върху капака една розова покривчица, купена някога от „втората употреба“.   А знаете ли  колко е практично, когато не готвиш  – нищо не кипи, не търкаш с тел, не си цапаш ръцете с вредни препарати. Да не говорим колко мразя да мия чинии. Сега, като не ям, не цапам и чинии. Вероятно ще се вталя и ще стана още по-търсена и желана.   Виждате ли колко е полезно да се живее 10 месеца и 15 дни без заплата.  Поддържам един  страхотен  европейски био-еко стандарт на живот.  Дори смятам да предложа този стандарт  в ЕП и да го патентовам като българския „Стандарт“. Къде другаде има такъв уникален стандарт на оцеляване.   Достойно влизам в книгата на рекордите на Гинес – близо 11 месеца оцелях без заплата, значи мога да оцелея и на Марс. Упражнявах престижна професия в страна членка на ЕС, близо година не ми се плащаше за труда ми, в резултат на което станах популярна и желана. „Стандарт“ погази стандартите на професията, но затова пък наложи новите европейски стандарти и иновативни християнски ценности. Щастлива съм, че съм най-търсената жена в страната благодарение на вестник „Стандарт“!", "date": "2018.02.22", "title": "Как станах най-търсената дама в страната, благодарение на в. „Стандарт“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378884-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D1%81%D0%BF%D0%B0%D0%B7%D0%B8-%D0%BE%D0%B1%D0%B5%D1%89%D0%B0%D0%BD%D0%B8%D0%B5%D1%82%D0%BE-%D1%81%D0%B8-%D0%BD%D0%B5-%D0%B8%D0%B7%D1%82%D0%B5%D0%B3%D0%BB%D0%B8-%D0%B8-%D0%B4%D0%BD%D0%B5%D1%81-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0", "text": "        По този начин премиерът индиректно потвърди тезата на лидера на БСП Корнелия Нинова, която вчера го обвини в лъжа, тъй като скандалният документ, въвеждащ странното понятие „социален пол“ у нас, не само че не е оттеглен от Народното събрание, но е и разпределен в съответните комисии.   В интервю пред БТВ на 14 февруари, Бойко Борисов заяви: “    След това бе разпределен в пет парламентарни комисии, като само комисията по младежта и спорта я отхвърли и то с гласа на Георги Марков от ГЕРБ. В комисията по външна политика Конвенцията вече мина.   След надигналото се обществено мнение и решението на БСП да поиска референдум за Конвенцията, на 31 януари 2018 г. парламентарната група на ГЕРБ прати документа в Конституционния съд (КС)с искане на решение за съответствие на текстовете му с българската Конституция.    Очакваше се това да се случи днес на заседанието на кабинета. Но към момента такова решение няма. Това означава, че Истанбулската конвенция ще продължи своя парламентарен път – ще бъде обсъждана от съответните парламентарни комисии и след решението на КС  вероятно ще бъде гласувана и в пленарна зала.      “ , съобщи премиерът и лидер на ГЕРБ Бойко Борисов пред БТВ на 14 февруари.   “, каза още Борисов. “ , допълни той.        ", "date": "2018.02.22", "title": "Борисов не спази обещанието си! Не изтегли и днес Истанбулската конвенция от парламента"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/378885-%D0%BB%D1%8A%D0%B6%D0%B8%D1%82%D0%B5-%D0%B7%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%E2%80%93-%D0%BC%D0%B0%D0%BB%D0%BA%D0%BE-%D1%84%D0%B0%D0%BA%D1%82%D0%BE%D0%BB%D0%BE%D0%B3%D0%B8%D1%8F-%D0%B8-%D1%87%D0%B8%D1%81%D0%BB%D0%B0", "text": "  Всеки е чувал забележителната поговорка, че когато фактите говорят и боговете мълчат. Разбира се, някои хора интерпретират фактите така, както дяволът чете Евангелието. Което пък е друга прекрасна българска поговорка.   От спекулациите и лъжите във връзка със злополучната Истанбулска конвенция, която май логично си отива, една ми направи особено впечатление. Защото директно противоречи на фактите. Много от хората, с които съм говорил на тази тема и които само бегло познават нещата, казват нещо такова: добре, не ни харесва Конвенцията в този вид (то друг вид тя няма и не може да има!), но защо само ние и Русия не сме я ратифицирали? И добавят Азербайджан, който нищо не е ратифицирал, а даже не е и подписвал. Както впрочем и Русия. Ми, отговарям аз, защото това не е вярно! И не просто не е вярно, а даже е архилъжовно. Защото не са я ратифицирали 40%, или даже 47% от държавите, зависи коя база ще приемем. Как ви изглеждат тези проценти на фона на лъжовното „само Русия и Азербайджан”?     Нека кажем още нещо за числата. Както ще видим по-долу, у нас стават относително два пъти повече изнасилвания, отколкото в Черна Гора. И това е лошо. Но у нас изнасилванията са (моля, седнете стабилно, за да не паднете!) 36 пъти по-малко на глава на населението за една година, отколкото в Англия и Уелс! Това също така значи, че в Англия и Уелс има над 70 (седемдесет!) пъти повече изнасилвания, отколкото в Черна Гора.   Тук всеки може да продължи да добавя удивителни знаци и те все ще са малко. И нека поясня: това са данни на европейската агенция Евростат за 2015 година, а не на президента Путин и на неговата пропаганда. Ако тук някой се сети, че ужасяващият брой изнасилвания в Англия и Уелс е свързан с променения етнически състав на Обединеното Кралство след Втората световна война, няма да седна да го/я разубеждавам.   Тази статия е пълна с числа и за мнозина ще бъде скучна. Но моля не я захвърляйте. Защото зад тези числа е истината, ужасяващата истина. Когато наистина се ужасите на макс, някои от вас ще си помислят, че България стои толкова добре в статистиките, защото у нас изнасилванията се крият. Тъй като изнасилените циганки знаят, че ако се оплачат, ще ги бият, както често се случва. Но в Англия и Уелс изнасилените пакистанки също не се оплакват. Тъй като се страхуват, че ще ги убият, както често се случва. Кой страх е по-страшен?   Според официалните данни на Евростат (има ги свободно в Мрежата) броят на изнасилванията на 100 хиляди души за една година в Европа стои така. Класацията се води убедително от Англия и Уелс с 62 изнасилвания. Следва Швеция с 57, а там доскоро нямаше такива ужасии. Някой може ли да познае до три, защо сега Швеция е на второ място в тази срамна класация? В гордата Исландия, където слънцето е кът и има дефицит на витамин Д, изнасилванията са 54. При това там няма мигранти и значи исландците сами си изнасилват жените, по една на всеки 920. У нас обаче е една на 30 000, за сведение на всички, които мислят, че тук е Адът, а там – Раят. Е, не е точно така. Следват останалите две парчета от Обединеното кралство, а именно Северна Ирландия с 39 и Шотландия с 33.   В следващата по-умерена група са Белгия с 26 и Франция с 20 изнасилвания. Да видим сега скандинавските страни, където уж е най-високо качеството на живот и са най-щастливи хората. В Норвегия изнасилванията официално са 22, но там има много скрити изнасилвания и убийства на бебета, като някои педофили правят това със собствените си деца на възраст до една годинка (колко удивителни знака заслужава това свинство?!). Но защо свинство, има ли свиня, която изнасилва малките си? Там впрочем са добре и с убийствата, като през 2011 г. един младеж застреля 77 души по принципни съображения. И днес е в затвора за цели 21 години, горкият. Следват Финландия и Дания с по 19 изнасилвания. Германските държави Австрия и Германия са с по-прилични показатели, съответно с 13 и 9 изнасилвания годишно.   Хулената и нетолерантна уж България е някъде на „опашката” на Европа с по-малко от 2 (две!) изнасилвания. Излагат се значи мъжете на България, дето иначе загиват под бойните си знамена, заради жените и децата си загиват, а знаме пленено нямат. За разлика от гордите тевтонци, дето тонове знамена им изгориха на един московски площад преди 73 години. То и затова днес им изнасилват жените на конвейер, примерно в Кьолн по Нова година. И после германците си крият жените в кошарки, за да не ги насилват онези, които дойдоха всички, щото ги поканиха. В столицата Берлин си правят кошарките, а в главите им пушат изгорените знамена. Тевтонци, сър! И не, не ми е весело да пиша това, защото с Германия сме губили две войни, от големите, а това свързва навеки.   Някой съмнява ли се какво ще им се случи на онези, поканените в Германия от лелята на нацията, ако имат глупостта да повторят изпълненията си от Кьолн в някой български град? Знаем какво ще им се случи. Но и те знаят, та не смеят да посягат. Щото тук джендъри почти няма, и дай Боже да не проима, но има наследници на хъшовете. Дето е бяла от костите им земята на България.   Но да се върнем към статистиката. С под 2 изнасилвания годишно е и Словакия. Гърция пък направо е с неприлично малко изнасилвания – само едно, далеч назад от големите европейски държави, онези демократичните. И накрая е Черна Гора, с по-малко от едно изнасилване годишно на 100 хиляди жители. Нещо слабо се представят черногорците, за бойните знамена на които не знам, но които пет века завоевател не пуснаха в земите си.   И какво се оказа? Балканските държави, простите, неуките и мърлявите, почти не си изнасилват жените! Не го казвам аз, Евростат го казва. Но пък големите, умните, демократичните и чистичките, не се спряха да ни поучават как не трябва да си бием и изнасилваме жените. Не е лошо това поучение, но то щеше да е още по-убедително, ако поучителите не биеха и не изнасилваха жените си 10 пъти повече от нас. Че даже 20, 30, 40, 50, 60 и 70 пъти повече! Повтарям: пъти, а не проценти. Щото процентите са 7000, за който може да смята. Така, че айде по-леко с поученията, ако е възможно. Да добавим, че в тези, цивилизованите уж държави, в мюсюлманските им закрити общности, дето полицай не е влизал 10 и повече години, не само си бият и изнасилват жените. Обрязват ги, а това е гадост от най-висш порядък. За такова нещо, ако законът го допускаше, трябва да се режат глави, и то не в преносен смисъл, а по особено мъчителен за престъпниците начин! Та белким на останалите им светне нещо в увредените мозъци.   Много се трогвам, когато ми дава акъл държавата, която уби един от най-талантливите си писатели (Оскар Уайлд) и най-великия информатик на всички времена (Алън Тюринг), дето на всичкото отгоре й спечели Втората световна война, и то заради хомосексуализма на тези двамата! Така, че айде и тук малко по-кротко, ако е възможно. Нека тези държави, които си избиваха хомосексуалистите, а и евреите и циганите също, да подписват всякакви конвенции, необходимо им е. А ние сме подписали Конвенцията на ООН срещу насилието над жени във всичките му форми още през 1979 година, заедно с още почти 200 държави. Ама нямало било джендъри там! Ми няма, ние затова сме я подписали на ООН конвенцията (това последното е шега, но не съвсем). За да приключим с Евростат, по брой убийства сме на средно европейско ниво. А по разкриваемост сме на първо място с 94 разкрити убийства от общо 95 за 2017 г. Което е световен рекорд от цели 99%. Дай Боже всекиму!   Време е да приключим с последната лъжа за това как е ратифицирана Истанбулската конвенция. Данните са на сайта coe.int на Съвета на Европа от 15.02.2018 г., по-нови данни няма. Самият сайт е лошо проектиран и с грешки (Мърлячи, сър!), но числата, с едно изключение, са верни. Сега внимавайте с данните, защото и там продължават да ни лъжат. В Съвета на Европа има 47 държави. От тях 45 са подписали (не става въпрос за ратификация) Конвенцията, като изключенията са Азербайджан и Русия – те си знаят защо. Сега наистина внимавайте! Конвенцията е ратифицирана от 28 държави, или 60% от всички. От тези 28 държави, 21 на брой, или 75%, са направили това със забележки и резерви. Така искаха и нас да ни помамят, да ратифицираме котка в торба, но с резерви. Защото резервите нямат никакво значение.   Когато осъзнаха това, поляците подеха инициатива за излизане от Конвенцията. Сътветно, Конвенцията не е ратифицирана от 19 държави, или 40% от всички. Сред тях е и България. Така нашата страна, най-малкото, не е някакво изключение. Две от пет не е изключение. В доста от тези 19 държави тече аналогична на нашата дискусия. И Конвенцията там вероятно също няма да бъде ратифицирана. Та затова са тези джендърни истерии и тръшкания, щото заверата е разкрита и се проваля.   Съгласно родните джендърофили, тези 19 държави (сред които е Великобритания) са недемократични и примитивни и мъжете там искат да продължават да си бият жените. Което, специално за Англия и Уелс, може и да е вярно, предвид рекордния брой изнасилвания. За огромния брой регистрирани изнасилвания в Европа има и друго обяснение, върху което ми обърна внимание един наш социолог. Просто там лесно се получава обезщетение от държавата. Ако и тук стане така, държавата ще бъде залята с молби за обезщетения по истински и по измислени причини. Естествено, ние трябва да се грижим за истинските жертви. Въпросът е кои са те. Българите категорично няма да приемат някоя мигрантка да получава многохилядни обезщетения от българския бюджет, щото била изнасилена в лагера, докато възрастни българи агонизират с 200 лева пенсия.   Ако накрая вземем всичките 53 държави и организации, които са участвали в писането на Конвенцията, тези, които не са я ратифицирали, са 25, или 47%. Сред тях са САЩ, Япония, Канада, Ватикана… Тези държави диви и варварски ли са? Ако някой мисли така, нека си каже, ще бъде забавно. Накрая една забележка. Да се лъже тотално в епохата на тотален интернет, макар и пълен с фейкове, е леко глупаво. Че и средно даже. Защото ние тук имаме тотален интернет и не сме глупави. Ама хич.   А иначе полза от Истанбулската конвенция има. Най-малкото заради дебата, дето ни отвори очите. А ние очите си ще продължим да ги държим отворени и нека никой да не заблуждава по този въпрос. И да, законодателството и другите обществени практики трябва да се усъвъшенстват така, че добрите идеи в Конвенцията (има и такива, макар и калпаво поднесени) да се наложат ефективно. Тук трябва да се помни, че от насилие трябва да се предпазват всички, включително тези, които се самонаричат с антинаучното наименование „джендъри”. Не на последно място от закрила се нуждаят и мъжете, особено възрастните и безпомощните, които са между 20 и 25% от всички насилени хора по целия свят.   За да се случи това, трябва да се разработи друг документ (Истанбулската конвенция е безнадеждна), в който не трябва да има сексизъм и джендъри, а само жени, мъже и деца, тоест хора. Защото такива ни е създала природата и защото това е нормата. Другото са извращения. Които по хуманни причини не трябва да се преследват, но по същите тези причини не трябва да се пропагандират и налагат. Новият документ трябва да пази всички беззащитни и особено децата. Както от физическо, така и от психическо насилие, от които второто често е по-страшно.   И нека на всички да е кристално ясно, че ние децата си няма да дадем. Защото знаем, как предците ни са загивали за жените и децата си, т.е. за род и Родина. Няма да допуснем тези жертви да се окажат напразни. И дай Боже България, най-старата държава в Европа, да поведе войната за нормалност на човека, която предстои. Защото засега спечелихме само една от многото битки.    ", "date": "2018.02.22", "title": "Лъжите за Истанбулската конвенция – малко фактология и числа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378886-%D0%B5%D1%84%D0%B5%D0%BA%D1%82%D1%8A%D1%82-%D0%BD%D0%B0-%D0%B1%D1%83%D0%BC%D0%B5%D1%80%D0%B0%D0%BD%D0%B3%D0%B0", "text": "                        Атанас Далчев       Репресивният апарат на властимащите се задейства поразително бързо, когато кирливите ризи на някой „техен човек”, бъдат извадени на светло. Още повече, ако е някой, с когото не могат или не искат да се разделят. Започва се със задкулисни заплахи, че „уисълблоуърът” ще бъде натикан в миша дупка и никога повече няма да може да си намери работа, ако не си държи езика зад зъбите. Ако притискането до стената не постигне желания ефект, се продължава с публичното му демонизиране, насаждане на вина и дори набеждаване, че именно той е виновен за недъзите в системата, които изтъква като чужд пропуск. Когато катаклизмите се случват в родното здравеопазване, което отдавна се тресе от непрекъснати рокади, източване на ресурси и сковани опити за реформи, натискът е още по-голям поради чувствителността на темата. Особено сега, когато демонстрираме замах в „борбата” с корупцията и „контрол” над организираната престъпност пред широко затворените очи на чуждестранните началници, от които се надяваме да измолим влизане в чакалнята на еврозоната и присъединяване към Шенген.     Проф. Плочев припомни на Ананиев, че няма правомощия да иска оставката му, тъй като шефът на НЗОК се избира и премахва от поста с решение на Народното събрание. За да се реализира вторият сценарий обаче, управителят първо трябва да подаде оставка. За да бъде съборен от стола си при сегашната ситуация, трябва или да влезе в сила присъда за умишлено престъпление от общ характер, или да бъде установено, че системно е нарушавал задълженията си, или да се констатира конфликт на интереси.    Самият ресорен министър заяви, че е потресен от това, че шефът на НЗОК е поискал „актуализация на бюджета” на институцията зад гърба му. Бил писал първо на Народното събрание заради задължения към чужди каси, които биха възпрепятствали плановото лечение на български пациенти в чужбина. „През главата на Надзорния съвет, на министъра, на Министерския съвет иска актуализация на бюджета, което въобще не му е във функциите”, коментира Ананиев в кулоарите на парламента, след като стана ясно, че е поискал оставката на проф. Плочев още в средата на миналата седмица. В интервю за „Нова телевизия” от вторник, 20 февруари, Ананиев отбеляза, че няма проблеми да се разплащаме с европейските си партньори, както и че познава законодателството и няма законова пречка да поиска оставката на управителя на касата, „тъй като министърът на здравеопазването провежда политиката в системата”.   Някои критици на проф. Плочев коментират, че оправданията му за това дали е подписал, или не е подписал писмото до Народното събрание звучат като тези на дете от детската градина. Не е изключено обаче първоначалният шок от заплахите, които проф. Плочев твърди, че са му отправяни чрез посредник, да са предизвикали неадекватната реакция от негова страна.   След този срок започват да се начисляват лихви и се създават условия за започване на наказателни процедури спрямо България.   Едва по-късно, на 13 февруари, проф. Плочев изпраща писмо с подобно съдържание и до парламентарните групи.    Служебният здравен министър д-р Илко Семерджиев направи ироничен коментар на нелепия развой на събитията в личния си профил във „Фейсбук”. Той потвърди тезата, че „бюджетарят” иска оставката на проф. Плочев заради собствените си грешки. Като председател на Надзорния съвет на НЗОК и участник в управлението на касата в рамките на над 15 години, а и в качеството си на заместник-министър на финансите, който планира бюджетите, е трябвало да предвиди в Закона за бюджета на НЗОК за 2018 г. всички просрочени плащания от няколко години назад.    Не закъсня и реакцията на премиера Бойко Борисов. Пред журналисти по време на Мюнхенската конференция по сигурността той заяви, че години наред в здравната каса са наливани милиарди левове. Основният проблем на институцията е, че тя е източвана. „Не може само да осигуряваме възможност някой да краде повече”, заяви Борисов, макар от изказването да не стана ясно кого точно има предвид. В личен разговор с проф. Плочев Борисов е посочил, че чуждите здравни каси намират начини да източват нашата с непланово лечение на български пациенти и порочният кръг трябва да бъде прекъснат. Това твърдение обаче е несериозно, като се има предвид, че България е най-бедната държава в ЕС, а здравеопазването ни е хронично недофинансирано. Едва ли средствата от нашата здравна каса могат да предизвикат особени апетити у чуждестранните здравни фондове.   В същото време уволненият през декември миналата година подуправител на НЗОК д-р Димитър Петров в интервю за bTV в събота заяви, че в системата има големи проблеми, но апокалипсис не може да се очаква. Според него проф. Плочев няма достатъчен опит и квалификация да управлява здравната каса и ще има проблеми, като намекна, че вероятно някой ще се опита да го подхлъзне с документите, които подписва.   „Всеки знае, че бюджетите на касата се правят в Министерството на финансите, и то точно от заместник-министър Жени Начева, която е председател на Надзора”, коментира д-р Петров и допълва, че в момента има тотална намеса в оперативното управление на касата от страна на Начева, която е извършила серия от закононарушения. По думите на д-р Петров има сериозни проблеми и в Националния рамков договор, като топката е в полето на председателя на Надзорния съвет, а не в това на проф. Плочев.   Бившият подуправител на касата обаче се усъмни в достоверността на твърденията, че проф. Плочев е бил заплашван чрез посредник от високопоставен политик. Въпреки това депутатът Славчо Велков, който е личен приятел на управителя на НЗОК, се застъпи за него и дори предложи НСО да го охранява, което още повече разбуни духовете.  Велков посочи още, че има доказателства за това кой е отправял заплахи към проф. Плочев, отсичайки: „Никога не си оставям коня в реката”. Сега народният представител изчаква удобния момент, за да разкрие дали кукловодът тук наистина е финансовият министър Горанов. „Директно мен никой не ме е заплашвал. Мой приятел обаче ми се обади и ми каза, че с него е проведен разговор да ми предаде да си подам оставката, да се разделим с добро, защото иначе ще бъде включена репресивната машина на държавата и аз работа в държавна болница като професор никога няма да си намеря”, обобщи проф. Плочев.   Освен това заяви, че през 2012 г. Жени Начева, която грубо се намесва в работата на здравната каса, е била обвинена в две престъпления по служба.   , съобщи правният портал „Лекс”. Съдиите са съгласни с повечето изводи на първоинстанционния специализиран съд, който през август миналата година върна обвинителния акт на Прокуратурата заради констатирани съществени нарушения, както и заради множество ненужни повторения на законови и подзаконови разпоредби. Една от причините, поради които апелативните съдии връщат делото, е свързана с обвинението срещу Александров за длъжностно престъпление.   Друг факт е, че двете инстанции са констатирали разминавания между общата щета от тези престъпления и стойността, описана в отделните деяния. Аргумент за връщане на делото е и това, че в обвинителния акт нямало изложени факти за целта за набавяне на облагите от престъпленията по служба на Александров и Катерина Котева, тогава главен експерт във фонда, като Прокуратурата не е посочила името на нито един от доставчиците на медицински изделия, които обвиняемите са искали да облагодетелстват.   Прокуратурата твърди още, че Александров е имал водеща роля, като сключвал договори на фонда с фирма за съдействие при лечението на деца в чужбина, но договорите са се сключвали без обществени поръчки, като по този начин годишно са плащани над 230 000 лева. Александров взимал и еднолични решения за изпращане на деца за лечение в чужди болници „по неясни критерии и без да е посочена спешна необходимост”. Освен това се смята, е плащания на фонда са били прехвърляни към бюджета на НЗОК, като Александров и Котева попълвали сами формуляри S2, с които задължавали НЗОК да плаща на болници в чужбина за лечението на деца, изпратени там от фонда.  . . Дори и да е имало нарушения в работата на фонда, Павел Александров е сочен от родителите на редица болни деца като най-успешния ръководител на институцията, тъй като при него не е имало забавяне на терапията. Неясен остава въпросът защо Общественият съвет към фонда, който е упражнявал контрол над неговата дейност, не е сигнализирал за всички тези пропуски, ако наистина е имало такива.    Малко след това последва показния арест на Александров, което наведе на мисълта, че той е поръчков.  . Сега бумерангът с обвинения, който бе хвърлен по Александров, се върна обратно, също като в случая, който посочих по-рано. Петното върху бившия шеф на Фонда за лечение за деца обаче остана, а на преден план излезе тезата, че Александров е свален от поста, за да може парите от фонда да бъдат насочвани към българските клиники, без значение дали има възможност децата да получат адекватно лечение у нас. Изглежда България е твърде далеч от бляна за влизане в чакалнята на еврозоната и за присъединяване към Шенгенското пространство. Друг е въпросът, че ползите от това за страната ни са дълбоко неясни…  ", "date": "2018.02.22", "title": "Ефектът на бумеранга"}
{"url": "http://www.classa.bg/%D1%81%D0%B2%D1%8F%D1%82/item/378877-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B0%D1%80%D0%B5%D0%B4%D0%B8-%D0%B8%D0%B7%D0%BD%D0%B5%D0%B2%D1%8F%D1%80%D0%B0%D1%82%D0%B0-%D0%B4%D0%B0-%D1%81%D0%B5-%D0%B7%D0%B0%D0%B1%D1%80%D0%B0%D0%BD%D0%B8-%D1%81%D1%8A%D1%81-%D0%B7%D0%B0%D0%BA%D0%BE%D0%BD-t-%D0%BD-%E2%80%9C%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F%E2%80%9D-%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D1%80%D0%BE%D0%BB%D1%8F-%D0%BD%D0%B0-%D0%BF%D0%BE%D0%BB%D0%B0-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B2%D0%B0%D1%82-%D0%BF%D0%BE-%D1%82%D0%BE%D0%B7%D0%B8-%D0%B2%D1%8A%D0%BF%D1%80%D0%BE%D1%81", "text": "  обяви президентският говорител Ибрахим Калън на пресконференция.       Вчера самият Реджеп Ердоган заяви, че правителството е сгрешило, като е изоставило опитите да се криминализира изневярата през 2014 г.   Тогава това създаде проблеми на Турция в преговорите за присъединяване с Европейския съюз.   каза Ердоган.  ", "date": "2018.02.22", "title": "Реджеп Ердоган нареди изневярата да се забрани със закон! T.н. “Истанбулска конвенция” и социалната роля на пола какво казват по този въпрос!?"}
{"url": "http://www.classa.bg/%D1%81%D0%B2%D1%8F%D1%82/item/378879-%D0%BB%D1%8A%D0%B6%D0%B0%D1%82%D0%B0,-%D0%B2-%D0%BA%D0%BE%D1%8F%D1%82%D0%BE-%D0%B6%D0%B8%D0%B2%D0%B5%D0%B5%D0%BC-%D0%B2%D0%B8%D0%B4%D0%B5%D0%BE", "text": "Това кратко разтърсващо видео ни кара да се замислим. По-възрастните със сигурност ще се подпишат с две ръце под казаното в него. Вероятно ще им загорчи в устата, защото разбират, че животът им е минал, за да обслужват интересите – корпоративни, печалбарски, военни, властови, на шепа негодници. \r\n   \r\n   Младите пък смятат, че трябва да направят блестяща кариера и не виждат капана пред себе си. Не виждат, че това е манипулация, организирана така, че да я приемем като своя кауза още от детската градина. \r\n   При това така са ни манипулирали, че когато са ни потупвали по рамото, сме си въобразявали, че сме голямата работа и се справяме добре. И така абсолютно лекомислено сме участвали в съсипването на живота на планетата под диригентската палка на елитите.  \r\n   Гледайте видеото и кажете, ако можете, че точно вие не сте се оставили да бъдете оплетени и замесени в това престъпление. Едва ли… \r\n   \r\n", "date": "2018.02.22", "title": "Лъжата, в която живеем (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378880-%D0%BD%D0%B0%D0%BC%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B2%D0%B5%D1%82%D0%B8%D1%82%D0%B5-%D0%BC%D0%BE%D1%89%D0%B8-%D0%BD%D0%B0-%D0%BC%D1%8A%D1%87%D0%B5%D0%BD%D0%B8%D1%86%D0%B8%D1%82%D0%B5,-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2-%D0%B5%D0%B2%D0%B3%D0%B5%D0%BD%D0%B8%D1%8F", "text": "    По време на нечестивите римски царе, когато християните многократно били подлагани на гонения, безбройно множество Христови изповедници и мъченици претърпели различни мъки. Светите им тела, хвърляни без погребение, за да бъдат разкъсани и изядени от зверове и птици, вярващите тайно прибирали и с чест погребвали в тайни места, в домове или градини. Така и в Евгенийските селища били погребани много свети мъченици, пострадали за Христа. Мощите им дълго време били незнайни.     Междувременно дошъл краят на елинското нечестие, мъчителите погинали с безславие, а на престолите се възкачили християнски царе. Цялата вселена била озарена от светлината на светата вяра и Христовата Църква започнала да разцъфтява в дълбока тишина. Тогава по Божествено изволение били намерени светите мощи на Евгенийските мъченици като някои светилници под крина. На мястото, където били погребани, започнали да се подават различни изцеления на болните, понеже Бог пожелал Неговите раби да бъдат явени и прославени.   Там дошъл и епископът с църковния причт. Като разкопали, те намерили много мощи на свети мъченици, чиито имената знае Господ, Който ги е записал в Книгата на вечния живот на небесата. Тези свети мощи били цели и нетленни. Така над тях се изпълнило словото на Писанието: \"Той пази всички негови кости; ни една от тях не ще се строши\" ( ). Мощите разпръсквали голямо благоухание. От тях ставали много чудеса, изцелявали се всякакви недъзи и се прогонвали нечистите духове от хората.   Тогава светите мощи били пренесени със слава в църквата, а безбройно множество хора със свещи и псалмопения съпровождало шествието.   След това един от клириците, на име Николай Калиграф, имал откровение. Той бил добродетелен и благочестив мъж. Нему било открито, че сред множеството мощи на мъченици, намерени в Евгения, се намират мощите на свети Андроник, от числото на  , а също и на помощницата му - Юния. За тях споменава свети апостол Павел в посланието си до Римляните: ( ).", "date": "2018.02.22", "title": "Намиране на светите мощи на мъчениците, пострадали в Евгения"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378881-22-%D1%84%D0%B5%D0%B2%D1%80%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1358 г. - По време на Парижкото въстание граждани превземат кралския дворец.   1540 г. - Мари дьо Гиз е официално коронована за кралица на Шотландия.   1635 г. - Създадена е Френската академия по заповед на кардинал Ришельо.   1825 г. - Русия и Великобритания определят границата между Аляска и Канада.   1831 г. - Мария-Анна Савойска и Фердинанд I се венчават във Виена в катедралата на кардинала на Оломоуц.   1840 г. - Град Форт Уейн получава статут на град.   1848 г. - С антиправителствен митинг в Париж започва Френската революция.   1887 г. - Екзекутирани са участниците в Офицерския бунт в България.   1892 г. - За първи път е изнесена комедийната пиеса на Оскар Уайлд „Ветрилото на лейди Уиндърмиър\".   1897 г. - Държавата въвежда задължителен депозит от всички печатни произведения в народните библиотеки в София и Пловдив.   1899 г. - Статутът на българското дипломатическо представителство в Белград е изравнен с този на независимите държави.   1901 г. - Открито е 11-то Обикновено Народно събрание.   1911 г. - Канада гласува да остане в състава на Британската империя.   1928 г. - Със спектакъла Копелия се поставя началото на българския балет.   1932 г. - Нацистите избират Хитлер за кандидат-президент.   1943 г. - Холокостът и България: България сключва договор с Германия за поетапна депортация на българските евреи в концентрационни лагери.   1945 г. - Вселенската патриаршия в Цариград отменя схизмата против Българската православна църква и провъзгласява автокефалността ѝ.   1952 г. - Тържествено е открит на гранитен постамент бронзов паметник на Александър Пушкин в естествен ръст, изработен от Петко Задгорски, в Морската градина на Бургас.   1956 г. - Елвис Пресли за първи път попада в музикалния хит парад с песента Heartbreak Hotel.   1957 г. - Австралийският плувец Джон Конрадс започва серията си от шест световни рекорда, поставени за 2 дни.   1965 г. - Състои се премиерата на българския игрален драматичен филм „Краят на една ваканция\".   1967 г. - Сухарто става президент на Индонезия на мястото на Сукарно.   1967 г. - Състои се премиерата на българския игрален драматичен филм „Най-дългата нощ\".   1972 г. - Президентът на САЩ Ричард Никсън посещава Китай за разговори на високо равнище.   1974 г. - Пакистан признава Бангладеш за независима държава.   1974 г. - Състои се премиерата на българския игрален филм „Баща ми бояджията\".   1975 г. - Извършен е първият полет на Су-25.   1980 г. - Стартира телевизионното предаване „Минута е много\".   1981 г. - Иран освобождава трима английски мисионери.   1991 г. - Народно събрание приема Закон за аграрна реформа - връщане на земята на бившите ѝ собственици.   1993 г. - Българският хелзинкски комитет е приет за член на Международната хелзинкска федерация по правата на човека.   1997 г. - Учредена е политическата формация Българска евролевица.   1998 г. - Официално са закрити Осемнадесетите зимни олимпийски игри в Нагано, Япония.   1999 г. - Пуснат е I-mode в Япония.   1999 г. - Подписана е българо-македонска декларация за уреждане на езиковия спор между двете държави.   2007 г. - Сен Мартен и Сен Бартелми получават статут на отвъдморска общност на Франция.   2011 г. - Земетресение с магнитуд 6.3 по Рихтер удря град Крайстчърч по обед в 12:51 часа местно време.  ", "date": "2018.02.22", "title": "22 февруари, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/378872-%D0%B7%D0%B0%D1%89%D0%BE-%D1%81%D0%B0-%D0%BC%D1%83-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D1%82%D0%B5%D0%B7%D0%B8-%D0%B7%D0%B0%D0%BA%D0%B0%D1%87%D0%BA%D0%B8", "text": "            Мъж и жена разговарят в спалнята. Жената казва: \"Навила съм часовника за 9 часа.\" Той отговаря: \"Прекрасно. А сега го изключи, защото утре е неделя.\" Жената обаче не се предава: \"Не забравяй, че имаме много работа. Трябва да гласуваме.\" На което съпругът ѝ подхвърля подигравателно: \"За какво ти е да гласуваш? Сякаш няма да се справят и без теб!\", след което той се обръща на другата страна и заспива. Но после го спохожда нещо твърде кошмарно - сънува, че на вратата му стои офицер, който е дошъл да го вика на служба в армията. Възражението на смутения мъж, че е навършил вече 52 години и е твърде стар за тази работа, не му помага ни най-малко. Офицерът му казва, че новият президент е въвел новост – на задължителна военна служба вече подлежат всички, които не са навършили 60 години.    Офицерът освен това се придружавал от чернокож военнослужещ – белег за това, че в руската армия вече очевидно е разрешено да служат и мигранти. В кухнята слисаният руснак се натъква на друга неочаквана гледка: там се разхождал хомосексуален мъж, представен твърде карикатурно. А жена му му обяснила, че според най-новите закони, руснаците са длъжни да прибират в домовете си онези хомосексуални мъже, които си нямат партньор. След това се появява синът му, за да му поиска огромна сума пари за \"сигурността в училище\". А за капак на всичко тоалетната е заета и той не може да я ползва. Тогава човекът се събужда уплашен, решен да отиде да гласува веднага. \"Ставай, иначе ще е късно\", вика той на жена си.   С хомосексуален в леглото: част от кошмарния сън във видеоклипа   Това 3-минутно видео в момента е истински хит в социалните мрежи в Русия. То е хвалено заради оригиналната идея, но и критикувано като хомофобско. Засега не е много ясно кои са неговите автори. Във всеки случай, професионално заснетият клип, който съзнателно залага на липсата на политическа коректност, съдържа много сериозно послание: призив към хората да гласуват на президентските избори в Русия, насрочени за 18 март.   На парламентарните избори през 2016 г. активността беше изключително ниска - гласуваха само 48 процента от руснаците с право на глас. А в столицата Москва тя падна дори до 35 процента. Понеже на предстоящите избори няма никаква интрига - преизбирането на Владимир Путин е почти сигурно - много от руските избиратели могат да решат да си останат в къщи. Кремъл обаче желае да бъде постигната убедителна победа, а това е възможно, само ако избирателите гласуват масово.   Освен това опозиционният лидер Алексей Навални призова към бойкот на изборите. 41-годишният политик и борец срещу корупцията искаше да се кандидатира за президент, но не беше допуснат до участие по формална причина. В един твърде оспорван съдебен процес Навални бе осъден условно за икономическо престъпление. Опозиционерът смята, че става дума за скалъпена присъда по политически причини, руското правосъдие обаче отрича това. Привържениците на Навални са предимно млади руснаци. Те го подкрепят не само в социалните мрежи, но и с участие в протестни демонстрации. През 2017 година в тях се включиха особено много ученици и студенти.   Именно те са явно целевата група на сегашната кампания, която с клипове, като описания по-горе, се опитва да повиши активността на избирателите. Защото и в Русия, както и в много други страни по света, младите хора рядко гласуват на избори.   Друго видео ни пренася в едно такси, в което се вози бременна жена. Тя преживява едно инфарктно пътуване с висока скорост и много критични ситуации. Но жената не е тръгнала да ражда, а да гласува.   Предизборната кампания навлезе в решаваща фаза   Друг клип показва момче и момиче по време на любовна игра. Но преди да стигнат до най-съществената част, момичето пита момчето, дали е пълнолетен. \"Разбира се, че съм\", отговаря той уверено. Но след като младата дама научава, че той още не е гласувал, се отвръща от него разочарована, а на тръгване му подхвърля: \"Не, още не си пораснал\". От появата на това видео на 14 февруари досега то е било гледано над 700 хил. души в Ютюб. Филмчето е произведено от студията „Росвидео\", сред чиито клиенти са и държавни компании като \"Газпром\", както и руски министерства.   \"Кремъл иска да мотивира възможно повече хора да гласуват не защото се опасява от възможна загуба на своя кандидат, а защото се опасява от това, че евентуално ниската активност ще развенчае мита за силната обществена подкрепа за Путин\", твърди руският публицист Константин Егерт. След като бе отстранена политическата конкуренция на Путин, сега се прави опит да се мобилизират избирателите като им се насаждат страхове, добавя той.", "date": "2018.02.22", "title": "Защо са му на Кремъл тези закачки"}
{"url": "http://www.classa.bg/%D1%81%D0%B2%D1%8F%D1%82/item/378873-%D0%B2%D1%80%D0%B0%D1%82%D0%B8%D1%82%D0%B5-%D0%BD%D0%B0-%D1%88%D0%B5%D0%BD%D0%B3%D0%B5%D0%BD-%D0%BE%D1%81%D1%82%D0%B0%D0%B2%D0%B0%D1%82-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8", "text": "            Българската министърка на външните работи Екатерина Захариева бе тази, която отново повдигна темата за Шенген пред германската и европейска общественост. В интервю за вестник \"Ди Велт\" тя настоя не само за отмяна на граничния контрол в рамките на ЕС, но и за приемането на България и Румъния в Шенгенското пространство да края на годината. Изявлението на българската външна министърка придобива особена тежест, тъй като в момента България е ротационен председател на ЕС. Но тази инициатива не е нова. С упорита последователност политиците в България и Румъния настояват за приема на двете страни, който беше първоначално планиран за 2011 година. Техните искания обаче постоянно биват отхвърляни заради слабостите в сферата на правосъдието и борбата с корупцията. Според ЕК, двете страни изпълняват всички технически условия за присъединяване към Шенген. Отделни страни-членки и най-вече Германия и Франция обаче постоянно изразяват резерви за приемането на България и Румъния. С право, твърдят критиците на прибързаното приемане в Шенгенското пространство.     Баварският вътрешен министър Йоахим Херман е един от водещите политици, които не искат прибързано приемане на двете страни. В интервю за пресата през януари той заяви, че е желателно двете страни да бъдат присъединени към Шенгенското пространство, но това не бива да става за сметка на сигурността на германското население. А тази опасност - според него - е твърде голяма поради \"ширещата се корупция и проблемите с организираната престъпност\" в България и в Румъния. Йоахим Херман подчерта, че не е уместно да се въвежда граничен контрол по границата с Австрия, а да бъде премахнат за България и Румъния, без да бъде подсигурена защитата на външните граници на ЕС.      Още преди последните избори за Бундестаг през есента миналата година федералната канцлерка Ангела Меркел се застъпи за приеманато на всички страни в Шенгенското пространство. Тя приветства предложението на Жан-Клод Юнкер за бързото приемане на България и Румъния като \"един разумен подход\". Веднага след това обаче настоя за продължаване на граничния контрол по германските граници за неопределено време. \"Докато защитата на външните граници не функционира така, както ние си я представяме, е абсолютно правилно да бъде продължен граничния контрол в основните участъци по вътрешните граници\", заяви Ангела Меркел в интервю за пресата.     Българската министърка на външните работи Екатерина Захариева настоя за приемането на България и Румъния в Шенгенското пространство до края на годината     Междувременно председателят на ЕК Жан-Клод Юнкер се държи въздържано, поне що се отнася до предложението му за приемане на Румъния. Той дава висока оценка на напредъка на страната по отношение на върховенството на закона. Но ЕК в никакъв случай не може да приеме последните развития в страната, заяви той в Брюксел. Намекът бе повече от ясен. Социалдемократическото правителство в Букурещ се опитва да ограничи независимостта на правосъдието и разводнява борбата срещу корупцията. Жан-Клод Юнкер заяви, че ако т. нар. правосъдна реформа не бъде преработена, присъединяването на страната към Шенгенското пространство ще бъде разглеждано под друг ъгъл.   Днес към Шенгенското пространство принадлежат 26 държави. 22 от тях са членки на ЕС, тоест всички с изключение на Великобритания, Ирландия, България, Румъния, Хърватия и Кипър, както и Исландия, Лихтенщайн, Норвегия и Швейцария. Граничният контрол по вътрешните граници беше отменен, но от началото на бежанската криза много страни от ЕС правят проверки по границите. С оглед на повишената терористична опасност ЕК иска да удължи граничния контрол в Шенгенското пространство. Все още в сила е правилото, че при нужда граничният контрол може да бъде удължаван всеки шест месеца. През май изтича срокът на последното удължаване на граничните контроли. Брюксел предлага удължаване на граничния контрол за срок до три години с оглед на нестабилното положение със сигурността. Понастоящем много страни, сред които Германия, Франция и Австрия, правят проверки по границите си. Повечето от тях обаче обосновават тези мерки не с терористичната заплаха, а с недостатъчната закрила на външните граници на ЕС.", "date": "2018.02.22", "title": "Вратите на Шенген остават затворени"}
{"url": "http://www.classa.bg/%D1%81%D0%B2%D1%8F%D1%82/item/378874-%D0%BD%D0%BE%D0%B2%D0%B0%D1%80%D1%82%D0%B8%D1%81-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BF%D1%80%D0%BE%D0%B4%D1%8A%D0%BB%D0%B6%D0%B5%D0%BD%D0%B8%D0%B5", "text": "            Заместник-министърът на правосъдието Димитрис Папангелополус заяви, че корупционният скандал около \"Новартис\" е \"най-големият скандал от основаването на гръцката държава\". Неговият колега в правителството Павлос Полакис пък е твърдо убеден, че корупционните практики на фармацевтичния концерн са допринесли за дълговата криза в страната. Премиерът Алексис Ципрас назначи парламентарна разследваща комисия. На мушката на разследването попадат почти всички политически противници на Ципрас. Сред тях личат имената на неговия предшественик Антонис Самарас, на шефа на централната банка - Янис Сторнарас, на еврокомисаря Димитрис Аврамополус, на бившия финансов министър Евангелос Ванизелос и много други бивши министри. На позорния стълб е изправен и тогавашният зам.-министър на здравеопазването Мариос Салмас, въпреки че самият той разкри \"съмнителни близнес-практики\" във фармацевтичната индустрия още през 2012 година.   Обвинението твърди, че между 2015 и 2016 година фармацевтичният концерн \"Новартис\" е сключил изгодни договори с държавни клиники и е предлагал на пазара медикаменти на завишени цени. Твърди се, че целият политически елит вероятно е получавал подкупи. С изключение, разбира се, на лявата партия Сириза, която управлява едва от 2015 година. Парламентарната комисия трябва да провери дали има достатъчно доказателства за повдигане на обвинение срещу засегнатите политици. Те от своя страна отхвърлят всички обвинения и говорят за комплот.   Концернът \"Новартис\" обещава пълно сътрудничество на разследващата комисия   Бившият премиер Самарас заведе дело срещу Ципрас за клевета. Гръцката общественост се чуди защо доказателственият материал не е достатъчен, след като прокуратурата разследва обвиненията от края на 2016 година. Още през януари 2017 година адвокатът Панайотис Атанасиу настоя за изясняване на случая. От документи, предадени тогава на правосъдието, стана ясно, че най-малко 4000 лекари, чиновници и политици в Гърция са получавали подкупи и други скъпи вещи от фармацевтичния концерн \"Новартис\". В замяна на това държавните клиники са получавали с предимство медикаментите на \"Новартис\". Все още обаче нищо не е доказано.     В цялата история има нещо озадачаващо. ЕК отдавна критикува свръхпропорционалните гръцки разходи за здравеопазване. Безспорен факт е, че липсва прозрачност във финансите на държавните клиники, които по правило се ръководят от приближени на съответното правителство. Близко до ума е и предположението, че политизирането на системата на здравеопазването облагодетелства съмнителните бизнес-практики. Все още обаче няма неоспорими доказателства. Адвокатката Константина Фундеа, която консултира някои сътрудници на концерна \"Новартис\", информира в разговор с ДВ за мобинг срещу онези, които не искали да участват в мръсните игри. Тя твърди, че сътрудниците на концерна, които били готови да дадат показания, са били подложени на силен натиск. Константина Фундея обаче не знае нищо за евентуално участие на политици в аферата. Тя заявява, че много лекари в Гърция са били замесени в мръсните игри на фармацевтичната индустрия. \"Те предписват на диабетици и пациенти с очни заболявания скъпо струващи медикаменти, въпреки че съществуват и по-евтини със същото въздействие\", споделя тя.   Алексис Ципрас - политическите му противници попадат в центъра на разследването   Фармацевтичният концерн \"Новартис\" обещава пълно сътрудничество на разследващата комисия. Бившият зам.-директор на гръцката дъщерна фирма на \"Новартис\" Константинос Фруцис е изненадан от обвиненията в корупция, които засягат и него. В интервю за вестник \"Катимерини\" той заявява, че никой политик не е получавал пари от него. Константинос Фруцис се чуди, защо прокуратурата все още не му е изпратила призовка. \"Сигурен съм, че мога да допринеса за осветляването на важни аспекти в този скандал\", казва той. Обвинението срещу Фруцис се базира на показанията на свидетел, който е под закрилата на правосъдието и остава анонимен. \"Заради фалшивите показания на някакъв анонимен свидетел страдат моята чест, моят имидж, личният и професионалният ми живот\", възмущава се той.     В отговор на създаването на парламентарна комисия, консервативната опозиция обяви от своя страна, че ще инициира създаването на разследваща комия за оспорваните оръжейни доставки на министъра на отбраната Панос Каменос за Саудитска Арабия. Затъва ли атинската политика в скандални интриги? Сътрудникът на атинския мозъчен тръст ELIAMEP Йоргос Цогополус пледира за трезва и диференцирана оценка. \"Мисля че премиерът Ципрас преекспонира аферата Новартис, за да отклони вниманието от други проблеми и преди всичко от спора за името на Македония. Това обаче не променя с нищо факта, че е възможно някои от обвиненията да са верни\", казва експертът. Никой не очаква бърза развръзка на скандала около \"Новартис\". Не и преди следващите избори през 2019 година. А това също е проблем. \"Хората в тази страна искат да знаят истината. До гуша им е дошло от взаимни обвинения, инсинуации и спекулации\", заключава политологът.", "date": "2018.02.22", "title": "\"Новартис\": скандал с продължение"}
{"url": "http://www.classa.bg/%D1%81%D0%B2%D1%8F%D1%82/item/378875-%D1%81%D1%8A%D0%B2%D1%81%D0%B5%D0%BC-%D0%B1%D0%B5%D0%B7-%D0%BF%D0%B0%D1%80%D0%B8-%D0%B2-%D0%B1%D1%80%D0%BE%D0%B9-%D0%BD%D0%B5-%D0%BC%D0%BE%D0%B6%D0%B5", "text": "            Типичният клиент, който плаща сметката си на касата в супермаркета с пари в брой, е от женски пол, на възраст над 65 години и с месечен доход, който не надхвърля 1500 евро. Това става ясно от ново изследване сред германските граждани. Общата тенденция от 2008 година насам показва, че плащанията в брой в търговската мрежа намаляват с по един процент на година и междувременно са паднали под 50 на сто.     Ако обаче се вземе предвид броят на плащанията кеш, картината в Германия придобива съвсем други очертания: близо три четвърти от всички трансакции се извършват в брой.   „Германците продължават силно да предпочитат плащанията в брой\", казва Карл-Лудвиг Тиле - член на управителния съвет на Дойче Бундесбанк.   В това отношение германските граждани не правят голямо изключение от останалите европейци. Те дори не са шампиони по плащане в брой. В Австрия например, както и в страните от Югоизточна Европа използването на парите в брой е още по-широко разпространено. Финансовите експерти предполагат обаче, че това в бъдеще ще се промени, макар и не твърде скоро.   В момента кешовите плащания обхващат 47,6% от всички финансови трансакции. Делът на безналичните плащания възлиза на близо 34%. При тях има различни възможности – плащанията се извършват посредством дебитни или кредитни карти, както и чрез различни видове парични преводи.     Допитванията до германските потребители сочат, че близо 98% от тях държат в портмонетата си поне една дебитна карта. Освен това повечето хора притежават кредитна карта и различни видове карти с разплащателни функции.   Начините за плащане по интернет също стават все по-популярни – например чрез финансовия посредник Paypal, който през последните три години отбеляза прираст от близо един процент, макар че като цяло този вид трансакции остават твърде ограничени – делът им възлиза на едва 3,7%.   Все по-често германците се разплащат и с дебитни карти   Този факт показва, че новите методи за безналични плащания трудно си пробиват път в Германия. Различните мобилни плащания – например чрез специален софтуер, инсталиран на мобифона, остават непознати за повечето потребители. А онези, които са чували за тях, все още рядко ги използват. Само 5% от анкетираните заявяват, че познават и използват методите за плащане чрез мобифона.   В други държави безналичните плащания са далеч по-често използвани. Шведите например осъществяват по този начин близо 80% от всички свои финансови трансакции. На човек, който там се опитва да плати с банкноти и монети сметката си в някой магазин, като нищо могат да му откажат. Шведите масово използват банковите си дебитни карти – дори и когато става дума за плащане на съвсем дребни суми – например за чаша кафе, за вестник или за няколко пощенски марки.     Дали плащаме в брой или безналично, често зависи от това къде се извършват трансакциите. В интернет преобладават дигиталните методи на разплащане, докато сметките в ресторанта в 80% от случаите се извършват с пари в брой. Затова пък на бензиностанцията, повечето германци предпочитат да платят с банкова карта.   Независимо от всички нови методи на дигитални трансакции, плащанията в брой все още са неразделна част от ежедневието на германците и на повечето останали европейци. Те са привикнали към кешовите плащания, които имат своето удобство, а и позволяват по-добър контрол над разходите. Това са и причините мнозинството от германските граждани да са категорично против отмяната на плащанията в брой. Затова пък мнозинството от тях биха се съгласили цените да бъдат закръглявани така, че да отпадне нуждата от най-малките монети от по един и два цента.   Впрочем, германските граждани държат в наличност едва 10% от парите в брой, които Централната банка емитира всяка година. 20% от парите в брой те влагат в банкови продукти или държат под дюшека, а други 20% се намират в чужди държави или различни институции от еврозоната. Близо половината от емитираните пари обаче се намират у хора, които живеят в държави извън еврозоната – там те играят ролята на защита срещу инфлацията на собствената парична единица. Това показва, че еврото като резервна валута значително е повишило значението си спрямо долара, казва банкерът Тиле.", "date": "2018.02.22", "title": "Съвсем без пари в брой не може!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378867-%D0%BC%D0%B8%D1%85%D0%B0%D0%B5%D0%BB%D0%B0-%D1%84%D0%B8%D0%BB%D0%B5%D0%B2%D0%B0-%D0%BD%D1%8F%D0%BC%D0%B0-%D0%BA%D1%8A%D1%81%D0%BC%D0%B5%D1%82-%D0%B2-%D0%BB%D1%8E%D0%B1%D0%BE%D0%B2%D1%82%D0%B0", "text": "Новото гадже на певицата Михаела Филева – писателят Димитър Калбуров, призна, че няма шанс пред бившето й гадже – рапъра Павел.​​​​​​​ Михаела и Калбуров са заедно едва от месец, но връзката им върви към края си. Макар писателят да е лудо влюбен в певицата, той виждал в очите й, че тя още обича бившия, пише „Галерия\". „Една нова любов трудно оцелява в битката с една дълга\", написа недвусмислено Калбуров в социалната мрежа.          Писателят често изразява чувствата си с подобни постове, като по подобен начин се обясни в любов на Михаела. Двамата се запознали в „Пощенска кутия за приказки\", където често се четат творби на Калбуров, а Филева била поканена за литературно четене. Наскоро приключила дългата си връзка с рапъра Павел, Михаела се поддава на флирта на писателя. Запознати обаче са категорични, че изпълнителката на „Опасно близки\" още е влюбена в бившия си.", "date": "2018.02.22", "title": "Михаела Филева няма късмет в любовта"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378868-%D0%BA%D0%B8%D1%82%D0%B0%D0%B9-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7%D0%B0", "text": "Министерството на културата на Китай възнамерява да се пребори явлението стриптийз по време на погребални церемонии. Още през януари ведомството обяви намерението си да започне кампания срещу стриптийза на погребения, сватби, различни панаири в провинциите Анхуей, Дзянсу, Хенан и Хъбей. Властите въведоха специална телефонна линия, така че бдителните членове на обществеността да могат да докладват случаи на \"непристойно поведение по влеме на погребение\". На тези бдителни граждани беше обещана парична награда. \r\n   \r\n    Както посочва Global Times, в Китай се смята, че колкото повече хора идват на погребението, толкова по-голяма почит ще бъде отдадена на починалия. Следователно роднините на починалия използват най-различни начини да привлекат вниманието на хората към последния път на починалия. \r\n   \r\n    Често в медиите в страната има репортажи от траурни церемонии, на които се вижда как стриптийзьорките канят на сцената на скърбящите мъже и ги събличат. Зрители на това действие неволно стават деца и възрастни. \r\n    ", "date": "2018.02.22", "title": "Китай забранява стриптийза"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378869-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-22-%D1%84%D0%B5%D0%B2%D1%80%D1%83%D0%B0%D1%80%D0%B8", "text": "Очаква ви един изключително интересен ден, в който, не само ще може да се запознаете с правилните хора, но и да поставите всичко на своето място в работата. Ще бъде трудно да реагирате на всичко, което се случва спокойно, но задължително ще трябва да го направите . В противен случай, може да нарушите правилата си и да подставите другите. Днес е възможно в личните ви дела и работата, да цари непрекъснат хаос. Дори систематичният контрол върху задълженията ви, няма да помогне за нормализиране на ситуацията. С финансовите въпроси, бъдете по-внимателни, особено при прехвърляне на пари и работа с клиенти. Вечерта ще се развие идеално, благодарение на неочакваното посещение на приятел. Препоръчва се, да бъдете по-упорити и бързи, за да успеете с всичко. Планирането обаче няма да бъде излишно. В любовта разчитате на късмет, което вреди на отношенията с избраника. Трябва да работите върху всичко свързано с вътрешния си свят. Не мислете, че някой вместо вас, ще изпълни плановете ви за бъдещето. Трябва да се покажете на висота в работата. Поне в колектива, бъдете изключително съпричастни и учтиви. Възможни са разногласия с роднини въз основа на финансите или бита. Вие имате свои собствени убеждения за всичко, което засяга семейството. Така че, не доказвайте това на тези, които впрочем, са настроени само на собствените си идеи. Очаква ви наситен работен ритъм, който ще ви помогне към вечерта, да завършите започнатите проекти. Един добър ден за благотворителни събития, нови запознанства и създаване на твърда основа в творческото поле. В любовта, трябва да станете по-мили и чувствителни, а също и да помагате на избраника си да реши личните си проблеми. Следете за състоянието на здравето си – възможна е настинка. Трябва да се откажете от екстремните спортове и дългите пътувания. Особено ако времето, не позволява такива развлечения. В колектива бъдете с тези, на които най-много се доверявате. Ако се окажете виновни за неизпълнение на задължение в работата, не спорете с вашите началници. Трябва да покажете търпение и мъдрост. Днес трябва да се постараете, да изгладите конфликтите с другите хора. Може би ви смятат за истински мъдрец? Е, тогава не разочаровайте хората около вас. Ще бъде добра идея също, да си починете извън града, в кръг на приятели. Само трябва да бъдете по-внимателни на пътя, за да не се стигне до злополука или други проблеми. Трябва да премахнете всички съществуващи пречки, които възпрепятстват развитието на кариерата ви. Финансовата сфера, пазаруването и пътуванията по лични въпроси, ще се развиват добре. Пазете умствената и физическата си сила, за нов пробив на работното място. А, в кръга от близки хора, напротив, може да се отпуснете и забавлявате.   Очаква ви един хубав ден, когато дори облачното време няма да може да развали настроението ви. Основното е, да се обградите с онези, които обичате и разбирате. Конфликтите не са подходящи за вас днес, само ще ви изморят. Трябва да изоставите бурните купони, алкохола и забавленията. Особено, ако имате други и неотложни финансови проблеми. Трябва да бъдете по-икономични, не само от гледна точка на парите, но и по отношение на душевните си сили. Те ще ви бъдат необходими, за нови постижения, важни срещи и пътувания. През деня, ще се гордеете с постиженията си и ще поставите основата за бъдещи проекти. Необвързаните ги чака покана за среща - не смейте да отказвате. Възможно е да ви възложат нови задължения по време на работа, които скоро ще доведат до по-висока позиция. Следователно, може да се надявате на подобрение във финансовото положение. Ако трябва да се поучите от опита на някой друг, не вирете нос. Оставете гордостта си за друг повод. Вечерта ви чака изненада от избраника. Ще ви е трудно днес, да се справите с емоционалното си състояние. Всъщност от ранна сутрин, ще сте възмутени от поведението на близък приятел. Опитайте се, да прекарате повече време на открито, разходете се, посетете козметичен салон. Всичко това, ще ви помогне да възстановите духовната си сила и да трансформирате външността си.", "date": "2018.02.22", "title": "Дневен хороскоп 22 февруари"}
{"url": "http://www.classa.bg/%D1%81%D0%B2%D1%8F%D1%82/item/378870-%D1%81%D0%BA%D0%B0-%D0%BA%D0%B5%D0%BB%D0%B5%D1%80-%D0%BC%D0%BD%D0%BE%D0%B3%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D0%BC%D0%B8-%D1%81%D0%B5-%D0%B8%D0%B7%D0%B2%D0%B8%D0%BD%D0%B8%D1%85%D0%B0-%D0%BB%D0%B8%D1%87%D0%BD%D0%BE", "text": "                От декларацията на НФСБ, подписана от вицепремиера Валери Симеонов, изминаха вече почти две седмици. Малко след нейната поява кабинетът публикува своя позиция, с която се разграничи от нея. Но имаше ли и извинение от българското правителство?      Не, българското правителство не ми е поднасяло извинения. Много българи обаче ми се извиниха лично. Те самите са потресени от езика и съдържанието на изказването на вицепремиера. Благодарна съм на българите, които ме подкрепят и които се обърнаха лично към мен.      Агресивният тон на Валери Симеонов, който е недостоен за един вицепремиер, показва много ясно колко са опънати нервите. А това, че само часове след декларацията българското правителство публикува своя позиция, показва, че премиерът следи зорко реакциите при подобни атаки. Той знае, че особено по време на своето европредседателство българското правителство е под силно наблюдение. Аз лично се концентрирам най-вече над това да подкрепям гражданите при техните протести в защита на правовата държава. Не само Валери Симеонов използва обидни реплики по Ваш адрес, наричайки Ви например \"зелена джихадистка\". И евродепутатът Ангел Джамбазки се изказва агресивно. Според него, Вие сте подкрепяли \"ислямска инвазия в Европа\". Как ще коментирате думите му?       Тези изказвания много ме изненадаха. Той обижда и българските природозащитници и българите, които застават срещу комерсиалната експлоатация на Национален парк \"Пирин\", след като вижда някаква връзка между тях и тероризма. Вместо да отправя абсурдни упреци, по-добре да се насочи към съдържателна дискусия.     : Не, не съм.     : Ще продължавам да се боря срещу подобно тесногръдие и агресия.      Във всеки случай българското правителство беше доста притеснено от изказванията на вицепремиера. В противен случай нямаше и да се дистанцира от тях. Българският премиер знае много добре, че неговият вице отиде твърде далеч, както и че много хора наблюдават внимателно стъпките, които София предприема по време на европредседателството.      Иска ми се кабинетът да оттегли плановете си за доизграждане на ски инфрструктурата в Национален парк \"Пирин\". Иска ми се да чуе притесненията на гражданите, свързани с изграждането на отсечка от магистрала в Кресненското дефиле, и да ги вземе предвид. Иска ми се България да спазва собствените си закони и правните стандарти на ЕС, както и да положи повече усилия в борбата срещу корупцията.   Някои българи критикуват участието Ви в българските протести в защита на Пирин. Те казват: \"Това е нашата страна, не Вашата. По-добре обърнете внимание на проблемите на Германия\". Какво ще кажете на тези хора?   : Бих им казала, че всички българи са също и европейци и имат същите права, както и всички останали в целия ЕС. И повярвайте ми, аз отправям критики и към германското правителство.\"      За мен е важно в ЕС да няма двойни стандарти. Всички трябва да имат правото да изказват свободно мнението си, да критикуват правителството и да разкриват онова, което не върви както трябва. Това важи както за България, така и за Германия и за всички други страни-членки на ЕС. Въпросите бяха изпратени на Ска Келер по електронната поща. Евродепутатката отказа телефонно интервю, тъй като по време на запитването на Дойче Веле се намираше на работно посещение в Мексико.", "date": "2018.02.22", "title": "Ска Келер: \"Много българи ми се извиниха лично\""}
{"url": "http://www.classa.bg/%D1%81%D0%B2%D1%8F%D1%82/item/378871-%D0%BA%D0%B0%D0%BA%D0%B2%D0%B8-%D1%81%D0%BC%D0%B5-%D0%BD%D0%B8%D0%B5,-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5", "text": "          Да погледнем към т.нар. традиционно семейство. У нас 58% от децата се раждат извън брак, което значи, че повече от половината двойки живеят според свободни уговорки. В традиционните общества браковете по принцип се уреждат като сделка между родовете. Но има ли изобщо у нас младежи, които все още искат благословията на родителите преди да се съберат? Преди вече половин век се е състоял демографският преход, който наблюдаваме във всички модернизиращи се общества – там жените раждат по 1,5 деца, такива са горе-долу средните стойности за страните от ЕС.     Девствеността си двойките у нас губят, според статистиката, към 16-17 годишна възраст, а това значи, че 10-15 години младежите водят полов живот без да имат семейство - като модерни индивиди. Еманципацията на жената, която почва срамежливо откъм началото 20-ти век и бива довършена в комунистическата епоха, променя радикално традиционната роля на жената. Днес разминаването в заплащането на жени и мъже в България е почти два пъти по-малко, отколкото в развита страна като Германия например.   Представата за традиционното семейство е вероятно някаква детска носталгия по времето, когато мама, татко и аз вечеряхме пред телевизора, и често ни спираше тока, така че трябваше да си говорим. Днес семействата все по рядко сядат заедно на масата, а когато го правят, единият гледа телевизора, другият се взира в лаптопа, третият си попипва телефона. В добрите семейства комуникацията може да мине през сателита: „Мамо, пратих ти един линк с много смешно видео\". На празници е наистина различно, например решават да си направят един колективен шопинг в мола, макар че в такава ситуация на мъжкия пол често не му достига търпение за празнично колебание пред всяка витрина заедно с женския пол.   В някакъв смисъл традицията се завръща през семейния бизнес, който може би се привижда някому като съвременна версия на полумитичната славянска задруга. Ще е интересно дали все пак той се връща към описаното от Иван Хаджийски „блажено време на българския човек с единството на стопанските интереси, с обезпечеността на задругата, със спокойствието, с което всеки гледаше бъдещето, с общата радост от живота, труда, споделяна с близки и открити души и сърца, със своето безгрижно веселие, непомрачено от завист, злорадство, съревнование и грижата за утрешния ден\". Новите десни търсят в идилията на дребния бизнес връзката между капиталистическия индивидуализъм и предполагаемите традиции. И все пак да не забравяме, че става дума за 16% от трудоспособното население, така че нека идиличните обобщения се правят предпазливо.     За дълбоката религиозност на българина също чуваме често напоследък. Но защо са празни църквите? Ами защото не е задължително религиозното възпитание в училище, отговарят някои, а традицията и Министерство на образованието май малко си противоречат. Според изследване на Галъп Интернешънъл нивата на религиозност у нас са с петнайсетина процента по-ниски от средните за света. Но самата структура на тази религиозност някак не влиза в каноничните рамки. 58% вярват в бог, но само 29% - че има живот след смъртта. 60% смятат, че човек има душа, но само 23% че тя може да отиде в ада, а 25 % - евентуално в рая. Тези странни разминавания ни дават идея за това, че хората едва ли влагат в религиозните метафори традиционния смисъл. „Има бог\" вероятно значи „има справедливост\", „лошите ще бъдат наказани\"; от друга страна „няма живот след смъртта\" може би трябва да разбираме в смисъл „к'вот хапнеш, к'вот сръбнеш - туй то\".   Според добронамерени специалисти по религиите, не повече от 5-10% от българите могат да се определят като православни християни – хора които имат духовен водач, изповядват се, спазват поста (включително сексуалното въздържание), посещават редовно църква и т.н. А останалите, които се записват „православни\" за статистиката? Те разглеждат религията като елемент от модерната националната идентичност (защото нацията се ражда много векове след християнството, нали сме наясно?).   Наистина бомбардирани сме от традиции - едни са режисирани от етнографи, други преоткривани по проекти, трети възстановявани от ентусиасти. Играят ни традиционни нестинарски танци, за които бабите ни не са чували, маскират се като сурвакари. Това е чудесно забавление, особено когато го правят талантливи хора. Но нека сме наясно: че специално се занимаваме да пазим и възкресяваме ритуали, че шием бръчници, че дялкаме хурки – това означава, че тези неща са се загубили в модерната ни култура. А впрочем самият музей е модерна институция, защото в старите общества традицията няма защо да се съхранява, понеже е просто начин на живот.   Всяка сутрин по ТВ ни съобщават какви точно суеверия са подходящи за днешния ден. Но не бързайте да заключвате, че сме езически народ, толкова традиционен, че дори не е овладял християнството. Тия суеверия днес са част от постмодерната консуматорска култура. Поръчваме си леене на куршум за страх съвсем както плащаме за перлена вана в спа-център, чукаме на дърво да не се качи дяволът на масата също както блъскаме пералнята, дано тръгне. А традиционната българска кухня измислихме в момента, в който почнаха да идват туристи - древната шопска салата например Балкантурист създаде през 60-те, славно време на форсирана модернизация. Традиционните хора не ядат традиционна храна - те просто готвят както си знаят. А за нас традиционният боб-в-гърне е потребителска опция наред с пицата, сушито, кърито.       Е добре, а защо тогава политици и говорители не спират да ни натякват колко традиционно е модерното ни общество? За новите десни това е начин да оградят идеологическата си идентичност в един свят, където и левите са приели демокрацията и пазара, тъй че различителните линии се замъгляват. За други предполагаемата ни традиционност е оръжие за борба срещу Европа, в частност израз на русофилско инатене срещу глобализацията. Трети я размахват агресивно колчем стане дума за бежанци, равенство на половете или модернизиране на образованието. Има и мрачна (гражданска) употреба в смисъл „абе, диви сме, няма да се оправим и това си е\".   Аз пък ще ви кажа, че ние сме едно средно модернизирано общество - строим къщите си с бетон, адаптираме се с лекота към смартфона и никак не се умиляваме, когато видим традиционна конска каруца по улиците на София. Но има нещо друго, което ни се привижда като традиционност: съпротивата срещу реформи, които ни отнемат нещо, което вече сме извоювали. Опитайте да върнете жената в кухнята или да забраните абортите (което май се върти в главите на алтернативно десните) – ще срещнете яростен отпор. Опитайте да отмените такива модерни придобивки като пенсионната система, помощите за безработни, здравната помощ - и гледайте каква традиционалистка съпротива ще се надигне. Защото нашата традиция отдавна не е да сме кукери и лазарици – традицията ни е да сме модерни хора.", "date": "2018.02.22", "title": "Какви сме ние, българите?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378866-%D0%B3%D0%BE%D1%80%D0%B5%D1%89%D0%B0%D1%82%D0%B0-%D0%B5%D0%BC%D0%B8%D0%BB%D0%B8-%D1%80%D0%B0%D1%82%D0%B0%D0%B9%D0%BA%D0%BE%D0%B2%D1%81%D0%BA%D0%B8", "text": "26-годишният супер модел Емили Ратайковски украси корицата на списание Vanity Fair. На четири от петте снимки, направени за ексклузивната фотосесия, красивата британка позира без дрехи.        Само за 12 часа колекцията с големите й фотоси събра над 2,6 млн. лайка. Ратайковски има над 16 млн. последователи в Инстаграм. Съвсем скоро звездата заяви, че най-удобно се чувства, когато е гола. Тя отбеляза още, че се смята за истински супер герой и е пример за подражание на самата себе си.      „Харесва ми сама да вземам решенията. Живея живота си по свои правила... Чувствам се максимално комфортно, когато съм гола вкъщи\", заяви тя.        Феновете на Емили се надяват този път хубавицата да остави провокативните снимки на профила си, а не да ги свали, както направи с предишните.", "date": "2018.02.22", "title": "Горещата Емили Ратайковски"}
