{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376073-%D0%BF%D1%8A%D1%80%D0%B2%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%B0-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BE%D1%81%D1%8A%D0%B4%D0%B5%D0%BD%D0%B0-%D0%B7%D0%B0-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-1-%D0%BC%D0%BB%D0%BD-%D0%BE%D1%82-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%BA%D0%BB%D0%B8%D0%B5%D0%BD%D1%82-%D0%BD%D0%BE-%D0%BD%D0%B8%D0%BA%D0%BE%D0%B9-%D0%BD%D0%B5-%D1%81%D1%8A%D0%B4%D0%B8-%D0%BA%D1%80%D0%B0%D0%B4%D1%86%D0%B8%D1%82%D0%B5", "text": "След почти 6 години дела, Първа инвестиционна банка е осъдена окончателно от последна инстанция – Върховен касационен съд – да възстанови откраднати близо милион лева от сметката на фирма „Кулинар” АД.  Историята на тази кражба е потресаваща и разкрива как се разпада държавата, която в най-стабилните си институции е прогнила. Банките вече са компрометирани като ненадеждни, но в това число попада и БНБ, която уж трябва да е най-стабилната и да е надежден надзорник.   В продължение на 6 години медиите, с изключение на публикации в „Бивол”, „Офнюз”, “Афера”, “Гласове” (2011-2014 г. – виж   и  , и   в e-vestnik), старателно мълчат по скандалния случай, за да не засегнат банката.  В някои медии дори се прокрадват внушения, че има нещо нередно, не може така да се открадне 1 млн. лева от сметка в банка, проблемът бил в титулярите на сметката, защото имало разправии между акционерите на “Кулинар” и т. н.   От 2011 г. насам, когато става източването на сметката, Първа инвестиционна банка прави всичко възможно да не ги върне на ощетения си клиент, както ги задължава Законът за платежните услуги и платежните системи. Банката оттогава, докато не е осъдена накрая, твърди, че топката е у клиента, при нея всичко е изрядно, банковите транзакции са извършени от упълномощен от титулярите човек и т. н.  Да, ама…  Кражбата е явна и доказана в съда, използвани са фалшиви пълномощни, непроверени от банката, извършителите са известни, но няма осъден и арестуван за случая, което пък показва бездействието на прокуратурата, следствието и полицията.  Случаят е описан от свидетели и доказан с документи, движението на парите е пределно ясно. Сега ПИБ е осъдена да ги върне на ощетените, а откраднатите пари се знае къде са отишли и никой не ги търси, нито съди извършителите.   В началото на 2011 г. фирма „Кулинар” АД, производител на хранителни продукти, депозира към 970 хил. лева, разпределени в два депозита в Първа инвестиционна банка. Единият депозит е 860 хил. лева, другият е 56 хил. евро (малко над 110 хил. лв.) Общо сумата е близо милион лева. Депозитите стоят непипнати месеци наред, по онова време лихвата е висока. В същата банка фирмата има и разплащателна сметка. Операции по банковите сметки на фирмата и транзакции могат да се извършват само с подписите на двама членове на съвета на директорите на акционерното дружество. Не може само един от шефовете да иде да нареди превод от сметките.  Но един ден в началото на август 2011 г. в банката се явява адвокат на име Бисер Борисов, представя пълномощни от двама от членовете на съвета на директорите на фирмата, с които те го упълномощават да оперира от тяхно име по сметките.  В една банка, когато представят пълномощни, има многостепенна вътрешна система за контрол и проверка, редица процедури. Не е ясно установено каква проверка са извършили в ПИБ, но приемат пълномощни, които на юридически език в съдебните документи се наричат „неистински”, а на обикновени език са просто фалшиви, менте.  По вътрешните правила в банките, когато се представя такова пълномощно, още повече за фирма и за големи сметки, от банката трябва да се обадят на титуляра и да го попитат – „Дали ли сте пълномощно?”, ако отговори с „да”, следва въпрос „На кого сте дали пълномощно?”. Има точно определен сценарий за въпроси, като разговорът трябва и да се запише. И това е само част от системата за проверка.  В случая има двама титуляри, дали пълномощно на един човек. От банката никой не им се е обадил. Може би банката разчита на друга проверка? Да, ама… В съда става ясно, че шефката на отдела, която трябва да провери пълномощните, не знае чужд език. А те са на гръцки и английски. Защото пълномощните са издадени в Кипър и са крайно съмнителни – в някакво село край Никозия, подписани с подписа на селския кмет, заверени в кипърското министерство на правосъдието с апостил (образец на подписите). И са без превод. Само че фалшификатите са неграмотни – има груби правописни грешки в бланката на английски, има грешка в ЕГН-то на единия упълномощител, сгрешен ЕИК на фирмата в другото пълномощно и др. несъответствия. Подписите, разбира се, са фалшиви. За да се проверят тези пълномощни, дали действително са издадени, е било нужно едно обаждане по телефона до Кипър. Това, изглежда, е било непосилно за банката.    Но адвокатът на фирмата Калоян Янков, който е и член на съвета на директорите, се обажда по телефона до министерство на правосъдието в Кипър и още същия следобед му връщат отговор, според който с такива номера на документи няма заверяван апостил на пълномощни. Достатъчно е било едно обаждане… Но, в нарушение на собствените си правила, банката приема пълномощните за редовни, с тях адвокатът Бисер Борисов се регистрира за електронно банкиране.   И така на 2 август 2011 г., упълномощен да оперира по сметките, Борисов прехвърля и двата депозита в разплащателната сметка на фирмата, а след това прави превод на цялата сума от над 960 хил. лева по сметка в Интернешънъл асет банк, като превежда и на себе си 6500 лв. Интернешънъл асет банк е бившата Първа източна международна банка,   В момента няма СИК, но собствениците са си същите – Маджо и прочее.  Там парите попадат в сметката на фирма „Вектор механик” ЕООД, с титуляр Калин Кръстанов, шеф на въпросната фирма. Кръстанов в същия ден на превода от ПИБ в Интернешънъл асет банк, тегли цялата сума …в брой. Хората, които знаят банковите правила и системи на работа, ще кажат, че това е невъзможно.    Защото никой банков клон не разполага с 1 млн. лева в брой. За да се изплати такава сума, се прави заявка най-малко 2 дни предварително, парите в брой се взимат обикновено от БНБ, дори голяма банка с много клонове трудно може да ги събере. Така или иначе, трябва предварителна заявка, взима се висока такса, а по закон има изискване при изплащане на сума над 20 хил. лева получателят да има охрана. Въпросният Кръстанов няма никаква охрана, нито е чувал за предварителна заявка, става ясно от показанията му в съда. На въпрос правил ли е заявка за такава сума в брой, той отговаря отрицателно, с пояснение, че „имах чувството, че в банката ме очакват”.    От уточняващи въпроси към него става ясно, че той никога не е виждал какво количество пачки са 1 млн. лева в брой. Пред съда и следствието обяснява, че взел парите в два куфара и ги занесъл на един паркинг, където го чакал членът на съвета на директорите на „Кулинар” АД Николай Янакиев, за да получи тези пари. Човек може да се чуди защо е тази врътка – шеф на „Кулинар” ще преведе почти 1 млн. лева на друга фирма, а после собственикът й ще ги тегли в брой да му ги върне обратно.   Пред съда е разказан следният сценарий. Човекът от „Кулинар” Николай Янакиев искал да купи от фирмата „Вектор механик” водопроводни части за 9600 и нещо лева. Ама погрешно пълномощникът превел вместо 9600 лева, 960 хил. и нещо. И затова Янакиев се обадил на Кръстанов от „Вектор механик” , че станала грешка и да му изтегли парите и да ги донесе в брой…   Съчинената версия е толкова нахална, че няма кой да я приеме сериозно. Дори да допусне човек, че е възможна такава налудничава грешка – да се преведе 100 пъти по-голяма сума (за което кой знае защо са закрити два депозита) – тя може да се върне обратно с превод, без никакъв проблем. А не да се тегли в брой и да се разнася в куфарчета по паркингите. Разбира се, въпросният Янакиев от „Кулинар” не знае нищо такова. Човекът, който уж му занесъл и предал парите на паркинга, при разпита в съдебната зала, не го познал. Когато посочили Янакиев и попитали – „На този човек ли предадохте парите?”, той казал „Не”. И разписката за предадените пари била с фалшив подпис.   Бележка за разследващите и за незапознатите с банковите правила – такава врътка със сума в брой може да стане само в съучастие на хора от „Интернешънъл асет банк”. По извлечения парите са преведени от ПИБ там, а оттам са уж изтеглени в брой. В една цивилизована държава полицията отдавна да е арестувала, а съдът осъдил и вкарал в затвора съучастници от тази банка. Такива не са разкрити обаче от компетентното българско следствие. В „Кулинар” през онзи август 2011 г.   че парите им от депозитите са преведени някъде. В началото на септември, месец по-късно, банковите извлечения отиват в счетоводната фирма, обслужваща „Кулинар”. И счетоводителите откриват, че има превод на 960 хил. лева с основание „купуване на недвижим имот”. Уж за водопроводни части, а в нареждането пише „недвижим имот”… И счетоводителите поискали документи за имота от шефовете на фирмата.    Чак тогава те разбират, че някой им е отмъкнал парите. Веднага отиват в банката и подават заявление банката да им възстанови сумата според Закона за платежните услуги и платежните системи. Според този закон при случай на неразрешена платежна транзакция, източване на пари от сметка на клиент без негово знание, кражба от кредитната му карта, банкомат и т. н., банката трябва да възстанови парите в 30-дневен срок. Законът следва регламент на Европейския парламент.   Въпреки сложността на случая, в Първа инвестиционна банка извършват проверка за …два дни. И след два дни съобщават на ощетените, че всички процедури са спазени, всичко е изрядно и няма да им възстановят парите. „Показаха брутално отношение към нас”, казва адвокат Калоян Янков, който представлява фирмата и е член на съвета на директорите. Той е и един от двамата, чийто подпис е фалшифициран на пълномощното, издадено уж някъде в Кипър.   С отказа си банката приема, че пълномощните и извършените транзакции са редовни. В следващите почти 6 години банката ще настоява точно на това в съда, като чак през лятото на 2017 г., на последна инстанция Върховният касационен съд потвърждава решенията на Софийски градски съд и на Апелативен съд, че парите са източени в нарушение и банката трябва да ги възстанови. Сумата, която трябва да върне банката вече е почти двойна – с лихви, такси, съдебни разноски. Ощетените водят над 5 години трудно и тежко дело. Дори две. На първата инстанция съдът усложнява излишно делото, като го разделя на две – защото имало два депозита.  Адвокатите на фирмата трябва да доказват в съда, че пълномощните са фалшиви. Разпитани са като свидетели 11 служители на Първа инвестиционна банка. Адвокатите трябва да доказват също, че банката не е спазила собствените си правила и процедури, допуснала е груба небрежност.   Когато и на втора инстанция в Апелативен съд осъждат ПИБ по първото дело за по-голямата сума – 860 хил. лева, фирмата изважда изпълнителен лист и съдия изпълнител се заема да им върне парите. Тогава от банката се опитват да спрат съдия изпълнителя да прибере отсъдената сума, с лихви и съдебни разноски. За целта ПИБ внася над 900 хил. лева гаранция във Върховен касационен съд, за да спре съдебното решение и да го обжалва. След като и последната инстанция потвърждава решението, от банката отиват при адвокатите на фирмата с искане да платят доброволно, за да си спестят разходи…  Второто дело – за депозита от 56 хил. евро (около 110 хил. лева) още не е приключило окончателно, но от банката са поискали споразумение, за да възстановят сумата, защото чрез съдия изпълнител ще им излезе по-скъпо.", "date": "2017.12.08", "title": "Първа инвестиционна окончателно осъдена за откраднат 1 млн. от сметка на клиент. Но никой не съди крадците"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376074-%D0%BA%D1%80%D0%B0%D1%82%D0%BA%D0%BE-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE-%D0%B7%D0%B0-%D0%B1%D0%BE%D1%80%D0%B0%D0%B2%D0%B5%D0%BD%D0%B5-%D1%81-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D1%82%D0%B0%D0%B9%D0%BD%D0%B8-%D0%B7%D0%B0-%D1%80%D1%83%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8", "text": "В скоро време не очаквайте руските военни да публикуват или да харесват нещо в социалните мрежи. От руската армия са намерили пукнати в дигиталната си сигурност и предприемат мерки за нейното подобряване.   От Лабораторията за дигитални съдебни изследвания (@DFRLab) - глобална мрежа от дигитални криминалисти, които да следят военни конфликти в реално време, вече съобщиха за плановете на Кремъл да забрани на войниците си да се снимат и да качват публикации в социалните мрежи.   Законът влиза в сила от 2018 г. и ще забранява на войниците да качват снимки в социалните мрежи.     В нея се акцентира на основните правила за информационна сигурност, които са представени в типичен съветски стил. @DFRLаb анализира какво руските военни войници да знаят според тази кампания.   Оттам коментират преди всичко, че достоверността на тези постери (и това, че те са дело именно на руската армия) не може да бъде потвърдена на 100%.   На 14 ноември в Руската алтернатива на Facebook, ВКонтакте, се появява публикация, в която е показан руски информационен плакат с войници. Потребителите в различни руски и украински форуми отбелязват, че това е един от многото плакати за военно образование, използвани вътре в руската армия за обучение на войниците.   Точната дата и източник на тези плакати остават непроверени, но по-голямата част от публикациите се появяват в интернет между 12 ноември и 14 ноември.   Плакатите най-вероятно са направени само за вътрешно ползване, тъй като \"враговете\" се изобразяват като войници на НАТО. Като стил постерите са сравнително подобни на информационните и пропагандни материали от Втората световна война или Студената война.     Тази предполагаема образователна кампания вероятно служи като мека мярка, заедно със закона за забрана на самоуправлението, който влезе в сила на 1 януари 2018 г. Ключово в случая е, че ако бъде потвърдено, плакатите ясно показват, че руската армия разглежда НАТО като потенциални вражески сили.   В галерията можете да видите какво може да се очаква от вас, ако сте руски войник, биещ се зад граница. Руска военна информационна сигурност за начинаещи.                            ", "date": "2017.12.08", "title": "Кратко ръководство за боравене с държавни тайни за руски войници"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376075-%D0%BF%D1%80%D0%B5%D0%BF-%D0%BF%D0%B0%D1%82%D0%B0%D0%BF%D0%B8%D0%B9", "text": "Житие на преподобния наш отец Патапий В Египет, на река Нил, се намирал град, наречен Тива. В този град се родил блаженият Патапий. Родителите му били християни и възпитали сина си в благочестие и страх Божий. Като достигнал пълнолетие, той презрял суетата на този свят, напуснал своя дом, родители и приятели и приел монашество.     Патапий се отдалечил в Египетската пустиня, където живеел за Бога, подвизавайки се в пост, молитви и различни отшелнически трудове. Когато узнали за него и мнозина започнали да го посещават и прославят за добродетелния му живот, той започнал да скърби, задето се нарушава безмълвието му и го хвалят човешки уста.    Тогава напуснал Египет и отишъл в Константинопол. Тук се затворил в килия, която построил близо до Влахерна*, при градската стена, и пребивавал в безмълвие, като в пустиня, неизвестен на никого, освен на Единия Бог, беседвайки единствено с Него в непрестанна молитва.   * Влахерна - местност в Константинопол, в западния ъгъл на града; по времето на разцвет на Византийската империя се славела по целия Изток със своите светини. Бел.ред.   Но както не може да се укрие град, стоящ \"навръх планина\" (сравни Мат. 5:14, бел.ред.), така не може да остане в неизвестност и добродетелният човек, достигнал съвършена святост. Сам Бог прославя онези, които Го прославят, и изпълнилите се с Неговата благодат открива за полза на другите.   Така и този мъж, съвършен в святост и богато надарен с благодатта на чудотворството, откриван и прославян от Бога, скоро бил намерен, като съкровище, \"скрито в нива\" (сравни Мат. 13:44, бел.ред.).   Така един младеж християнин, бидейки сляп по рождение, воден от Самия Бог, дошъл до килията на преподобния отец Патапий и пожелал блаженият да се помоли на Бога да му бъде дарувано зрение, за да вижда цялото Божие творение и от него да достига до съвършено познание на Самия Творец и да Го прославя. Преподобният, виждайки вярата му, се умилостивил над него и казал:   - В името на Иисуса Христа, даващ зрение на слепите, а на мъртвите - живот, прогледай.   И очите на слепородения се отворили и той започнал да вижда, и прославил, и благодарил на Бога. Младежът бил известен на мнозина; затова, като видели, че е прогледнал, всички се удивили и започнали да го питат как е станало това; и той не скрил името на чудотвореца и своя благодетел, чрез когото получил изцеление от Бога. Славата на това чудо и на преподобния се разнесла сред народа и оттогава много хора започнали да идват при Патапий, изпросвайки неговите молитви.   Един знатен византиец страдал от водянка, цялото му тяло било подпухнало. Той похарчил много пари за лекари, търсейки изцеление от тях, но не получил. Като чул за свети Патапий, заповядал да го занесат при него и със сълзи молел светеца да изцели телесната му немощ с целебната Божия благодат. Безвъзмездният лекар най-напред усърдно се помолил за него на Бога, след това го осенил с кръстното знамение и го помазал с осветен елей, тогава всичката вода, утежняваща тялото му, изтекла по естествения си път, цялата му вътрешност се очистила и той оздравял напълно.   Друг младеж страдал от зъл бяс, който го гонел по планини и пустини, и ту го хвърлял в огън и вода, за да го погуби, ту го събарял от високи и стръмни планини, за да съкруши и разбие цялото му тяло. И той би погубил младежа, ако укрепяващата Божия сила не го предпазвала от постоянния враг на злобата и пълната погибел. Веднъж, когато бесът със страшна бързина гонел младежа по брега на морето, за да го потопи в дълбочината, срещнал по пътя си преподобни Патапий, който бил излязъл от килията си по Божия заповед, за да освободи от дяволското робство творението, създадено по Божие подобие. Като видял блажения още отдалече, бесът се устремил към него, въртейки очи, изпускайки пяна, скърцайки със зъби и заплашвайки го да го убие. Като се приближил до светеца, той завикал:   - О, горко ми! Патапий е и тук! Какво да правя, къде да се дяна, къде да живея след толкова трудове? Едва намерих жилище за себе си и ето, сега насила ме изгонват от него. Наистина, страшен си Ти, Назарянино*, и Твоята власт е навсякъде и над всички. Къде да отида? Ако отида в пустинята или в града, или където и да е другаде - Ти и оттам ще ме прогониш само с кръстното знамение и с Твоето име. Аз съм победен, съкрушен и изгонен!   * Има се предвид нашият Господ Иисус Христос, на Когото евреите, а след тях и езичниците, дали това име. Бел.ред. Казвайки това, лукавият хвърлил младежа във въздуха, а чудотворецът Патапий, като изобразил кръстното знамение, запретил на духа и казал:   - Излез, нечисти душе, и иди в пустинята; така ти заповядва чрез мене Христос, Чиято сила ти неволно изповяда.   Щом светецът произнесъл това, бесът хвърлил младежа на земята и излязъл от него през устата му като дим. Като дошъл на себе си, младежът плакал от радост и приписвал избавлението си от нечистия дух преди всичко на Бога, както и на преподобни Патапий.   Една жена страдала от болки в гърдата. Призната от лекарите за безнадеждно болна, тя дошла при преподобния, когато болестта ѝ се усилила и в раната се появили множество червеи. Тя паднала в нозете му и с ридание и усърдна молба го молела за изцеление. Светецът осенил язвата с кръстното знамение и веднага я изцелил. Като извършил множество други чудеса, преподобният наш отец Патапий се приближил към своя блажен край и в дълбока старост отишъл при Бога, на Когото угаждал през целия си живот*.   * Преподобният Патапий починал в началото на VII в. Свети Андрей Критски има две слова за деня на свети Патапий и сказание за чудесата и успението му. Житието му е написано от свети Андрей, след като светецът му се явил насън, понеже отначало свети Андрей, слушайки за многото му чудеса, се отнасял към тях с недоверие и пренебрежение. Бел.ред.   Той бил погребан с чест в църквата на свети Иоан Предтеча, за слава на Христа, нашия Бог, прославян в Своите светии, на Когото подобава чест и поклонение, с Отца и Светия Дух во веки. Амин.", "date": "2017.12.08", "title": "Преп. Патапий"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376077-%D0%B5%D0%BF-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B8-%D0%B2-%D1%88%D0%B5%D0%BD%D0%B3%D0%B5%D0%BD", "text": "Европейският парламент ще обсъди следващата сряда отново въпроса за присъединяването на България и Румъния към Шенгенското пространство. Това се посочва в съобщение за дневния ред на последната за годината сесия на ЕП в Страсбург. Отбелязва се, че ще бъде разисквано също приемането на Хърватия в Шенген. Страната бе приета в ЕС през 2012 година. ЕП потвърди в законодателна резолюция от юни 2011 г. готовността на България и Румъния за членство в Шенгенското пространство. Последната дума има Съветът на ЕС, който трябва да постигне единодушие. По-рано тази есен ЕП одобри предложението на Съвета България и Румъния да получат достъп до визовата информационна система на ЕС.", "date": "2017.12.08", "title": "ЕП ще обсъди приемането ни в Шенген"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/376078-%D0%B2%D0%B8%D0%B7%D0%B0-%D0%B2%D0%BD%D0%B5%D0%B4%D1%80%D1%8F%D0%B2%D0%B0-%D0%BF%D0%BB%D0%B0%D1%89%D0%B0%D0%BD%D0%B8%D1%8F-%D0%BE%D1%82-%D1%87%D0%BE%D0%B2%D0%B5%D0%BA-%D0%BA%D1%8A%D0%BC-%D1%87%D0%BE%D0%B2%D0%B5%D0%BA", "text": "Visa внедрява платформата за разплащания в реално време Visa Direct в Европа, съобщи платежният оператор. Тя дава възможност за разплащания от човек на човек (P2P), бизнес-потребител (B2C), бизнес-бизнес (B2B). С Visa Direct средствата могат да се прехвърлят бързо, удобно и сигурно във Visa сметката на получателя, осигурявайки незабавен достъп до парите и възможност за пазаруване в над 44 милиона търговски обекта в цял свят. С нейното използване хората ще могат да прехвърлят един на друг средства с мобилните си телефони, например при събирането на пари за подарък. Visa си партнира с Worldpay, световен лидер в технологиите за обработка на разплащания и решения за търговци, за да ускори достъпа на търговците до Visa Direct в Европа, а впоследствие и на останалите пазари в цял свят. Веднага след като банките направят необходимите промени в своите системи, Visa Direct ще позволи на търговците, които използват Worldpay, да извършват разплащания към потребителите в реално време. В САЩ Visa Direct вече дава възможност за плащания към партньори като PayPal, Braintree, Square Cash и Stripe.", "date": "2017.12.08", "title": "Виза внедрява плащания от човек към човек"}
{"url": "http://www.classa.bg/%D1%82%D0%B5%D1%85%D0%BD%D0%BE/item/376079-chrome-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D0%BF%D1%80%D0%B5%D0%B4%D0%BD%D0%B8%D0%BD%D0%B0%D1%82%D0%B0-%D1%81%D0%B8", "text": "Най-популярният браузър Chrome продължава да увеличава преднината си, сочат данните на NetMarketShare за ноември, получени от проследяване на активността на над 160 млн. уникални потребители, които са посетили повече от 40 хиляди сайта по целия свят. През ноември Chrome е използван за достъп до интернет от 60,6% от десктоп компютрите и ноутбуците в глобален мащаб, в сравнение с 60% месец по-рано. На второ място по популярност е Firefox с дял от 11,4%, спрямо 11,7% през октомври, а трети все още е Internet Explorer с 9,2%. От две години Microsoft налага активно браузъра Edge, който е зададен по подразбиране в операционната система Windows 10, но неговият дял през ноември възлиза на едва 4,21%. По данни на компанията, в момента Edge се използва от потребителите на 330 млн. устройства, или два пъти повече отколкото през април 2016 г. Още по-висок дял за Chrome дава изследователската компания StatCounter, която следи над 15 млрд. прегледани уеб страници в 3 млн. сайта. Данните за ноември отреждат 64% дял за Chrome, следван от Firefox с 12,6%, Internet Explorer с 8,5%, епълският Safari с 6,1% и Edge с 4,3%.", "date": "2017.12.08", "title": "Chrome увеличава преднината си"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/376070-%D0%B1%D0%B0%D0%BD%D0%BA%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D0%B1%D0%B8%D1%82%D0%BA%D0%BE%D0%B9%D0%BD", "text": "Първи за това съобщиха една от най-големите български борси crypto.bg. На своя сайт те публикуваха следното съобщение:     Другата засегната борса cryptobank.bg съобщава:   От Българската Биткойн Асоциация не закъсняха с изявление и публикуваха следния текст:   Банковите и държавни институции в България явно виждат заплаха в Биткойн и в свободното движение на капитали и побързаха да се застраховат, като ограничат частично възможността всеки да се сдобива с криптовалута. А дали тези мерки ще успеят никой не знае. До сега всичко забранено само е покачвало цената си.   Вчера Биткойн   и в момента според Coinbase се търгува на нива от 15 600 долара.   В днешно време подобни мерки едва ли ще доведат до желания ефект, тъй като потребителите имат възможността да изпращат средства до стотици международни платежни системи от които след това да трансферират средствата си до която и да е борса по света, като например  ,  ,   и други, които дори издават и изпращат безплатни кредитни карти на потребителите си.  ", "date": "2017.12.08", "title": "Банките в България обявиха война на Биткойн"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376076-%D0%BC%D0%B2%D0%BD%D1%80-%D0%BD%D0%B5-%D0%BF%D1%8A%D1%82%D1%83%D0%B2%D0%B0%D0%B9%D1%82%D0%B5-%D0%B4%D0%BE-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B8-%D0%B2%D0%B8%D1%82%D0%BB%D0%B5%D0%B5%D0%BC", "text": "Министерството на външните работи и посолството в Тел Авив информират, че във връзка с решението на САЩ по статута на Йерусалим като столица на Израел се очакват публични демонстрации и локални прояви. Външно министерство препоръчва на българските граждани да избягват пътуване до Йерусалим и Витлеем, както и в Палестинските територии, освен при крайна необходимост. Това съобщиха от пресцентъра на МВнР. В случай на пътуване, следва да се избягват публични места с масово струпване на хора, както и да се проявява повишена бдителност при ползването на градски транспорт, допълват от министерството. Към момента няма информация за ограничения в движението, за непредвидени и неконтролируеми действия, но в градовете Йерусалим и Витлеем, както и в Палестинските територии се очаква да има масови прояви, които могат да доведат до инциденти, уточняват от МВнР. Съветваме пътуващите български граждани да следят в средствата за масово осведомяване текущата информация за обстановката в посочените места и да изпълняват стриктно указанията на властите. Предвид възможността за публични демонстрации и протестни прояви и в други държави от Близкия изток и Северна Африка, призоваваме българските граждани, пребиваващи в региона да проявяват повишена бдителност и да избягват публични места с масово струпване на хора, да се осведомяват за обстановката и да изпълняват стриктно указанията на властите, се казва още в съобщението на МВнР.", "date": "2017.12.08", "title": "МВНР: Не пътувайте до Йерусалим и Витлеем"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376071-%D1%81%D1%82%D1%80%D0%BE%D0%B3%D0%BE-%D1%81%D0%B5%D0%BA%D1%80%D0%B5%D1%82%D0%BD%D0%BE-%D1%83%D1%87%D0%B5%D0%B1%D0%B5%D0%BD-%D1%84%D0%B8%D0%BB%D0%BC-%D0%BD%D0%B0-%D0%B4%D1%81-%E2%80%9C%D0%B2%D1%8A%D0%BD%D1%88%D0%BD%D0%BE-%D0%BD%D0%B0%D0%B1%D0%BB%D1%8E%D0%B4%D0%B5%D0%BD%D0%B8%D0%B5-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D0%B5%E2%80%9D-%D0%B2%D0%B8%D0%B4%D0%B5%D0%BE", "text": "Строго секретен филм, за обучение на служителите от II отдел на ДС (ВН или външно наблюдение). Според изискванията на закона за досиетата, всички видео материали на бившата Държавна сигурност се намират в архива на КРДОПБГДСРСБНА (комисията по досиетата). Филмът може да бъде намерен със сигнатура: (АКРДОПБГДСРСБНА – М, 4/619-15663). \r\n    ", "date": "2017.12.08", "title": "Строго секретно | Учебен филм на ДС “Външно наблюдение в действие” (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376072-%D0%B3%D0%BB%D0%B0%D0%B2%D0%BD%D0%BE%D1%82%D0%BE-%D0%BC%D1%8E%D1%84%D1%82%D0%B8%D0%B9%D1%81%D1%82%D0%B2%D0%BE-%D0%B2%D1%80%D1%8A%D1%87%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2", "text": "Наградата се връчва за усилията му за обединяване на обществото и институционалното уважение към мюсюлманското изповедание и доброто отношение към мюсюлманската общност в страната. Това съобщиха от пресслужбата на Главното мюфтийство. Това не е първото подобно отличие за Росен Плевнелиев. Малко след като приключи мандата му, той стана носител на голямата награда “Приятели на Израел“ за 2016 година за активна и последователна подкрепа към еврейския народ и държавата Израел. Церемонията по връчването на първите годишни награди на Висшия мюсюлмански съвет ще се състои на 8 декември  в Централен военен клуб. Наградата е учредена от Съвета на името на първия главен мюфтия Ходжазаде Мехмед Мухйиддин ефенди, встъпил в длъжност на 8 декември 1910 г. след проведен избор в София. Целта на наградата е да се удостоят с публично признание лица с ярки постижения и принос в развитието на Мюсюлманското изповедание и мюсюлманската общност в страната и да популяризира техните примерни деяния, които ще допринесат за разширяване на кръга на добрите и примерните постъпки и дейности в обществото. Освен на Росен Плевнелиев, такава награда ще се връчи и на 92-годишния ходжа Мехмед Хамид от благоевградското село Рибново за приноса му за запазването и предаването на мюсюлманската идентичност на младото мюсюлманско поколение в България. Награда ще получат още Муса Дурлу, който се грижи за възпитанието и образованието на петте си деца, които учат в духовното училище в Момчилград, на Павел Стоянов, който сертифицира производството си със сертификата “Хелял” на Мюсюлманско изповедание и популяризира хелял продуктите сред мюсюлманите в България и на Ердинч Сюлейман за иноватовните му инициативи в сферата на религиозната просвета, които прилага в кърджалийското село Бенковски и други села от района.", "date": "2017.12.08", "title": "Главното мюфтийство връчва награда на Плевнелиев"}
{"url": "http://www.classa.bg/%D1%81%D0%B2%D1%8F%D1%82/item/376069-%D0%BE%D0%B1%D0%B0%D0%BC%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D1%81%D0%B0%D1%89-%D0%BD%D0%B5-%D1%81%D0%BB%D0%B5%D0%B4%D0%B2%D0%B0%D0%B9%D1%82%D0%B5-%D0%BF%D1%80%D0%B8%D0%BC%D0%B5%D1%80%D0%B0-%D0%BD%D0%B0-%D0%BD%D0%B0%D1%86%D0%B8%D1%81%D1%82%D0%BA%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "Бившият президент на Съединените щати, Барак Обама, отправи ясно предупреждение срещу нарастването на политиката на нативизма както в страната, така и в останалата част на света. Обама заяви, че \"нещата могат да се разпаднат бързо, ако светът не следва демократичните принципи\". \"Това се случи през 30-те години на миналия век в Германия, където, въпреки демокрацията на Ваймарската република и вековете културни и научни постижения на високо равнище, се стигна до доминиране на Адолф Хитлер\", каза бившият лидер на САЩ в реч в Икономическия клуб в Чикаго, цитирана от местната преса. Обама припомни, че водачеството на Хитлер е причинило смъртта на милиони хора. \"На това трябва да обърнете внимание и да гласувате\", каза демократът. Обама обаче не спомена пряко своя наследник, Доналд Тръмп, или спорната му имиграционна политика. На 4 декември, Върховният съд на Съединените щати одобри цялостното прилагане на третата версия на анти-имигрантския указ на Тръмп. В речта си Обама подчерта, че най-голямото му \"съжаление и разочарование\" е, че по време на неговия мандат той не е успял да въведе по-строг контрол върху притежаването на оръжие в страната.", "date": "2017.12.08", "title": "Обама предупреждава САЩ: Не следвайте примера на нацистка Германия"}
{"url": "http://www.classa.bg/%D1%81%D0%B2%D1%8F%D1%82/item/376063-%D0%BF%D0%B5%D1%82%D1%80%D0%BE,-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B0,-%D1%81%D0%B5-%D1%80%D0%BE%D0%B4%D0%B8%D0%BB%D0%B0-%D0%BE%D1%82-%D0%B8%D0%B4%D0%B5%D1%8F%D1%82%D0%B0-%D0%BD%D0%B0-%D1%83%D0%B3%D0%BE-%D1%87%D0%B0%D0%B2%D0%B5%D1%81", "text": "Криптовалутата \"Петро\" на Венецуела, наскоро обявена от президента Николас Мадуро, се ражда от идеята на покойния президент Уго Чавес през 2009 година. Мадуро припомни изявление на Чавес от 30 март 2009 г., когато латиноамериканският лидер говори за проект за международна валута на базата на петролните резерви, съобщава VTV. Тогава венецуелският президент каза, че е развълнуван от идеята за \"Петро\" и припомни, че САЩ \"са нарушили златния стандарт, което е отключило отстъплението, злоупотребата, едностранната употреба на тази привилегия\". \"Те наводниха този свят с долари, които нямат стойност\", казва Чавес по тогава. През 1971 г., президентът на САЩ Ричард Никсън обявява, че валутата на страната му спира да има подкрепата на златото, една система, която е била договорена по време на конференцията в Бретън Уудс в САЩ, през 1944 г., в края на Втората световна война. Що се отнася до \"Петро\" Мадуро съобщи \"С криптовалута, подкрепена от петрола, Венецуела отива в бъдещето\" Въпреки че идеята за ПЕТРО идва от революционния лидер през 2009 г., екип от 50 венецуелски експерти работи по прилагането й повече от една година, според заместник-министъра за развитие на технологии за комуникация и информация на Министерството на образованието, науката и технологиите, Антъни Камило Торес. Той смята, че развитието на нови технологии през последните 40 години означава, че нуждите са се променили. \"Светът очаква незабавни транзакции с високи показатели за безопасност\". Торес подчертава надеждността на използването на криптовалутата благодарение на сложните механизми за сигурност, които могат да бъдат обществено следени при транзакциите. Позовавайки се на обвиненията за пране на пари или трафик на наркотици, които някои експерти приписват на Bitcoin, той вярва, че традиционното банкиране не е попречило това да се случи и то се отнася до скандалните офшорни сметки. Според него Венецуела отговаря на \"всички условия\", за да има валута, която не е подкрепена от долара.", "date": "2017.12.08", "title": "ПЕТРО, венецуелската криптовалута, се родила от идеята на Уго Чавес"}
{"url": "http://www.classa.bg/%D1%81%D0%B2%D1%8F%D1%82/item/376064-%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D0%BE%D1%82-%D0%B9%D0%B5%D0%B9%D0%BB-%D0%B1%D0%B8%D1%82%D0%BA%D0%BE%D0%B8%D0%BD%D1%8A%D1%82-%D1%89%D0%B5-%D0%BF%D1%80%D0%B8%D1%87%D0%B8%D0%BD%D0%B8-%D0%BC%D0%B0%D0%BA%D1%81%D0%B8%D0%BC%D1%83%D0%BC-%D1%89%D0%B5%D1%82%D0%B8-%D0%BD%D0%B0-%D1%82%D0%BE%D0%B7%D0%B8,-%D0%BA%D0%BE%D0%B9%D1%82%D0%BE-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%BF%D0%BE%D1%81%D0%BB%D0%B5%D0%B4%D0%B5%D0%BD", "text": "Истерията за закупуване на биткоини е \"токсична концепция за инвеститорите\", каза Стивън Роуч, икономист в Йейлския университет и един от най-влиятелните на Уол Стрийт, като добавя: \"Аз никога преди не бях виждал таблица на стойностите, в които цената е напълно вертикална \" Икономистът заяви в интервю за CNBC, че легитимността на обмяната прави виртуалната валута \"нещо опасно\" за инвеститорите, заради \"липса на основната икономическа стойност, присъща на понятието\". Тези наблюдения бяха направени след като криптовалутата във вторник, достигна нива от $ 12,000. \"Подобно на всички експлодирали балони, когато биткоинът експлодира, ще причини тотална вреда, на тези, които извършват инвестицията в последния момент.\" заяви Роуч . Стойността на биткоина се е увеличила толкова много през 2017 г., че сега е сравнима с цялата икономика на Гърция. От днес пазарната капитализация на първата и най-популярна виртуална валута надхвърля 200 милиарда долара.", "date": "2017.12.08", "title": "Икономист от Йейл: \"Биткоинът ще причини максимум щети на този, който инвестира последен\""}
{"url": "http://www.classa.bg/%D1%81%D0%B2%D1%8F%D1%82/item/376065-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B5%D0%BD-%D1%82%D1%80%D0%B8%D0%B1%D1%83%D0%BD%D0%B0%D0%BB-%D0%BD%D0%B0-%D1%85%D0%BE%D0%BD%D0%B4%D1%83%D1%80%D0%B0%D1%81-%D1%89%D0%B5-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D1%81%D0%BF%D0%BE%D1%80%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%BE%D0%BA%D0%BE%D0%BB%D0%B8-%D0%BE%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5", "text": "Върховният избирателен трибунал (ТСЕ) на Хондурас се е съгласил да провери действията, които опозицията поддържа с подозрението, че има несъответствия. Дейвид Матаморос, председател на ТСЕ, съобщи за това, като заяви, че този орган приема препоръките, направени преди това от Организацията на американските държави. \"Ние сме готови да работим, за да се събере и провери това, което искат\", каза Матаморос, добавяйки, че \"няма проблем да се направи преглед на избирателните секции в Ла Пас, Интибука и Лемпира, макар че винаги ще има един и същ резултат\", каза той, според Ла Пренса. Матаморос призова Опозиционния алианс, представляван от Салвадор Насрайа, да представи своите копия на протоколите по същия начин, както направи и Националната партия (ПН). Президентът на ТСЕ обаче отхвърли искането на опозицията да делегира преразглеждането на протоколите и гласуването на безпристрастен международен орган. Освен това Матаморос припомни, че ТСЕ \"не брои гласовете, а преглежда актове\". Хронология на политическата криза В неделя на 26 ноември в Хондурас се проведоха президентски избори. Основните кандидати бяха настоящият президент Ернадес, от Националната партия и Насрайа от Алианса за противопоставяне срещу диктатурата. Последният има подкрепата на бившия президент Мануел Селая, свален през 2009 г. с държавен преврат. В деня на изборите международните наблюдатели съобщават за нередности. По време на преброяването на гласовете Насрайа печели. Системата обаче се срива за няколко часа и информацията за повече от 5000 протокола не е прехвърлена. И двамата кандидати се обявиха за победители. За разлика от това, което обикновено се случва, ТСЕ не издаде официални резултати в неделя, а след осем дни, за да завърши броенето на гласовете, на фона на твърдения за измами. Протестите бяха потиснати от силите за сигурност, предизвиквайки най-малко седем смъртни случая, включително на двама непълнолетни. Въпреки че Насрайа води в броенето до вторник, 28 ноември, а различни анализатори посочват, че тенденцията е необратима, само ден, след това Ернандес излиза на първо място и най-накрая в понеделник на 4 декември той е обявен за победител. Същия ден секторите на силите за сигурност стачкуваха срещу политическата криза.", "date": "2017.12.08", "title": "Върховният избирателен трибунал на Хондурас ще  преразгледа спорните протоколи от изборите"}
{"url": "http://www.classa.bg/%D1%81%D0%B2%D1%8F%D1%82/item/376066-%D0%BE%D1%82-%D1%82%D0%B8%D1%86%D0%B8%D0%B0%D0%BD-%D0%B4%D0%BE-%D0%B2%D0%B0%D0%BD-%D0%B3%D0%BE%D0%B3-%D0%B2%D0%B5%D0%BB%D0%B8%D1%87%D0%B8%D0%B5-%D0%BD%D0%B0-%D0%B5%D0%B4%D0%B8%D0%BD-%D1%83%D0%BD%D0%B8%D0%B2%D0%B5%D1%80%D1%81%D0%B0%D0%BB%D0%B5%D0%BD-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D0%B5%D1%86", "text": "Той е дълъг около шест милиметра, а външният му вид не е най-бляскавия възможен, но не може да бъде сбъркан: той е символ на сила, красота, изкуство. Това е grana cochinilla, паразитно насекомо, което се среща само в Мексико и произвежда пигмента кармин, толкова силен, че е предизвикал алчността на испанските конквистадори. В допълнение към златото и среброто, испанците донесли от Мексико в Европа също и това създание, информира обширно проучване, проведено съвместно от Двореца на изящните изкуства в Мексико, Националната галерия в Лондон, Националната галерия във Вашингтон, Музея Метрополитън в Ню Йорк, Центъра за възстановяване и изследвания на музеите на Франция и Музея Прадо в Испания. Комерсиализацията на grana cochinilla стигнала до азиатския континент, а свидетелствата за тази невероятна миграция са изложени в големите музеи на света. От Тициан до Ван Гог, червеният цвят показва колко универсално е това дребно насекомо: един наистина универсален мексиканец. Чрез тестове като Raman спектроскопия, течна хроматография с висока производителност и спектроскопия с оптични влакна, е установено в кои картини е използван този кармин. Това става официалният цвят на властта, което обяснява присъствието на багрилото в такива емблематични картини като \"Менините\" от Веласкес, \" Ван Гог в Арл\" и \"Ecce Homo\" от Луис Моралес \"Ел Дивино\". Мексиканското червено и неговите различни тоналности се получава, когато женската grana cochinilla се изсуши и смели, за да се комбинира с вещества с различна киселинност. Палитрата може да варира от интензивен лилав до бледо розов цвят. Използването му от древните мексиканци започва в текстилната промишленост, в керамиката, с изключение на района на маите. След завладяването от Испания, малкото животинче е взето в Европа за доходоносен търговски обмен, който е монополизиран от испанската корона и й носи големи дивиденти. Това е бил скъп и желан пигмент, който само някои са могли да придобият през шестнадесети век, така че използването му бързо става символ на статут. Години по-късно, появата на синтетични багрила с гранатови тонове предизвиква и спада в цената на червеното от латиноамерикански произход. Но импресионисти художници като Реноар и пост-импресионисти, като Ван Гог, отново го възприемат и употребата на боите им продължава до днес, особено в текстилната индустрия, където все още се смята за най-интензивното червено в историята на пигментите.", "date": "2017.12.08", "title": "От Тициан до Ван Гог: величие на един универсален мексиканец"}
{"url": "http://www.classa.bg/%D1%81%D0%B2%D1%8F%D1%82/item/376067-%D1%80%D1%83%D1%81%D0%BA%D0%B8%D1%8F%D1%82-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%BF%D0%B5%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-su-57-%D1%83%D1%81%D0%BF%D0%B5%D1%88%D0%BD%D0%BE-%D1%82%D0%B5%D1%81%D1%82%D0%B2%D0%B0-%D1%81%D0%B2%D0%BE%D1%8F-%D0%BD%D0%BE%D0%B2-%D0%B4%D0%B2%D0%B8%D0%B3%D0%B0%D1%82%D0%B5%D0%BB", "text": "United Aircraft Corporation пусна видео от първия полет на руския изтребител пето поколение Су-57 с новия двигател втори етап, известен като \"член 30\", съобщава интернет страницата на предприятието. Полетът се проведе вторник и продължи около 17 минути. През това време всичките му системи функционираха нормално. Самолетът беше управляван от тестовия пилот Сергей Богдан. Мощта на новия двигател е увеличена до 19,5 тона, съобщава вестник \"Росийская газета\". Други предимства на двигателя включват по-ефективно използване на горивото и намаляване на експлоатационните разходи за неговия жизнен цикъл. Су-57, по-рано сигниран като T-50 PAK-FA, е разработен от авиокосмическата компанията Сухой и ще представлява новия гръбнак на тактическата авиация на Русия: самолетът е бил построен да замести изтребителите -бомбардировачи от семействата СУ- 27 и МИГ-29. Изтребителят може да достигне скорост до 2600 километра в час и да има максимален полет от 5 500 километра. Самолетът направи първия си полет през 2010 година.", "date": "2017.12.08", "title": "Руският изтребител пето поколение Su-57 успешно тества своя нов двигател"}
{"url": "http://www.classa.bg/%D1%81%D0%B2%D1%8F%D1%82/item/376060-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%B2-%D0%B5%D0%B2%D1%80%D0%BE%D0%BF%D0%B0", "text": "            Какво ще се случи с ирландската граница след като Великобритания напусне ЕС? Това е един от горещите въпроси в продължаващите преговори. Защото Република Ирландия е членка на ЕС и ще си остане такава и след Брекзита, но не и Северна Ирландия, която е част от Великобритания. Тоест, през средата на зеления остров ще се появи една нова външна граница на ЕС, което ще има сериозни отражения върху целия регион.   За какво става дума? Ще се спрем на някои от най-важните аспекти на въпроса, които в исторически план обхващат последните 100 години.     По време на Първата световна война ирландският стремеж към независимост, изразен както чрез политическа, така и чрез въоръжена борба, достига връхната си точка. Лондон отговаря със закони, целящи по-скоро да децентрализират властта, отколкото да дадат независимост на ирландците. Първите опити за създаване на общ за целия регион парламент в Дъблин се провалят заради съпротивата на северноирландските юнионисти. Те се обявяват за оставане в Обединеното кралство, поради това, че не желаели да бъдат управлявани от един център на ирландския национализъм.   Вместо това се създават два отделни парламента и на картата се появяват Северна и Южна Ирландия. След 3-годишна война за ирландска независимост правителството в Лондон признава поражението си, след което през 1922 г. Южна Ирландия се отделя от свободната ирландска държава и престава да бъде част от Великобритания.     За да бъдат намалени негативните отражения от раздялата, през 1923 г. е създадена така наречената Common Travel Area – нещо като днешното Шенгенско пространство, само че в доста умален вид. Тя давала право на жителите на региона да преминават вътрешноирландската граница без паспортни проверки. Това е било голямо облекчение, тъй като границата лъкатушела силно и нерядко се налагало пресичането ѝ на няколко места, за да се стигне от едно населено място до друго.   По протежението на 499-километровата граница между Република Ирландия и Северна Ирландия има около 300 по-малки и по-големи гранични пункта. Човек често и не забелязва, че е преминал от едната в другата част на острова. Дори информационните табели с надписи \"Добре дошли\" - в Република Ирландия или във Великобритания - са рядко срещани.   Не винаги обаче тази граница е била така невидима. Когато през 1969 г. в Северна Ирландия ескалира насилието, Лондон изпраща там войски. Контролът по границата тогава е затегнат, за да не се допусне нелегалното прехвърляне на оръжие от Република Ирландия към Северна Ирландия. Британската армия затваря някои от по-малките гранични пунктове, разрушава някои от подстъпите към тях и взривява мостове. Някои общини били особено силно засегнати от тези мерки, което довело до засилването на национализма по тези места.     Споразумението от 1923 г. за Common Travel Area е облекчавало частните пътувания между двете части на острова, но товарният транспорт е бил до голяма степен ограничен. Първоначално само определени стоки са били обмитявани, но след английско-ирландската търговска война през 1930-те години се въвеждат мита и за аграрните продукти, както и за въглищата и стоманата. Мерките на правителствата в Лондон и Дъблин тогава нанасят огромни икономически щети на граничните райони, което довежда до разцвет на черния пазар и контрабандата.   Търговската война приключва официално през 1936 година, но митническите проверки остават в сила. Те се запазват дори и след 1973 г., когато Ирландия и Великобритания заедно влизат в Европейската Икономическа Общност - предшественичката на днешния ЕС. Контролите са премахнати чак през 1993 година с отварянето на Европейския вътрешен пазар. След излизането на Великобритания от ЕС този период на свободно придвижване на хора и стоки може да остане в историята.", "date": "2017.12.08", "title": "Най-новата граница в Европа?"}
{"url": "http://www.classa.bg/%D1%81%D0%B2%D1%8F%D1%82/item/376061-%D1%87%D0%B8%D1%81%D1%82-%D1%81%D0%BF%D0%BE%D1%80%D1%82-%D0%BB%D0%B8-%D0%BD%D0%B8%D0%BC%D0%B0-%D0%BD%D1%8F%D0%BA%D0%BE%D0%B9-%D0%B8%D1%81%D0%BA%D0%B0-%D0%BF%D0%BE%D0%B4%D0%BE%D0%B1%D0%BD%D0%BE-%D0%BD%D0%B5%D1%89%D0%BE", "text": "            Целият спортен свят почти единодушно приветства решението на МОК, според което руските спортисти ще участват в Зимните олимпийски игри в Южна Корея през 2018 година без техния национален флаг и химн. Заговори се дори за \"обрат\" в борбата срещу допинга: кукловодите на недостойната държавна програма за раздаване на допинг, сред които и руският вицепремиер Виталий Мутко, са изключени завинаги от олимпийското движение. А „чистите\" уж спортисти от царството на Путин получават справедливо възмездие.     Президентът на МОК Томас Бах дори заговори за някакво ново начало – спортът щял вече да е на преден план, а не измамите. Бах, който е юрист по образование, почти никога не казва нещо без да го е премислил грижливо. Толкова по-удивително звучи неговата сегашна оценка за влиянието руския допинг върху Зимните олимпийски игри в Сочи през 2014 година, където той вдигаше наздравици заедно с Путин: Ставало дума за „невиждана досега атака срещу честността на Олимпийските игри и на спорта изобщо\".     Невиждана ли?!? Та то почти няма разкрития за държавно стимулиран допинг. И Томас Бах добре познава този факт. Защото, когато той стана олимпийски шампион с отбора по фехтовка през 1976 година, държавната програма на ГДР под кодовото наименование 14.25 вече от две години е била в действие. Същата програма е била брутално налагана и спазвана поне до 1989-та.    Архивите на ЩАЗИ, личните признания на спортисти и различни съдебни решения са красноречиво доказателство за безскрупулното и масово тровене на хиляди спортисти. Федералната република отказва да отпусне пенсии на тежкоболните бивши спортисти, но в много от случаите тя успява да докаже взаимозависимостта между употребявания от спортистите допинг и някои ракови заболявания.   .   Ако следваме логиката от изказването на Бах, излиза, че Русия само за четири години е успяла да засенчи програмата на ГДР за задължителен допинг, раздаван дори и на подрастващи. На този фон наказанието е направо смехотворно.    На Зимните олимпийски игри в Южна Корея явно ще участва някакъв отбор от \"чисти\" спортисти под името \"Олимпийски атлети от Русия\". Руснаците не спират да твърдят, че останалият свят е организирал заговор срещу тях, но и дават да се разбере, колко им е важно да опазят името на Русия. Нека припомним, че през 2016 година в Рио де Жанейро спортистите на Кувейт бяха принудени да приемат статута на \"неутрални\" спортисти и то поради далеч по-невинни причини.   От този детайл става ясно каква е играта на МОК. МОК изобщо не наказа руснаците, а просто сключи сделка с тях, за да предотврати евентуален бойкот от тяхна страна. Тази сделка показва на всички държавни ръководители с допингови мераци, че няма от какво особено да се опасяват, ако бъдат разкрити.   Наказанието, наложено на Русия, само на пръв поглед защитава спорта. За да може МОК да обяснява, че в Южна Корея ще се състезават само „чисти\" руски спортисти. Това твърдение обаче е чиста проба промиване на мозъци. Защото контролната система по цял е толкова неефективна, че процентът на положителните допингови проби е много по-малък от реалния.   Ще трябва да минат години и да бъдат хвърлени много пари, докато антидопинговият контрол поне отчасти стане толкова ефективен, колкото ни го представят днес.   Само че светът на спорта няма интерес от подобно развитие, защото всички участници извличат ползи от допинга: спортисти, треньори, лекари, спортни федерации, зрители, спонсори, медии, политици, държави. Постоянният недостиг на средства за финансиране на антидопинговите агенции е ясно доказателство за това. Гордостта на олимпийското движение от фантастичната идея, следвана от него, не е достатъчна, за да се поддържа тази идея жива. След измамата идва самоизмамата.  ", "date": "2017.12.08", "title": "\"Чист спорт\" ли? Нима някой иска подобно нещо?"}
{"url": "http://www.classa.bg/%D1%81%D0%B2%D1%8F%D1%82/item/376062-%D0%BF%D1%83%D1%82%D0%B8%D0%BD-%D0%BD%D0%B0-%D0%B2%D0%BB%D0%B0%D1%81%D1%82-%D0%BE%D1%82-%D0%BA%D0%BE%D0%BC%D1%83%D0%BD%D0%B0%D0%BB%D0%BA%D0%B0%D1%82%D0%B0-%D0%B4%D0%BE-%D0%BA%D1%80%D0%B5%D0%BC%D1%8A%D0%BB", "text": "Като дете, израснало в неприветлив съветски апартамент-комуналка, Владимир Путин бил буйно момче, което мечтаело да стане военен или летец, и затова усърдно тренирал бойни изкуства, а веднъж нахакано влязъл в един офис на КГБ и попитал как може да стане шпионин.     Владимир Путин пред короната на великия княз Владимир Мономах. Снимка: АП/БТА   Като лидер на Русия през 21-и век той е въплъщение и на двете наклонности: хвърли се в битка срещу чеченските бунтовници, ръководеше анексирането на Крим, а сега се твърди, че стои зад една масирана и потайна кампания за подкопаване на американската демокрация.   Съобщението, което направи, че ще се кандидатира за четвърти мандат като президент, идва доста късно - малко повече от три месеца преди изборите на 18 март, но едва ли е изненада. В случая човекът и постът му са неделими.   Като лидер на Русия от края на 1999 г. (той смени президентския с премиерския пост за 4-годишен период между 2008 и 2012 г., но въпреки това очевидно бе силната фигура в ръководството) Путин явно харесва да е в светлината на прожекторите. Вече на 65 години, той избягва привичните си преди демонстрации на физическа форма и мъжкарство - например гол до кръста на кон, но продължаващите часове наред негови ежегодни пресконференции и разговори на живо в ефира с народа са израз на енергичност и дисциплина. Той все още обича да се развлича, играейки хокей на лед, макар че веднъж сам квалифицира пързалянето си като “крава на лед”.   Малко политици, ако изобщо има такива, са успявали така бързо да излязат от сянката и да застанат в центъра на вниманието в страната и в чужбина. Преди да бъде посочен за премиер от президента Борис Елцин през август 1999 г., той оглавяваше Националната служба за сигурност (ФСБ) - една от агенциите наследнички на КГБ, което само по себе си не е пост с широка публичност.   Много наблюдатели го смятаха за човек от “сивата маса”, като насмешливо намекваха, че службата му за КГБ в приятелската територия на Източна Германия е показател, че не е бил много кадърен като разузнавателен агент. Елцин сменяше премиерите в обезпокоително темпо и Путин можеше да се окаже просто последният на ветровития пост.   Но още следващия месец той обърна внимание върху себе си, когато, коментирайки в ранния етап на втората чеченска война, каза: “Ние ще преследваме терористите навсякъде.. Извинете ме, но ако ги хванем в тоалетната, ще ги натикаме в нужника на двора”. С твърдостта си, с мачовския си груб език тази забележка сякаш разкриваше същността на Путин, формирана в младостта му.   Когато изведнъж се въздигна до и.д. президент след оставката на Елцин, езикът му стана по-префинен, но поведението му си остана все така безкомпромисно. “Искам да предупредя, че всякакви опити да се нарушават руските закони… ще бъдат решително смазвани”, каза той с една ръка върху бюрото, изглеждайки като лихвар, разправящ се с клиент нарушител.   Путин е роден на 7 октомври 1952 г. в семейство на заводски работници в Ленинград, сега Санкт Петербург - град, в който са живи спомените от ужасяващите страдания по време на близо 900-дневната нацистка блокада през Втората световна война. Един от по-големите братя на Путин е починал от дифтерит по време на блокадата, а другият е починал няколко месеца след раждането. Според “От първо лице” - книга с интервюта, публикувани след като той стана и.д. президент, Путин и неговото родители са живеели в комуналка с мизерен общ клозет на етажа.   Путин казва, че в отговор на тези трудни обстоятелства е станал дете-”хулиган” - едно от малцината в училище, което не било прието за октомврийче (пионерче). Той успява да укроти агресивните си наклонности чрез занимания с бойни изкуства - спорт, който практикува с огромна охота до късна средна възраст.   Като юноша Путин кандидатства за работа в КГБ - вероятно повече от авантюризъм, отколкото по идеологически съображения, и успява, след като завършва право в Ленинградския университет през 1975 г.   Той работи в контраразузнаването, наблюдава чужденци в Ленинград, а през 1985 г. поема поста си в Дрезден. Завръща се в Ленинград през 1990 г. и започва работа при реформаторския кмет на града Анатолий Собчак. Напуска КГБ година по-късно, на втория ден след неуспешния опит за преврат срещу съветския лидер Михаил Горбачов, който бе подкрепен от КГБ.   През 1983 г. Путин се оженва за Людмила Скребньова - стюардеса в Аерофлот, която после става университетски преподавател по немски. Тридесет години по-късно двамата се появяват по държавната телевизия и в привидно случайно интервю обявяват, че се развеждат с аргумента, че Путин е твърде отдаден на работата си, за да бъде грижовен съпруг. Въпреки слуховете за негов флирт с красива известна гимнастичка, Путин се представя пред публика като почтен и сдържан човек. Той рядко е виждан с чаша водка и фактически почти не пие.   Въпреки някои твърдения, че е натрупал огромно богатство, той не демонстрира вкус към показност и разкош извън позлатените зали на Кремъл. Публичният му образ е на застаряващ, подобрен вариант на някогашния необуздан юноша от лош квартал на града, пълен с решимост да се налага.", "date": "2017.12.08", "title": "Путин на власт: от комуналката до Кремъл"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376068-8-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1204 г. - Кардинал Лъв посещава българската столица Търново и коронова от името на папа Инокентий III Калоян за крал, а архиепископ Василий получава титлата примас.     1476 г. - Папа Сикст IV обявява деня за празник на непорочното зачатие.   1506 г. - Зигмунд I е избран от Сейма за крал на Полша.   1854 г. - Папа Пий IX обявява догмата за непорочното зачатие на Дева Мария.   1863 г. - При пожар в църква в Сантяго (Чили) загиват около 2 500 души.   1874 г. - Излиза първият брой на в. Знаме с редактор Христо Ботев.   1881 г. - При голям пожар в Рингтеатер (Виена) загиват около 400 души.   1888 г. - Петото Обикновено народно събрание на България приема закон за учредяване на висше училище в София.   1896 г. - Край бреговете на Испания потъва германския кораб Салер, загиват 281 души.   1903 г. - В България за първи път денят е честван като празник на Софийски университет и като [[студентски празник]].   1914 г. - Първата световна война: Започва войната между Великобритания и Германия за Фолкландските острови.   1938 г. - Лаврентий Берия става комисар по вътрешните работи в правителството на СССР и дава нов тласък на репресиите.   1941 г. - Втората световна война: След японската атака срещу Пърл Харбър, Конгресът на САЩ приема декларация за война с Япония.   1941 г. - Втората световна война: Република Китай и Холандия официално обявяват война на Япония след японската атака срещу Пърл Харбър.   1965 г. - Приключва Втория Ватикански събор.   1974 г. - Чрез референдум Гърция отхвърля с 69,2% от гласовете кралската институция и установява парламентарна република.   1976 г. - Eagles пускат на музикалния пазар своя албум Хотел Калифорния   1980 г. - Марк Дейвид Чапман убива Джон Ленън в Ню Йорк.   1987 г. - Президентите на СССР и САЩ Михаил Горбачов и Роналд Рейгън подписват във Вашингтон Договор за унищожаване на ядрените ракети с малък и среден обсег на действие   1991 г. - Държавните глави на Русия, Украйна и Беларус подписват споразумение за разпускане на Съветския съюз и създаване на Общност на независимите държави.   1991 г. - Мирча Снегур е избран за първи президент на Молдова.   2004 г. - Даймбег Даръл - китаристът на американската груув метъл група Пантера, е застрелян на сцената на клуб Alrosa Villa в Калъмбъс, Охайо, минута след като е започнал шоуто с новата си група - Damagepla      ", "date": "2017.12.08", "title": "8 декември, историята в снимки"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376058-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%BE%D0%B3%D0%B0%D1%82%D0%BE-%D1%81%D1%82%D1%80%D0%B0%D1%85%D1%8A%D1%82-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0", "text": "            Униформени и под строй - така изглеждаха работниците от \"Булгартабак\", които в сряда в София бяха изкарани на протест срещу медиите \"Капитал\" и \"Дневник\" и лидера на \"Да, България\" Христо Иванов. Ден по-рано тези издания и този политик бяха посочени от ръководството на компанията като \"организатори и изпълнители\" на \"кампания\", обвиняваща дружеството в контрабанда на цигари.     Всъщност, поводът за твърденията и на медиите, и на политическата формация е доклад на турските служби, в който се казва, че \"продуктите, идващи от българската компания \"Булгартабак\", са се превърнали в източник на контрабанда в Турция\".   Въпреки че документът е публикуван онлайн и е преведен на английски, властите в България първо опитаха да обяснят, че името на холдинга не се споменава в него. След това твърдяха, че не са го получили, при все че той е публичен, и накрая вътрешният министър и главният прокурор с мъгляви фрази отбиваха въпросите за него - обясняваха, че той пътувал неясно откъде и неясно за къде, с траектория между турската държава и българските институции. На този фон, след редица медийни публикации и след искането на \"Да, България\" с темата да се занимаят българските и европейските институции, холдингът излезе с, меко казано, странна позиция.   И докато \"Булгартабак\" бранеше честта си епистоларно, журналистката Еми Барух публикува във Фейсбук разказ на една от участничките в акцията: \"Всички сме инструктирани да се явим рано сутринта пред фабриката, където под строй ще ни качат на автобуси и ще ни закарат в София на \"протест\" под надслов \"Искаме работа, не правим контрабанда!\". На всеки десет души има отговорник, който разполага с телефонните ни номера и следи за присъствието. Служителите на \"Техномаркет\" също ще бъдат заставени да \"протестират\". Инструктирани сме да не даваме интервюта пред медиите и да не се занимаваме с \"провокатори\". Ще получим кречетала, още няколко заплахи и порция страх...\"   Протестът горе-долу така и протече, само дето вместо кречетала работещите в \"Булгартабак\" бяха получили свирки и вувузели. Демонстрацията се проведе не къде да е, а пред редакцията на въпросните медии и пред централата на цитираната по-горе партия. Участниците в нея носеха \"униформи\" - бяха облечени с бели тениски с надпис \"Булгартабак\" - и еднотипни плакати с надписи \"Ние не сме контрабандисти\", \"Булгартабак е отговорен производител\" и други такива. Те самите активно се пазеха от размяна на реплики с журналисти, а страхът можеше да се прочете по лицата им - точно както беше написала въпросната участничка в \"протеста\".   Интересен факт е, че когато работници губеха местата си в компанията през март 2016 година - заради затварянето на ключов завод - колегите им не бяха докарани с автобуси в София, за да бранят честта на компанията. Това обаче е само щрих към общата картина на страх и подчинение, родили поредния нашенски феномен - безмълвни протестиращи, които дори не са готови да произнесат исканията си.     На този фон в Народното събрание се разигра друг, наглед съвсем различен сюжет: шефът на бюрото за контрол на специалните разузнавателни средства (СРС) Бойко Рашков каза пред депутатите, че са открити хиляди нарушения при даването от Софийския градски съд (по времето на Владимира Янева) на разрешения за използване на СРС-та, но прокуратурата и досега не е реагирала. Нито пък депутатите се трогнаха от информацията за злоупотреби при подслушванията.     Междувременно заместникът на главния прокурор Сотир Цацаров - Борислав Сарафов, чието име бе замесено в скандали с натиск върху подчинени и обиди към следователи, очаквано бе избран за ръководител на Националната следствена служба (НСлС). Всичките 11 членове на прокурорско-следователската колегия на Висшия съдебен съвет (ВСС) одобриха единодушно кандидатурата му.   В същото време премиерът Бойко Борисов не просто липсва от публичния живот, но и старателно избягва срещи с журналисти, предпочитайки да раздава пари за манастири.   Тези привидно различни случки обаче имат общ корен. И той се нарича страх: протестиращи, които не изричат исканията си; депутати, които нехаят за злоупотребите със СРС-та; институции, които чакат да получат публикуван доклад; речовит премиер, който обаче гледа да се покрие; Висш съдебен съвет, който гласува като един за заместник на Цацаров, замесен в скандали.   Държавата се управлява със страх, а гражданите ѝ са употребявани от една шайка, която заграбва всеки ден нови територии.     Впрочем, все по-често получаваме доказателства, че няма разлика между политическата класа и онези клети безмълвни работници, облечени в \"униформи\" и пуснати из центъра на София, за да не казват исканията си. Защото и тяхното мълчание, и това на Борисов, и сервилността на депутатите са заредени с \"порция страх\". Страхът се е настанил и в управлението - вижда се в някои управленски решения. Страх, а не съдържание, изпълва и новинарските емисии, тъй като нито една от централните медии не обясни нито същността на скандала с \"Булгартабак\", нито сюжета с незаконното подслушване.   Ако страхът изчезне от територията на България, нейната привидна стабилност ще се сгромоляса. Защото ако страхът го няма, тогава и работниците от \"Булгартабак\" ще проговорят, и Борисов ще отговаря на журналистическите въпроси, и самите журналисти ще добият куража да питат, и депутатите няма да се опитват да замазват думите на Бойко Рашков.   Ако страхът бъде изпъден от България, не е изключено държавата да рухне и от нея да останат само руини. Което би позволило на нейно място да бъде изградено нещо ново и качествено.", "date": "2017.12.08", "title": "България: когато страхът управлява"}
{"url": "http://www.classa.bg/%D1%81%D0%B2%D1%8F%D1%82/item/376059-%D0%BD%D0%B0%D1%80%D0%BE%D1%87%D0%BD%D0%BE-%D0%BB%D0%B8-%D0%B3%D0%BE-%D0%BF%D1%80%D0%B0%D0%B2%D0%B8-%D1%82%D1%80%D1%8A%D0%BC%D0%BF", "text": "          Едва ли не цял свят предупреждаваше президента на САЩ да не взима това решение: палестинците, арабските и мюсюлманските страни, но също така Германия, Великобритания, ЕС, Русия и дори папата. Критика срещу тези планове се чу и в Израел от страна на авторитетния вестник „Аарец\", а също така и от Централния съвет на евреите в Германия.    Той си беше запушил ушите. Без да обръща внимание на всички предупреждения и на опасенията от нова ескалация на насилието в Близкия изток, президентът изпълни предизборното си обещание и едностранно призна Ерусалим за столица на Израел. Това решение включва и преместването на американското посолство от Тел Авив в града, който не само евреите, но и християните и мюсюлманите смятат за „свещен\".   Не на последно място решението има и особено символична тежест, защото мнозина араби и мюсюлмани – включително и далеч извън палестинските територии – ще го възприемат като тежко унижение и политическо поражение. Всичко, свързано с Ерусалим, открай време нагнетява политическите и религиозните емоции в региона. В политическо отношение САЩ демонстративно и без никаква нужда нарушават дългогодишния мълчалив консенсус в международната близкоизточна дипломация, според който статутът на Ерусалим ще бъде изяснен едва в хода на окончателното мирно уреждане на конфликта. Защото нека не забравяме, че и палестинците искат Източен Ерусалим за столица на една своя бъдеща държава. Със сегашното решение на Тръмп САЩ освен всичко друго се превърнаха и в единствената страна, която по този начин признава израелската окупация на Източен Ерусалим, извършена в противоречие с международното право.   Така Тръмп твори свършени факти и буквално натиква в лицето на палестинците и на арабско-ислямския свят тяхното собствено безсилие и слабостта им. Гневни демонстрации, изблици на насилие, терор, протестни ноти, прекъсване на политическите контакти и на дипломатическите отношения – реална е заплахата от какви ли не тежки последствия, единствената отговорност за които ще носи президентът на САЩ, взел това нелепо и изключително опасно решение. Политически то не може да бъде оправдано по никакъв начин. С него Тръмп по произволен и много опасен начин отново разпалва Близкоизточния конфликт.   Независимо от всички протести, Тръмп едва ли по какъвто и да било начин ще ревизира решението си. И бъдещата палестинска държава – ако изобщо се състои – ще бъде не само принудена да си търси нова столица, но и да направи редица други болезнени отстъпки. В момента връзката между Израел и САЩ е толкова силна, че палестинците и арабите са безсилни срещу нея. Да не говорим, че мнозина арабски лидери само привидно демонстрират солидарност с „палестинските братя\", докато в същото време си имат съвсем други приоритети.     Например една от ключовите сили в региона, Саудитска Арабия, наистина своевременно предупреди президента на САЩ да не предприема едностранни стъпки по статута на Ерусалим. В момента обаче саудитците внасят масивни промени в своята властова машина и все по-ожесточено се борят срещу нарастващото влияние на своя геостратегически враг Иран. А за целта много им трябва силен партньор като Тръмп. Да не говорим, че въпреки липсващите дипломатически отношения зад кулисите те търсят и сътрудничество с Израел, който от своя страна също смята Иран за сериозна опасност.     Да, мнозина се надяват, че Саудитска Арабия може да бъде „кръстник\" на един бъдещ близкоизточен мир. Но сегашното решение на Тръмп за дълго време напред ще блокира какъвто и да било напредък в тази посока. Пък и на управниците в Рияд съдбата на палестинците всъщност им е съвършено безразлична. Същото важи и за управниците в Техеран, които зад пропалестинската си реторика прикриват своите собствени властови амбиции и омразата си срещу Израел.   Тръмп каза, че със сегашното си решение САЩ просто приемат реалните дадености и продължават да работят за мир в Близкия изток. Подобно изявление си е чист цинизъм. Защото от това, което предстои, в еднаква мяра ще пострадат както палестинците, така и израелците.", "date": "2017.12.08", "title": "Нарочно ли го прави Тръмп?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376052-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-8-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Добродушното отношение към хората днес, ще ви позволи да се съсредоточите върху най-важните психологически аспекти. Ако откровено не вярвате на някой, тогава не е необходимо да завързвате приятелство с такъв човек. Денят е благоприятен за успешно приключване на дела и въпроси свързани с наследство и недвижими имоти. Ако става въпрос за преместване, по добре го отложете за друг ден. Трябва да бъдете много самоуверени, за да реализирате желанията си. Проблеми в работата и финансовите дела, могат да се случат поради ваша вина и небрежност. Но всичко в личния живот, ще върви по план. Обърнете внимание на спорта и закаляване на тялото си. Предстои ви, забележителен ден, когато много от мечтите, могат да станат реалност. Едва ли, сте очаквали такъв успех. Отлично ще се развиват въпроси, свързани с пътуване в чужбина, където може да намерите нови и печеливши бизнес партньори. В любовта не бъдете прекалено сантиментални, за да не се разочаровате по-късно. Твърде амбициозните от вас, днес може да се окажат в неприятна ситуация, както и да се скарат с близки хора. Усмирете апетита си в комуникациите, както и бъдете скромни в желанията си. Вечерта, може да получите анонимен подарък. Въпреки че, ако помислите, ще разберете точно от кого е. Грешките и проблемите в работата днес, ще бъдат много, но за много от тях, ще ви помогне по-опитен колега. Ако спокойно реагирате на критиките от негова страна, ви очаква продължително съвместно и ползотворно сътрудничество. Денят е благоприятен за прекарване на повече време на открито и не забравяйте за диетата. Днес, ще направите преглед на изминалия месец. Между другото, ще похвалите себе си за отличната работа и успешното решаване на финансови проблеми. В личният живот, нещата ще са твърде разхвърляни и двусмислени, което ще ви навява тъжни мисли за раздяла. Не прибързвайте и помислете преди да действате. Бъдете по-меки и лоялни към заобикалящите ви хора и не си позволявайте критични забележки. Благоприятно време за тези, които са ангажирани в търговията. Може да привлечете на своя страна конкурентите и успешно да инвестирате в продукти. Вечерта, ще се чувствате силни, здрави и в добро настроение. Днес трябва да пестите енергията си, за важни неща, а не да я разпилявате за дреболи. Възможно е, да ви предложат обещаваща работа, както и за романтична среща изгледите са добри. Днес, също ще имате достатъчно късмет, за да попаднете в компанията на хора, които ще ви помогнат да реализирате творческите си планове.   През деня, пазете царствено спокойствие, както и не отговаряйте на грубостите с грубост. Не се захващайте с проекти, от които няма да има особен смисъл. Ограничете се с това, което имате и не искайте всичко веднага. Ако сте добре информирани по финансовите въпроси, може да получите прилична печалба в края на месеца. Отделете, част от спечелените пари за планирана почивка. Всички важни неща, по-добре свършете рано сутрин, за да ви остане време за почивка и обсъждане на бъдещите планове. Благоприятно ще се развива работата на тези който се занимават, с политика, шоубизнес и изкуството. Вечерта посветете на кратка разходка и самоанализ. Днес, може да имате проблеми в обществото, както и конфликт с близък приятел. Може би сами сте провокирали кавгата, така че първи, тръгнете към помирение. Социалните и правни проблеми, успешно ще решите, благодарение на влиятелни лица. В любовта, ще направите избор, който ще се отрази на бъдещето с любимия ви. Днес трябва да се по занимавате с дома и семейството, а работата временно, да отложите. От страна на приятели, е възможно необоснован гняв и завист, така че не се опитвайте да им отговоряте по същия начин. Вечерта отидете на театър, кино или организирайте друго културно събитие.", "date": "2017.12.08", "title": "Дневен хороскоп 8 декември"}
{"url": "http://www.classa.bg/%D1%81%D0%B2%D1%8F%D1%82/item/376053-%D0%BF%D1%80%D0%BE%D0%B3%D0%BD%D0%BE%D0%B7%D0%B0%D1%82%D0%B0-%D0%BD%D0%B0-%D1%81%D0%BE%D1%80%D0%BE%D1%81,-%D0%B5-%E2%80%9C%D0%BD%D0%B0-%D1%80%D1%83%D1%81%D0%B8%D1%8F-%D0%B9-%D0%BE%D1%81%D1%82%D0%B0%D0%B2%D0%B0%D1%82-24-%D0%B4%D0%B5%D0%BD%D0%B0%E2%80%9D,-%D1%80%D1%83%D1%85%D0%BD%D0%B0", "text": "Авторът на блога Crimson Alter Иван Данилов в своя материал припомня прогнозата на американския финансист Джордж Сорос, който заяви в близкото минало, че «режимът» на президента на Русия Владимир Путин «ще се сблъска с банкрут» през 2017 година.     Данилов отбелязва, че прогнозата на Сорос е точно такава: «остават й още 24 дена».  Според Сорос, банкрутът е трябвало да се случи в резултат на санкциите, а и защото е трябвало да се плати значителна част от руския външен валутен дълг.   Данилов счита, че финансистът е направил в анализа си едновременно няколко грешки.   Например, той не е отчел вероятността от това, че «Русия не само няма да «заседне» в Сирия, но и може успешно да завърши разгрома на сирийските съюзници на Сорос в рекордно кратки срокове».   Освен това, Русия не се е «самоизолирала» от световния финансов пазар, златно-валутните резерви на страната са нараснали, а руските облигации се ползват от високо търсене от чуждестранните инвеститори.   Също не се е сбъднало предсказанието, че Путин ще изгуби популярност в резултат на санкциите и падането цените на нефта, отбелязва Данилов.   Според него, операцията в Сирия дори се е превърнала в «източник на допълнителни доходи» за Москва.   Действията на руските военни са позволили да бъдат убедени страните от ОПЕК в това, че «с Кремъл си струва да се сътрудничи», дари ако САЩ са против, отбелязва той.   Ръстът на цените на нефта блогърът свърза с резултатите от сирийската операция.   По-рано главата на Генералния щаб на Русия Валерий Герасимов съобщи, че в Сирия бойците от терористичната организация ИДИЛ вече нямат територии, които да са под техен контрол.   Според него, «отделни огнища на съпротива» все още може би има, но като цяло бойната работа е завършена «с пълна победа и разгром на терористите»", "date": "2017.12.08", "title": "Прогнозата на Сорос, е “на Русия й остават 24 дена”, рухна"}
{"url": "http://www.classa.bg/%D1%81%D0%B2%D1%8F%D1%82/item/376054-%D0%BF%D0%B0%D1%82%D1%80%D0%B8%D0%B0%D1%80%D1%85%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B4%D0%B0-%D0%B7%D0%B0%D0%BF%D0%B0%D0%B7%D0%B8%D0%BC-%D0%BA%D0%BE%D1%81%D0%BE%D0%B2%D0%BE", "text": "Сърбия ще продължи да се бори за съхраняването на Косово и Метохия в състава на страната и ще разчита на помощ от Русия. Това заяви Патриарх Ириней Сръбски по време на срещата с Негово Светейшество Патриарх Кирил Московски и на цяла Русия, която се състоя в Москва.       По съобщения на сръбски медии, Патриарх Ириней е запознал Патриарх Кирил със ситуацията в южния сръбски край, а също така духовните лидери са коментирали темата за Украйна.   Сръбската делегация също така е разказала за хода на работите по възлагането на мозайка в Храма на Свети Сава. Това историческо събитие за Сърбия е станало възможно благодарение на участието на Русия.", "date": "2017.12.08", "title": "Патриархът на Сърбия: С помощта на Русия да запазим Косово"}
{"url": "http://www.classa.bg/%D1%81%D0%B2%D1%8F%D1%82/item/376055-%D1%80%D0%BE%D1%81%D0%B0%D1%82%D0%BE%D0%BC-%D0%BA%D0%B0%D0%BA%D1%8A%D0%B2-%D1%80%D1%83%D1%82%D0%B5%D0%BD%D0%B8%D0%B9-106-%D0%B2%D0%B8-%D0%B3%D0%BE%D0%BD%D0%B8-%D0%B1%D0%B5", "text": "В началото на миналата седмица държавната корпорация отказа на НАД 200 (двеста) журналисти, блогъри и медии да посетят завод “Маяк”, за който се предполага, че е виновникът за изпускането на радиоактивния изотоп Рутений-106, в края на септември и “окъпал” половин Европа. От желаещите бяха избрани само 17 човека, но бяха спестени имената им и на медиите им. Вместо това ето в каква схема ни вкара днес Росатом.     Предварително обещаната екскурзия на избраните 17 “медии и журналисти” трябваше да се състои между 30-ти ноември и 2-ри декември. По всичко изглежда, че това НЕ СЕ Е СЛУЧИЛО. Вместо това днес ни пробутват екскурзия на педагози от Дворец на пионерите и студенти и преподаватели от Уралския университет. За достоверността на информацията Росатом се позовава на информационната служба на самия завод “Маяк”. Отиваме на сайта на предприятието:     От завода знаят и съобщават, че се е състояла екскурзия, НО само за педагозите от Двореца на пионерите и за никакви други преподаватели и студенти не са чували – заглавието в зелената рамка на снимката. Независимо от това “Маяк” е публикувал статията на Росатом – в червената рамка. Ето и цялото оригинално съобщение на “Маяк” за истинската екскурзия:         За никакъв Рутений-106 не става дума, като че въобще никога не е имало проблем с него и от “Маяк” и Росатом не са обещавали да ни покажат, че такъв няма? Набляга се на душевните вълнения на една НЕдоощипана девойка, която се е влюбила в екскурзовода на завода от пръв поглед.           От последното изречение разбираме, че някога през декември ще се реализира и обещаната екскурзия на избраните “медии и журналисти”, но пак не се уточнява кои и кога. Почти не се съмнявам, че накрая лелките и чичковците от Двореца на пионерите ще се окажат същите “журналисти”?   Преди ДЕСЕТИНА дни куцо и сакато се прескачаха да разпространяват фалшиви снимки на уж блокирания областен център Челябинск, в който бавно, но сигурно умирали милиони руснаци от Рутений-106. Но никой от тях няма да ви разкаже и покаже екскурзиите по завода?", "date": "2017.12.08", "title": "Росатом: Какъв Рутений-106 ви гони бе?"}
{"url": "http://www.classa.bg/%D1%81%D0%B2%D1%8F%D1%82/item/376056-%D1%80%D0%B0%D0%BA%D0%B5%D1%82%D0%B8-%D0%BF%D0%BE%D0%BB%D0%B5%D1%82%D1%8F%D1%85%D0%B0-%D1%81%D1%80%D0%B5%D1%89%D1%83-%D0%B8%D0%B7%D1%80%D0%B0%D0%B5%D0%BB", "text": "Ракети са изстреляни от Ивицата Газа към Израел, съобщи местната армия. Те са паднали в морето. Сирените са пуснати в регионите Шаар Негев и Хоф Ашкелон, както и в град Ашкелон. Ракетите са изстреляни на фона на покачващото се напрежение в Газа и на Западния бряг след решението на американския лидер Доналд Тръмп да признае Йерусалим за столица на Израел.", "date": "2017.12.08", "title": "Ракети полетяха срещу Израел"}
{"url": "http://www.classa.bg/%D1%81%D0%B2%D1%8F%D1%82/item/376057-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%81%D0%BD%D0%B8%D0%BC%D0%BA%D0%B8,-%D0%BA%D0%BE%D0%B8%D1%82%D0%BE-%D1%81%D0%B8-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0-%D0%B4%D0%B0-%D0%B2%D0%B8%D0%B4%D0%B8%D1%82%D0%B5", "text": "                                                                                                                       ", "date": "2017.12.08", "title": "Исторически снимки, които си заслужава да видите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376050-%D0%BF%D1%80%D0%B5%D1%81%D0%BB%D0%B0%D0%B2%D0%B0-%E2%80%9E%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B8%E2%80%9C-%D0%BA%D0%B0%D0%BC%D0%B5%D0%BB%D0%B8%D1%8F", "text": "Πpecлaвa минa пpeз Kaмeлия, зa дa cи пocтигнe цeлтa! Двe oт пeвицитe нa „Πaйнep\" ce xвaнaxa зa ĸocитe. Πpecлaвa и Kaмeлия ca в лют ĸoнфлиĸт, глacи пocлeднaтa ĸлюĸa. Πpичинaтa e, чe Πpecи e взeлa мяcтoтo нa Kaми в „Глacът нa Бългapия\". Cтopилa гo e пo нaй-жecтoĸия нaчин, твъpдят cлyxoвeтe.     Гoвopи ce, чe Πeтя Koлeвa ce oбaдилa нa пpoдyцeнтитe и caмa ce пpeдлoжилa дa бъдe мeнтop в пpeдaвaнeтo. Tъй ĸaтo мяcтoтo зa пoп-фoлĸ члeн нa жypитo e caмo eднo, тя cтopилa вcичĸo възмoжнo дa oчepни oбpaзa нa Kaмeлия.   Πpecлaвa изпoлзвaлa apгyмeнтa, чe oтбopът нa ĸoлeжĸaтa й пpeз минaлия ceзoн бил нaй-cлaб, нaй-cлaбитe игpaчи избиpaли нeйния тим и пpoчиe. Taĸa cчитaлa, чe щe й взeмe cтoлa.   Oщe нe e взeтo oĸoнчaтeлнoтo peшeниe, нo имa oгpoмнa вepoятнocт плaнът нa Πpecи дa cpaбoти и тя дa ce нaмъpдa в „Глacът нa Бългapия\" зa втopи път. Πpeди 4 гoдини тя oтнoвo бeшe чacт oт жypитo нa фopмaтa й e ocтaнaлa мнoгo дoвoлнa.   Tвъpди ce, чe Πpecлaвa тoлĸoвa мнoгo иcĸaлa дa влeзe пaĸ в мyзиĸaлнoтo пpeдaвaнe зapaди cтpeмeжa cи дa cи пoчинe мaлĸo oт нoщнитe yчacтия пo ĸлyбoвeтe. Πeвицaтa билa изтoщeнa вeчe oт цялoтo тoвa oбиĸaлянe нa Бългapия, a „Глacът нa Бългapия\" щe й пoзвoли дa нaмaли пътyвaниятa из cтpaнaтa, зaщoтo щe й ocигypи cтaбилeн дoxoд зa няĸoлĸo мeceцa. Toвa пpeдaвaнe нaпpaви иcтинcĸи фypop пpeз минaлия cи ceзoн. Cъбpa oгpoмeн peйтинг и пoбeди дopи ĸoнĸypeнтни пpoeĸти ĸaтo „Kaтo двe ĸaпĸи вoдa\".   Зaтoвa e лoгичнo дa имa мнoгo жeлaeщи дa yчacтвaт в нeгo пpeз нoвия ceзoн. Зaceгa oт мeнтopитe e cигypнo caмo, чe Гpaфa пaĸ щe бъдe нa линия.", "date": "2017.12.08", "title": "Преслава „обезглави“ Камелия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376051-%D1%81%D1%82%D1%80%D0%B0%D1%88%D0%BD%D0%B8%D1%8F%D1%82-%D1%81%D1%80%D0%B0%D0%BC-%D0%BD%D0%B0-%D1%80%D0%B0%D1%87%D0%BA%D0%BE%D0%B2", "text": "Mapия Игнaтoвa e изнeвepявaлa нa Димитъp Paчĸoв в пpoдължeниe нa мeceци! Toй и дo днec нe мoжe дa й пpocти тoзи фaĸт и я oбвинявa зa ĸpaя нa вpъзĸaтa им!   Aĸтpиcaтa и тв вoдeщa Mapия Игнaтoвa ce oĸaзa мaлĸa пaлaвницa. Блoндинĸaтa e c ocнoвнa винa зa paздялaтa cи c Димитъp Paчĸoв     дoвeлo дo ĸpaxa пoмeждy им. Tя ce e зaлюбилa c Eнчo Kepязoв и тaĸa ce peшилa дa нaпycнe Paчĸoв, пишe в. „Уиĸeнд\".   „Mapия бeшe взeлa peшeниe дa ce paздeли c Paчĸoв, вpъзĸaтa c нeгo пpocтo я зaдyшaвaшe. Πocлeднитe 2 гoдини бяxa мъчитeлни зa тяx – ĸapaxa ce и ce cъбиpaxa пoнe 5 пъти. И тoчнo тoгaвa ce влюби. Eнчo ce пoяви в живoтa й в нaй-пoдxoдящия мoмeнт.\" – paзĸpивaт пpиятeлĸи нa вoдeщaтa нa „X Фaĸтop\".   Cлeд ĸaтo Mapия и Mитĸo ce paздeлят, aĸтьopът yзнaвa, чe в пocлeднитe мeceци e бил мaмeн. Toвa нaпpaвo гo paзбилo, зaщoтo нe oчaĸвaл пoдoбнo нeщo oт жeнaтa, c ĸoятo e бил цeли 9 гoдини.   Πъpвият чoвeĸ, ĸoйтo нayчил зa изнeвяpaтa нa Mapия Игнaтoвa, билa Kpeмeнa Xaлвaджиян. Maлĸo cлeд тoвa тя cпoдeлилa cъc cъпpyгa cи и тaĸa мълвaтa ce paзнecлa.   Koгaтo yзнaл иcтинaтa, Paчĸoв ce oбидил нe caмo нa Mapия, нo и нa Maги и Kpeмeнa. Toй възпpиeл дeйcтвиятa им ĸaтo пpeдaтeлcтвo.   „Πъpвoнaчaлнo Димитъp бeшe мнoгo oгopчeн и oбидeн ĸaĸтo нa Mapия, тaĸa и нa Maгъpдич и Kpeмeнa, ĸoитo oбвинявaшe ĸaтo cъyчacтници в любoвнaтa aфepa нa пoлoвинĸaтa мy c тexния пpиятeл Eнчo Kиpязoв.    B ĸpaйнa cмeтĸa Maгъpдич и Paчĸoв cи изяcниxa нeщaтa, ĸaтo Xaлвaджиян нe oтcтъпи oт пoзициятa cи, чe нямa винa зa тaĸa paзвилaтa ce cитyaция. Kaтo ĸoмпpoмиceн вapиaнт вce пaĸ бeшe peшeнo Димитъp и Mapия дa нe ca eĸpaннa двoйĸa, тъй ĸaтo Paчĸoв пpocтo нe иcĸaшe дa я виждa...\" – paзĸpивa eдин oт cлyжитeлитe нa пpoдyцeнтcĸaтa ĸъщa „Глoбъл Фpeйм\".", "date": "2017.12.08", "title": "Страшният срам на Рачков"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376048-%D0%BF%D0%B5%D1%80%D0%B2%D0%B5%D1%80%D0%B7%D0%B8%D1%8F-%D0%B2-%D1%81%D0%B0%D0%B4%D0%BE-%D0%BC%D0%B0%D0%B7%D0%BE-%D0%BA%D0%BE%D0%BD%D0%BA%D1%83%D1%80%D1%81-18", "text": "Идеята за изложба на хора, които се правят на кучета или коне е много проста: те имитират домашни любимци и се надпреварват в категории като гъвкавост, послушание и най-добри трикове, с които да угодят на стопанина си, пише Мирър.                                    Този конкурс се прави ежегодно в Лос Анджелис, в хотел \"Хилтън\", а сцените са повече от перверзни и странни. Буквално много от снимките карат гледащия да се здачуди къде е границата на нормалното. Тук садисти, мазохисти и други изглеждат направо невинни.", "date": "2017.12.08", "title": "Перверзия: В садо-мазо конкурс...(18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376049-%D1%81-%D0%BA%D0%B0%D0%BA%D0%B2%D0%BE-%D0%B5-%D0%B7%D0%B0%D0%BA%D1%83%D1%81%D0%B2%D0%B0%D0%BB-%D0%BA%D0%B0%D0%B7%D0%B0%D0%BD%D0%BE%D0%B2%D0%B0", "text": "Казанова консумирал по 50 стриди на закуска, за да бъде в отлична форма в спалнята. Не сме сигурни доколко са ефективни описаните в статията афродизиаци, но нищо не пречи да ви разкажем какво са пробвали хората по света и какво мислят, че върши работа, пише diana.bg. През вековете и двата пола са търсили начин да подобрят сексуалния си живот. В открити записи от древността се споменава за отвари, подобряващи сексуалността. Така например, корен от мандрагора е бил високо ценен от гърците и римляните за увеличаване на сексуалното желание.      Дори Питагор и Плиний са го споменали в своите записи. Жените в Древен Рим варили комбинации от билки, които били толкова силни, че криели опасност за здравето. Поетът Лукреций ги описал като „отвари, от които може да полудееш\". Дори могъщи императори попадали под ударите на тези коварни жени-прелъстителки.    Великият Калигула също е бил хвърлен в пристъп вследствие на специална отвара, приготвена от жена в опит да запази неговата привързаност. Императорът бил убеден, че морковите също подобряват неговата полова мощ. В своите писания гърците и римляните са записали името на вид орхидея наречена satyrion.    Според легендите Херкулес се е възползвал от нейната мощ и се смята, че за една нощ е можел да обладае до 50 жени. Древните гърци приготвяли специален хляб, който бил във фалическа форма. Те вярвали, че това ще им даде повече мъжество в любовта. Плодовете също били на почит.    Гроздето и смокините са сочени за мощен афродизиак от гърците и римляните. През 16 век в Китай мъжете консумирали рог от носорог, защото смятали, че това подобрява притока на кръв към половите органи на мъжа по време на секс.    Как точно са го приготвяли и са извличали неговите ползи не се знае. Вече сме в 18 век, където един от най-големите любовници за всички времена – Казанова, консумирал по 50 стриди на закуска, за да бъде в отлична форма в спалнята. В наши дни се доверяваме на шоколада, мидите, боровинките, ядките и т. н. Въпреки това в някои култури имат странни методи за повишаване на сексуалното желание.             В някои части на Азия тази смъртоносна змия не само се отглежда, но се консумират нейните кръв и месо с цел подобряване на половата мощ. Месото дори се смята за деликатес, а кръвта често се смесва с напитки, съдържащи алкохол.        В някои култури се смята, че консумирането на скротум от елен или тигър повишава половата мощ.         Фугу е причудлива риба, наричана още риба балон или риба таралеж. Въпреки че е смятана за една от най-смъртоносните риби, тя е приемана и като храна, която увеличава сексуалната възбуда. Разбира се тези риби трябва да бъдат приготвени от майстор-готвач, в противен случай могат да застрашат живота на консумиращия ги.       Балут е азиатски деликатес. Представлява оплодени яйца от патица, сварени в черупките си и сочени като натурална виагра.        Интересно име за нещо, което ще предизвика вашата погнуса, но повишава половата мощ. Амбра е восъчно вещество, което се получава от храносмилателния тракт на кашалота. В някои арабски текстове също го описват като любовен стимулант. Амбра често може да бъде открита във водите или на брега на Бразилия, Мадагаскар, Африка, Малдивите, Япония, Индия, Австралия и други, а ако скоро е била отделена, има много силна и неприятна миризма.        Това са морски животни с издължена форма. Поради високата концентрация на витамини и минерали, тези същества, които обитават морското дъно се смятат за секс стимулант или поне в Китай.        В Зимбабве също са намерили начин да премахнат сексуалните си проблеми. Местните хора приемали урина от павиан заедно с бира, която те си приготвят. Въпреки че ние не бихме пробвали точно този вид афродизиак, местните хора се кълнат в ефикасността на напитката с урина.", "date": "2017.12.08", "title": "С какво е закусвал Казанова"}
