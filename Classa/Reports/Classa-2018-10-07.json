{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388122-%D1%84%D0%B0%D1%88%D0%B8%D0%B7%D0%BC%D1%8A%D1%82-%D0%BD%D0%B0-%D0%BC%D0%BB%D0%B0%D0%B4%D0%B8%D1%82%D0%B5-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D1%87%D0%B5%D1%82%D0%B0-%D0%B8-%D0%B1%D1%80%D0%BE%D0%BD%D1%82%D0%BE%D0%B7%D0%B0%D0%B2%D1%8A%D1%80%D1%8A%D1%82-%D0%B4%D1%8F%D0%BD%D0%BA%D0%BE-%D0%BC%D0%B0%D1%80%D0%BA%D0%BE%D0%B2", "text": " – остатъците от българска държава, разнищени морално, потънали в политическо безсилие, нелеп реваншизъм и геополитическа мъгла, официално записаха още един позор върху своето име. Старият легионер Дянко Марков получи почетен знак на Министерството на отбраната навръх своя 96-ти рожден ден. С което можем да кажем, че пълзящата реабилитация на фашизма у нас, политическият тумор, който трови целия български преход, окончателно доуби здравия разум и триумфира възторжено. Няма да ви цитирам лигавата патетика на заглавията по темата. Моят „любим“ сайт „Фактор“ пък реши да блесне с откровението: „Наградиха политически затворник за заслуги към отбраната на страната“.      Интересно защо ли са избрали това определение „политически затворник“? Можеха да напишат – наградиха отявлен антисемит и дописката пак щеше да е вярна. Защото дори и да оставим настрани фашисткото минало на Марков (апологетите му днес яростно го отричат, но тирадите им приличат на комедийни монолози), то легионерът се записа и в т.нар. „демократична“ история на страната с едно свое откровение. През 2000 година, като депутат в 38-ото Народно събрание, Марков се изцепи от парламентарната трибуна: „Депортацията на враждебно население не е престъпление“. Разбирай, че няма нищо престъпно в изселването на евреите от Беломорска Тракия и Македония. Нека да пренебрегнем болезнената мизантропия на това откровение. Но то със сигурност попада в категорията „расизъм“. За Марков всички евреи по дефиниция са враждебни. Това е патологията на легионера. За него евреите са чужд и враждебен елемент и заради това си позволява такава етническа типизация, характерна за всички антесемити от Розенберг насам. Между другото, подобно мислене не е монопол на Дянков. Има една госпожа Лиляна Друмева, която ГЕРБ вадят от нафталина, за да я използват, когато се отдадат на парламентарни антикомунистически гюбеци. Същата е несменяем експерт в МОН, но някой друг път ще говорим по подробно за това. Та през 2015 година Друмева  обяви, че цялата еврейска общност у нас има комунистически генезис. Всеки евреин значи е комунист. Теорията за юдоболшевизма е любим инструмент на нацистите, а у нас това вече е ежедневие. Марков получава почетен знак от МО, Друмева е мастит държавен служител. Ето това е днес България. Между другото – буквално дни след изявлението за \"враждебното население\", управляващата тогава партия СДС бърза да се разграничи от Марков. Пред медиите старият легионер пък демонстрира обида и огорчение – той не бил казал нищо лошо, а пък колегите му веднага тръгнали да бягат от него. Всъщност точно това е проблемът с антисемитизма. Марков бързо се усети, че в новите жалки и подли времена на България може да скрие своя фашизъм под маската на истеричен антикомунизъм и това ще му послужи като индулгенция за всички исторически грехове и прегрешения. Само че това е идеология токсична и разяждаща, тя не може да стои мирна, кипва в душата и излиза на бял свят под формата на мракобесни изпарения и аромат, напомняш атмосферата в газова камера. Поради тази причина преди няколко дни написах едно кратко и ядосано мнение по повода. Срам и позор за всяка държава е да отличава човек като Марков и да му кади тамян. Тук дори не говорим за идеология. Говорим за нормално човешко отношение към миналото. Мнението ми обаче предизвика неочаквана възбуда сред младите консерваторчета. Създания, които според моите подозрения вдишват и издишват по квадратно-гнездовия способ и представляват неидентифициран досега подвит офисен планктон. На сайта на това движение? кръжок? секта? (никой не знае с точност) се появи почти нечетивно моралистично есе в жанра на мелодраматичните въздишки, озаглавено   с автор Станислав Станев, име, което не ми говори нищо, а подозирам, че още от утре ще съм забравил. Но не мога да не се похваля – забележете, че съм изрисуван като главатар на недостойните, председател на легиона от тъмните сили, които не припадат от възхищение пред Дянко Марков, биг бос на грозните, гузните и жестоките (прилагателните взимам директно от текста). Но стига толкова с шегичките, дори ще си позволя да повече не се закачам с нападките към мене, въпреки че ще дам на авторите на антикомунистически съчинения един съвет – време е да си разнообразите репертоара, това със сърповете и чуковете в главата е досадно като книга на Айн Ранд. Баналността на сравненията е първата стъпка към политическата кончина. Консерваторчето обаче си позволява да нарича Дянко Марков „достоен български демократ и хуманист“. Това е все едно да говориш за Йозеф Менгеле и да пишеш страстно колко добър лекар е бил. Което не означава, че сравнявам Марков и Менгеле. Историческото развитие на България не позволи първият да се превърне във втория. За което благодаря на съдбата всеки ден. Консерваторчето умилително кипва в статията: „не знам какъв фашизъм ви кънти в главата…“. Ето това е проблемът на съвремието. Офисният планктон пет пари не дава за историята. Фашизмът е ясно заявен в официалния устав на организацията, приет през 1933 година.  Още от първите дни на възникването си организацията осъществява контакти с „Хитлерюгенд“, които прерастват в истинско приятелство и сътрудничество. В българските архиви има запазени писма на първия лидер на Легионите Иван Дочев до Адолф Хитлер, които са пълни с преклонение и обожание. Днес понякога е трудно да се хване този контекст, защото патетиката на легионерството е пълна с яростен шовинизъм, но именно това е една от основополагащите черти на нацизма. Още една опашата лъжа. Авторчето обяснява как много евреи застанали зад Дянко Марков. Единствената организация, която открих да го подкрепя, се е самонарекла Българо-еврейски научен институт. Порових повече за нея. Това е някакво дружество-фантом. То си няма сайт, страница във фейсбук или нещо, от което можем да научим повече. Дори е трудно да открием кои са хората, които стоят зад него. Заради това е съвсем нормално да приемем този „институт“ с пренебрежение и присмех. Виж – най-големите еврейски организации като „Шалом“ и „Б’ней Б’рит“ реагираха с остри декларации и протест срещу удостояването на легионера с почетен знак. Препоръчвам ви да прочетете позициите им. Те много добре припомнят, че Легионите се обявяват срещу разселването на евреите в провинцията. Защото искат те да бъдат изселени „извън границите на отечеството“. Което означава – да бъдат пратени в концлагерите. Но пък ако следваме „хуманизма“ и „демократичността“ на Марков – това е враждебно население и депортацията му не е престъпление. Очевидно философия, която консерваторчетата напълно споделят и одобряват. България спаси своите евреи, но трябва ясно да осъзнаваме, че те имат късмет. Ако легионерите бяха на власт, днес вместо техни потомци щяхме да имаме паметни плочи на жертви. И това не е историческа спекулация, а тъжен факт. Целият този консервативен фашизъм ме накара да се замисля за нещо. Сами знаете как антикомунизмът шества с пълна сила из медиите, а разни млади костюмарчета правят кариера като заучават клишетата наизуст и ги повтарят до втръсване. И въпреки това обаче, антикомунистите предизвикват по-скоро присмех, отколкото уважение. Те са се превърнали в повод за добри шеги, а не в морален стожер на нацията. Приличат на хилави гмо-та, които изглеждат странно и говорят побъркано. И това е, защото те не могат да осъзнаят една важна морална разлика. Единственият автентичен антикомунизъм може да съществува на антифашистка основа. Всичко останало те вписва в легионите на мракобесите. Защото е повече от тъпо да лееш сълзи и сополи за жертвите на комунизма, а да мляскаш радостно пред жертвите на фашизма и да аплодираш нацистките бронтозаври. На никого не бих забранил да мрази комунистите, но когато същите екземпляри оргазмично припадат пред „хуманизма“ на легионерите, това е морално престъпление и завинаги ще остане такова. Заради това смея да кажа, че в България антикомунизъм просто няма. Никога не е имало. Това е фашизъм, който просто си намери нова джендър-рокля. „По-добре фашист, отколкото комунист“, изсъска преди време Спас Гърневски в българския парламент. Човекът сам си го каза. Консерваторчетата също.", "date": "2018.10.07", "title": "Фашизмът на младите консерваторчета и бронтозавърът Дянко Марков"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/388123-%D1%81%D0%BA%D0%BE%D0%BF%D0%B8%D0%B5-%D0%B8%D1%81%D0%BA%D0%B0-%D0%B4%D0%B0-%D0%B8%D0%B7%D0%B2%D0%B0%D0%B4%D0%B8%D0%BC-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%82-%D1%81%D0%BF%D0%B8%D1%81%D1%8A%D0%BA%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%80%D0%B5%D0%B3%D0%B8%D0%BE%D0%BD%D0%B8-%D0%BE%D1%82-%D1%83%D1%87%D0%B5%D0%B1%D0%BD%D0%B8%D1%86%D0%B8%D1%82%D0%B5-%D0%BF%D0%BE-%D1%81%D1%82%D0%B0%D1%80%D0%B0-%D0%B8%D1%81%D1%82%D0%BE%D1%80%D0%B8%D1%8F", "text": "През следващите два месеца членовете на комисията трябва да подготвят писмено всички забележки, към края на ноември отново ще заседават в София Самуиловата държава е първа за ревизия в учебниците по история в Македония и България.  Според информация на скопския телевизионен канал Сител, цитиран от Агенция \"Фокус\", това са обсъждали членовете на смесената македонско-българска комисия, защото на българите им пречи, че държавата на Самуил е представена като македонска, а на македонските – българизацията на самуиловото царство. Комисията бе създадена с решение на двамата премиери - Бойко Борисов и Зоран Заев.   Предложено е да се добавят източници и аргументи, за да няма различно тълкуване.  По информация на скопската телевизия, македонската страна е поискала Македония да бъде извадена от списъка с българските региони в учебниците по стара история у нас. Професор Драган Георгиев, член на македонската група, от своя страна, заяви, че има място и нужда от подобряване на съдържанието на учебниците.  „Прецизно използване на възприятието за другия, например как македонският народ е употребен в българските учебници и как българският при нас. Забележки около възвеличавания и националистическо съдържание. Така че има конкретни забележки и от двете страни и има много място за подобряване, за да имаме педагогика за изграждане на мир и избягване на конфликти“, заяви македонският професор.  Праисторията, античността и средновековието са били обсъжданите теми от смесената комисия, а за Илинден ще се говори на някое от следващите заседания. Разгледани са и няколко исторически имена, които трябва да се отбелязват като общи празници.  „ Общото отбелязване на Кирил и Методий, както и общо отбелязване на Самуил, но не всяка година, а само, когато има някои по-значителни събития\", поясни Георгиев. През следващите два месеца членовете на комисията трябва да подготвят писмено всички забележки, които имат, за което от македонската страна казват, че ще се консултират с експерти. Към края на ноември отново ще заседават в София, където ще сравнят писмените си аргументи. Македония има седем представители в комисията, от които един е антрополог, а останалите са историци.    ", "date": "2018.10.07", "title": "Скопие иска да извадим Македония от списъка с българските региони от учебниците по стара история"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388124-%D0%BD%D0%BE%D0%B2%D0%B0%D1%82%D0%B0-%D0%BC%D0%B8%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82-%D0%BE%D1%81%D1%82%D0%B0%D0%BD%D0%B0-%D1%81%D0%B0%D0%BC%D0%BE-%D0%BF%D0%BE-%D1%80%D0%BE%D0%B7%D0%B0-%D1%81%D0%BD%D0%B8%D0%BC%D0%BA%D0%B0", "text": "Новоизбраната Мис Плеймейт Жанета Осипова сподели с феновете си своя гола снимка, на която е само по една роза.  Фотото е естетско, само в бяло и черно и смело разкрива апетитните извивка на наследничката на Нора Недкова. „Никога не съм имала притеснения да се снимам гола. Факт е, че понякога хората реагират бурно и негативно спрямо еротиката. Аз смея да твърдя, че се чувствам свободна и себе си без дрехи. Това е моята работа и я върша с удоволствие,”, заявява 25-годишната красавица.          ", "date": "2018.10.07", "title": "Новата Мис Плеймейт остана само по роза (снимка)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388125-%D0%BD%D0%B8%D0%BA%D0%BE%D0%BB%D0%B0-%D1%84%D0%B8%D0%BB%D1%87%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BD%D0%B0%D1%80%D0%BE%D0%B4-%D0%B8%D0%B7%D0%B1%D1%80%D0%B0-%D0%BA%D0%B0%D0%BF%D0%B8%D1%82%D0%B0%D0%BB%D0%B8%D0%B7%D0%BC%D0%B0,-%D1%81%D0%B5%D0%B3%D0%B0-%D0%B4%D0%B0-%D0%BD%D0%B5-%D1%81%D0%B5-%D0%BE%D0%BF%D0%BB%D0%B0%D0%BA%D0%B2%D0%B0", "text": "Преди 30 години българският народ, ръководен от своите държавници, направи своя избор да строи капитализма. Няма смисъл сега да е недоволен - това е  . Днес живеем в класово общество, разделено на две - на богатите и на трудещите се. Богатите ни казват как да живеем, те определят правилата. Това каза бившият главен прокурор Никола Филчев в предаването Ничия земя по Нова телевизия.  „ След 90-те години демократите ни убеждаваха, че животът ще стане по-хубав. Държавното имущество стана частно. Днес държавата е бедна, тя не притежава имущество. То е в ръцете на олигарси, които забогатяха по престъпен начин. Те влияят и върху политическата власт и манипулират общественото мнение“, подчерта Филчев.  „По своята същност капитализмът е дълбоко несправедлив, неравенството е дълбоко заложено в него. Народът с право нарича приватизацията престъпна“, отбеляза той. По думите му прокуратурата вече е едно деловодство. „Когато краденето е държавна политика, никаква прокуратура не може да го спре“. \"Правосъдието винаги е използвано за политически натиск. Не се поддадох и затова не ме харесват, но и аз не ги харесвам. Бях атакуван, бях подслушван, бях нападан\", призна бившият главен прокурор. \"Главният прокурор е много мразен човек. Той трябва да е много добър професионалист\".", "date": "2018.10.07", "title": "Никола Филчев: Българският народ избра капитализма, сега да не се оплаква"}
{"url": "http://www.classa.bg/%D1%81%D0%B2%D1%8F%D1%82/item/388115-%D1%81-500-%D0%BF%D1%80%D0%BE%D0%BC%D0%B5%D1%82%D0%B5%D0%B9-,-%D0%BD%D0%BE%D0%B2%D0%B8%D1%8F%D1%82-%D1%89%D0%B8%D1%82-%D0%BD%D0%B0-%D1%80%D1%83%D1%81%D0%B8%D1%8F,-%D0%B5-%D0%B1%D0%B5%D0%B7-%D0%B0%D0%BD%D0%B0%D0%BB%D0%BE%D0%B3-%D0%B2-%D1%81%D0%B2%D0%B5%D1%82%D0%B0", "text": "С-500 \"Прометей\" е най-новата система зенитни ракети с балистичен капацитет от руски произход, известна също като \"55R6M Triumfator-М\", която сега се развива, информира вестник Известия. Тази система има диапазон от 600 километра и възможност за елиминиране на междуконтинентални балистични ракети с междинен и кратък обхват. Тя е в състояние да открие огън едновременно срещу 20 цели. Освен това, системата за управление може да интегрира С-500 с другите системи за противовъздушна отбрана, включително С-300 и С-400, създавайки щит за голяма зона. Поради географското положение на Русия, създаването на противоракетна система, която може да защити цялата територия на страната, е невъзможно и няма смисъл. Целта на С-500 \"Прометей\" ще бъде създаването на защитени от въздушни и ракетни удари зони, за важни обекти на инфраструктурата и военните инсталации. Също така, новата противоракетна система може да бъде използвана за защита на индустриални зони, стратегически ракетни войски, военноморски бази и други обекти от национално значение. Според коментарите във вестниците, в рамките на Руската държавна програма за въоръжение за периода 2011-2022, въоръжените сили на Русия ще бъдат оборудвани с 56 подразделения С-400 и 10 поделения С-500 \"Прометей\". До края на 2017 г. бяха получени 46 системи С-400. Производството на С-500 \"Прометей\" обаче все още е в процес на разработка. Първата С-500 ще бъде разположена близо до Москва. В момента S-500 'Прометей' е несравнима в света, подчертава Известия. Поради различните й характеристики, само до някаква степен е възможно да се сравни с американската THAAD, системата за балистична ракетна отбрана Aegis или системата на Израел Arrow. По принцип тази противоракетна система отразява целия опит на Русия в разработването на противовъздушни системи за отбрана.", "date": "2018.10.07", "title": "С-500 \"Прометей\", новият щит на Русия, е без аналог в света"}
{"url": "http://www.classa.bg/%D1%81%D0%B2%D1%8F%D1%82/item/388116-%D0%BF%D0%B5%D0%BA%D0%B8%D0%BD-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8", "text": "Пекин отговори на неотдавнашните изявления на вицепрезидента на САЩ Майк Пенс, който се нахвърли срещу външната и вътрешната му политика. От китайското външно министерство заявиха „Пенс клевети Китай и изразяваме своето твърдо отхвърляне на това, което не е нищо повече от декларации, основаващи се на слухове, на объркване на доброто и злото и създаване на нещо от нищо. \" \"Абсурдно е, че САЩ заклеймяват редовния обмен и сътрудничество с Китай, под претекст, че Китай се намесва във вътрешните работи и изборите в САЩ\", каза говорителят на министерство Хуа Чунйинг. \"Международната общност вече добре знае кой съзнателно нарушава суверенитета на другите, намесва във вътрешните работи на другите и подкопава интересите на другите\", добави той. Говорителят подчерта, че в своята политика Китай винаги се ръководи от принципа за ненамеса във вътрешните работи на други страни и каза, че Пекин \"няма интерес се меси във вътрешните работи и изборите в САЩ\". \"Всяка злонамерена клевета срещу Китай е безполезна\", добави той. В допълнение към обвиненията за намеса на Китай в изборния процес на САЩ, Пенс обвини Пекин в \"координирана кампания, за подкопаване на подкрепата за Тръмп, милитаризация на Южнокитайско море и хищнически икономически практики\".", "date": "2018.10.07", "title": "Пекин отговаря на Съединените щати"}
{"url": "http://www.classa.bg/%D1%81%D0%B2%D1%8F%D1%82/item/388117-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%BA%D0%B8%D1%82%D0%B0%D0%B9-%D0%B5-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%B5%D0%BD-%D0%B8-%D0%BD%D0%B0%D1%80%D0%B0%D1%81%D1%82%D0%B2%D0%B0%D1%89-%D1%80%D0%B8%D1%81%D0%BA-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F", "text": "Китай представлява нарастваща заплаха за доставката на критични материали за американската армия, твърди обширен доклад, изготвен и публикуван от Пентагона. Докладът от почти 150 страници цели да идентифицира слабостите в американските индустрии, които са жизненоважни за националната сигурност. Поръчан от президента Доналд Тръм миналата година, в документа са открити общо около 300 \"уязвимости\", които могат да засегнат материали и компоненти от съществено значение за американската армия. Основната констатация, подчертана в този текст, е, че Китай представлява \"значителен и нарастващ риск за доставката на материали и технологии считани за стратегически и фундаментални за националната сигурност\" на Съединените щати. \"Доминацията на Пекин в областта на търговията и желанието търговията да се използва като оръжие с мека сила, увеличава рисковете, пред които са изправени индустриална производствена база и отбраната на САЩ, защото се налага да разчитат на стратегически конкурент, за стоки, услуги и критични продукти \", се казва в доклада. Едно от най-големите опасения е господството на Китай в световното предлагане на редкоземни минерали, които са от основно значение за американските военни програми. В доклада се подчертава и ролята на Китай в доставката на някои видове електронни продукти, както и на химикалите, използвани в американските боеприпаси. Документът съдържа редица препоръки за укрепване на американската индустрия, като разширяването на преките инвестиции в сектори, считани за критични. Друго от ключовите предложения е \"да се диверсифицира пълната зависимост от източниците на доставки по отношение на политически нестабилни държави, които могат да спрат достъпа на Съединените щати\". Новият доклад идва в контекста на ескалация на напрежението между двете сили в различни области. На политическата арена, президентът на САЩ, Доналд Тръмп, и неговият заместник, Майк Пенс, обвиниха Пекин в намеса във вътрешните работи и в американския изборния процес, твърдения, които Китай отхвърля като \"клевети\". От друга страна, миналата седмица беше белязана от серия инциденти в Южнокитайско море. Тези инциденти се случиха по време на търговската война между двете страни, новите санкции на САЩ срещу китайското военно-промишления комплекс и военната подкрепа, която Вашингтон предлага на Тайван, считан от Пекин като неразделна част на Китай.", "date": "2018.10.07", "title": "Пентагонът: Китай е \"значителен и нарастващ риск\" за американската отбранителна индустрия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388119-%D0%B3%D0%BE%D1%82%D0%B2%D0%B5%D1%82%D0%B5-%D1%81%D0%B5-%D0%B7%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B2%D0%B5%D0%B3%D0%B0%D0%BD%D0%B8-%D1%81%D1%80%D0%B5%D1%89%D1%83-%D0%BF%D1%8A%D1%80%D0%B6%D0%BE%D0%BB%D0%B8", "text": "Седмицата се познава по понеделника. 1 октомври беше един сравнително тъп понеделник, така че можете да се досетите какъв е изводът за дните, които го последваха. Като за начало стана ясно, че македонците наистина имат нещо българско в тях. За това ясно говори активността от референдума, който имаше за цел да покаже, че искат \"в Европата\" и в НАТО. Е, изглежда   или миналата неделя им е било по-важно вместо да отидат до урните да дремят пред телевизорите и да гледат повторения на драматичния сериал \"На терапиja\" (сериозно - има оценка 8,8/10 в IMDB!).     За какво да се тревожат? Който иска пак ще стане част от ЕС и НАТО. Просто ще вземе български паспорт. И докато македонците сами си затвориха вратите към европейска интеграция, в България бяха отворени   за нов боен изтребител за армията. Покрай това разбрахме две неща. Първо, че премиерът Бойко Борисов е последовател на мантрата на Барни Стинсън от \"Как се запознах с майка ви\": \"Новото винаги е по-добро\". Е, Барни говори за жени, Борисов - за  , но кой ти следи детайлите... Второто, което разбрахме без дори да сме искали, е, че военният министър Красимир Каракачанов иска да изведе Наоми Кембъл на вечеря, но \"няма пари да й плати сметката\". Представете си ги на една маса и ще ви се прииска да нахлузите синята каска и да избягате в Македония, за да ги учите защо трябва да се ходи до урните навреме. Други две събития на пръв поглед нямат общо, но се усеща подозрителна връзка между тях. Първо, СЕМ   за старта на телевизията на БСП. След това стана ясно, че загрижени граждани искат връщането на   в страната. Блян по соца в две действия - като няма да облъчваме младежта през екрана, направо да ги пращаме в лагерите (ученическите, да не си помислите нещо друго). Те младите и без това не гледат телевизия. В отговор някой пак   Паметника на Съветската армия в София. Полза - никаква... Все пак най-голямата тема в цялата държава бяха едни плочки и едни павета, по-конкретно тези на столичния булевард \"Граф Игнатиев\" и прилежащия площад около църквата \"Св. Седмочисленици\". Нечия майсторска игра на \"тетрис на пияно\" и архитектурни приумици ала късен соц разбуниха духовете в социалните мрежи. Обясниха ни, че  , така че да си траем. Столична община, архитектите и изпълнителите на проекта така и не се сетиха за решението - трябваше да викнат Митко Върбанов, този вече   бивш кадър на \"Господари на ефира\". Ако беше полегнал на тези плочки, всички веднага щяха да забравят за първоначалния проблем. Макар че това стана и без такива крайни холивудски мерки. Все пак плочките разбудиха творческия дух на стотици българи. Така след критиките бързо заваляха смешките, вицовете и меметата. Обърнахме проблема на смях и се позабавлявахме. След няколко месеца като ходим по тези плочки пак ще се смеем. Пешеходците с по-чувствителен вестибуларен апарат да му мислят... А покрай всичко това някак в сянка остана фактът, че в края на седмицата Спецпрокуратурата и ГДБОП  , сред които и лекари, за незаконна продажба на лекарства за онкоболни. Нещо толкова тъпо и гадно, че просто няма как да се шегува човек с него. Седмицата започна с резултатите от един референдум и завършва с друг - този път в  . Там умуват дали семейството задължително е \"между мъж и жена\" или може да се базира на други комбинации. Най-притеснени от възможната промяна в Конституцията на съседите вероятно са самотните овчари от по-затънтените селски краища на страната. Но те вероятно няма и да разберат за референдума... В общи линии референдумите така са ни обградили по всички граници, че да те е страх това да не се прехвърли и у нас. Представете си, например, някой да инициира местен референдум \"за\" и \"против\" плочките и паветата на \"Графа\". Има и друг, по-страшен вариант. С оглед на това кои са най-активните части на обществото, нищо чудно по-екстремно ориентирани вегани да започнат подписка за допитване за забрана на месото у нас, например. Но тогава никакво стоене вкъщи - пълна мобилизация в защита на пържолата!", "date": "2018.10.07", "title": "Гответе се за референдум \"Вегани срещу пържоли\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388120-%D0%B3%D0%B0%D0%B7%D0%BE%D0%B2%D0%B8-%D0%B2%D0%BE%D0%B9%D0%BD%D0%B8-%E2%80%93-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%B8-%D0%B8-%D0%BF%D0%BE%D0%B1%D0%B5%D0%B4%D0%B5%D0%BD%D0%B8", "text": "    Както съм писал и преди, нещата за Газпром вървят не много добре. Меко казано, при това. Причините за това са много, но както е във всяка война – тя винаги е първо война на умовете и чак след това – на армиите и железата.  Засега Газпром губи стабилно. Поредният епизод с тактическа… а може би и стратегическа загуба за Газпром беше ознаменувана вчера с официалното откриване на газопровода ТАНАП на територията на Турция.     Голямата интрига сега е: кои други страни, освен Азербайджан ще се присъединят към т.н. “ ” на ЕС.  Първоначалните му обеми засега не са големи (около  10 млрд  кубометра годишно), но тук по-важни са други неща: 1. Тези обеми са именно такива –  .  Всичко (лошо за Газпром) просто започва. 2. Дори и тези обеми вече на фона на  15 млрд  кубометра годишно от първата (и единствена, както се оказва) нишка на “ ” вече съсредоточава в ръцете на Турция сблъсъка между Газпром и ТАНАП. Прекрасен повод за изцеждане на цената и налагане на всякакви удобни и изгодни за Турция условия. Както и на пренебрегване на удобните и изгодните за Газпром такива, разбира се. Ситуация, от която Турция получава всичко, каквото пожелае, а Газпром…каквото остане и на каквото се съгласи Турция. 3. Русия (Газпром), по силата на маса обективни и субективни фактори губи не само естествените си геополитически съюзници (които рускоезичните федерални канали упорито титулуват “предатели”, въпреки очевидното предателство от страна на руската полит-върхушка още от 80-те години на XX век), но и буквално частите от самата себе си – от бившите съветски републики.    И този процес неизбежно се изпълва със съвсем конкретно геополитическо съдържание:  “. Това, преведено от геополитически дипломатически на нормален човешки език означава, че  САЩ за първи път получава пряк достъп даже до затворено море, каквото е Каспийско море .  Въпрос на не много дълго технологическо време е да “възникне” и да бъде поставен въпроса за присъединяването на Казахстан към ТАНАП. Доброволно или доброзорно, поради изгода или натиск, въпросът е без значение. Крайният резултат е очевиден отсега:  Газпром губи монополното си положение над транзита на казахския газ .  Газ, който преди пълнеше тръбите на Газпром и беше продаван на ЕС от Газпром, ще отиде пак до ЕС, но вече като  .  Газ, който осигуряваше   на тръбите на Газпром, отива в тръбите на ТАНАП.  За Газпром остава тежката и трудна за решаване задача – откъде и на каква цена да намери и осигури газ, необходим за технологичното напълване на тръбите, с които да изпълни поетите задължения. 4. И това не е всичко. Отсега е очевидно, че почти веднага след Казахстан към ТАНАП ще се присъедини и Туркменистан – още един от сериозните доставчици на Газпром на средноазиатски газ. 5. Предстоящото присъединяване на Казахстан и Туркменистан към ТАНАП буквално поставя под заплаха всички южни проекти на Газпром: и “ “, и “ ” (от който получава газ и България). Формално този въпрос все още е отворен и предстои.  Но реално това е неизбежност. Особено при сега построените геополитически действителности. Оусловено от поведението на Русия на международната сцена. Поведение на пасивност, имам предвид. Всичко това ще се разреши и ще получи своето развитие в следващите 1.5-2 години.  Газовата война ще привърши. Както е прието във всяка война – с победители и победени. И победителите ще получат каквото пожелаят и колкото пожелаят. За сметка на победения. Винаги е било така.     Забележете още веднъж – кои са действащите лица на фотографията от церемонията по откриването:     Да виждате България? И аз така. Да ударим чертата:  “Приятелят на Путин” Реджеб Ердоган открива ТАНАП, който меко казано създава огромни трудности и загуби на Газпром.  Но Турция продължава да е не просто партньор, а едва ли не и военен съюзник в Сирия. “Руснаците на Балканите” (сърбите) които единствено не били предали Русия (цитирам руски медии), и били и “останали верни”: първо, се радват на откриването на ТАНАП, и второ:  . Не признават и сепаратизма на ЛДНР. За руските федерални канали и за днешното политическо ръководство на Русия обаче именно България продължава да “ “, а българите са не просто предатели, а “братушки-юдишки”. От години в руските федерални канали няма други думи, няма други синоними за думите “България” и “българи”. Когато си двойкаджия по собствената си история, въпреки цената от 27 млн жертви, е така.  Когато не разбираш геополитиката и простите причинно-следствени връзки в историческите и геополитическите процеси – също. Ако ви се струва, че нещо не е така, пуснете си телевизора. Може и по руските федерални канали. И викайте Неволята, като братята от приказката.  Или пораснете, ако не ви е срам да се държите като сополиво боливийско дете, което 142 години очаква някой да го осинови, въпреки, че този някой го подритва, и го нарича с ругателни думи.    ", "date": "2018.10.07", "title": "Газови войни – победители и победени"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388121-%D0%B4%D0%B2%D0%B0%D0%BC%D0%B0-%D0%B1%D0%B8%D0%B2%D1%88%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82%D1%80%D0%B5%D0%BA%D0%BE%D1%85%D0%B0-%D0%B7%D0%B0-%D0%BD%D0%B0%D1%82%D0%B8%D1%81%D0%BA-%D0%B7%D0%B0-%D1%81%D0%BF%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%8E%D0%B6%D0%B5%D0%BD-%D0%BF%D0%BE%D1%82%D0%BE%D0%BA", "text": "Добрев и Стойнев отрекоха за натиск за спиране на “Южен поток”     Бившите енергийни министри Делян Добрев от ГЕРБ и Драгомир Стойнев от БСП отрекоха върху тях да е имало външен натиск за спиране на проекта “Южен поток”. Добрев беше министър в първия кабинет на Бойко Борисов, а Стойнев в кабинета на Пламен Орешарски. Пред журналисти в парламента двамата коментираха думите на руския президент Владимир Путин, който на съвместна пресконференция в Санкт Петербург с австрийския канцлер Себастиан Курц заявил, че България под натиск отвън се е отказала от проекта и сега съжалява. Делян Добрев заяви, че върху него като министър не е упражняван натиск, но допълни, че не е бил министър при спирането на проекта. Той отбеляза, че ГЕРБ са имали критики към начина, по който проектът се е структурирал по времето на кабинета “Орешарски”. По думите му тогава е имало проблеми и с комуникацията с ЕК. “Нашите основни критики още тогава бяха, че обществената поръчка, която проведе кабинетът “Орешарски”, стартира на Коледа и приключи на Нова година”, посочи Добрев. Това няма абсолютно нищо общо, възрази Драгомир Стойнев и уточни, че тогава Европейската комисия е имала претенции за начина, по който е създадена проектната компания, защо била само между “Булгаргаз” и “Газпром”. Тогава имаше претенции към три правителства, каза Стойнев. “Въпросът е, че когато имаше пълната готовност и финансирането беше осигурено за изграждане на този проект, защо ГЕРБ се хвалят, че са спрели три големи енергийни проекта, включително и “Южен поток”, коментира той. “По наше време не е имало никакъв натиск. Нещо повече – ние имахме пълната готовност за изграждането на този проект. Както необходимите кораби за изграждане на проекта бяха в пристанища Варна и Бургас, така и двете пристанища бяха пълни с тръби”, заяви Стойнев. Според него спирането на проекта се дължи на процесите в Европа и ситуацията в Украйна по онова време. Позицията на БСП е, че този проект е необходим за страната, че България трябва да има сигурност на доставки на природен газ, заяви той. “В ЕС за едни държави може да има директен достъп до природен газ, а други не могат да имат. Тези двойни стандарти може би са причината да има толкова негативизъм за начина на функциониране на ЕС”, коментира Стойнев.    ", "date": "2018.10.07", "title": "Двама бивши министри отрекоха за натиск за спирането на Южен поток"}
{"url": "http://www.classa.bg/%D1%81%D0%B2%D1%8F%D1%82/item/388114-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B0%D0%B4%D0%BC%D0%B8%D1%80%D0%B0%D0%BB-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%BD%D0%B0%D1%80%D0%B0%D1%81%D1%82%D0%B2%D0%B0%D1%89%D0%B8%D1%8F-%D0%BF%D0%BE%D0%B4%D0%B2%D0%BE%D0%B4%D0%B5%D0%BD-%D0%BA%D0%B0%D0%BF%D0%B0%D1%86%D0%B8%D1%82%D0%B5%D1%82-%D0%BD%D0%B0-%D1%80%D1%83%D1%81%D0%B8%D1%8F", "text": "Русия засилва своя подводен капацитет, в пряко предизвикателство към американските сили в Атлантическия океан и Средиземно море, предупреди адмирал Джеймс Фогго, ръководител на командването на Съюзническите сили на НАТО в Неапол. Москва инвестира сериозно в подводния си флот и се стреми да изгради \"асиметрична\" заплаха за САЩ и НАТО, каза американският военен на пресконференция в Пентагона, информира АФП. Фогго отбеляза, че в момента в Русия има шест атакуващи дизел-електрически подводници, клас Кило (с руско название Палтус) в Черно море и Източното Средиземноморие. Също така, адмиралът изрази загриженост за възможностите на руските круизни ракети \"Калибр\", които \"могат да достигнат до някоя от столиците на Европа, ако бъдат пуснати от всяко едно от моретата на континента.\" Накрая, Фогго се позовава на предстоящите военни учения Trident Junction 2018, които ще започнат през октомври тази година в Норвегия и ще включват повече от 40 000 войници от 30 държави-членки и партньори от НАТО. Без да посочи изрично Русия, адмиралът каза, че това упражнение възнамерява да изпрати \"силно възпиращо послание и да обучи войските да отблъснат противник, който пресече границата на съюзник в Атлантическия алианс\". Под претекст за разубеждаване на Москва, НАТО създаде постоянни военни бази в трите балтийски държави, в Румъния и Полша през последните години и извърши поредица от масови военни учения на руската граница. Руският външен министър Сергей Лавров многократно е осъждал натрупването на войски близо до руските граници. През февруари шефът на руската дипломация заяви, че Вашингтон използва \"въображаемата руска заплаха, за да гарантира господството си над Европа\".", "date": "2018.10.07", "title": "Американски адмирал предупреди за нарастващия подводен капацитет на Русия"}
{"url": "http://www.classa.bg/%D1%81%D0%B2%D1%8F%D1%82/item/388109-%D0%B7%D0%B0%D1%89%D0%BE-%D1%81%D0%B0%D1%89-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D1%83%D0%BA%D1%80%D0%B0%D0%B8%D0%BD%D1%86%D0%B8%D1%82%D0%B5-%D0%B7%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B3%D0%B5%D0%BD%D0%BE%D1%86%D0%B8%D0%B4", "text": " на САЩ приравни украинците с евреите – призна Голодомора от 1932-1933 г. за геноцид над украинския народ. Украинските власти сега празнуват - смятат, че това е тяхна победа и акт на подкрепа от страна на САЩ. Макар в действителност американският елит само за пореден път доказва истината на библейската притча за „гредата в собствените очи“ – подкрепата от тяхна страна на чуждия мит напомня на всички за собствените американски престъпления.     Американският сенат единодушно прие резолюция, в която се признава Голодомора от 1932-1933 г. в Украйна за геноцид над украинския народ – „Сталин и неговото обкръжение извършват геноцид срещу украинците през 1932-33 г.“ Това е цитат от заключенията на американската правителствена комисия от 1988 г. - сега, след като е включена в резолюцията, тя приема характера на официалната позиция на САЩ. Документът отбелязва, че събитията от 1932-1933 г. в Украйна са „планирано действие на сталинисткия тоталитарен режим, насочен срещу украинския народ и е геноцид“. Скоро подобна резолюция ще бъде приета и от Камарата на представителите. Защо САЩ се нуждаят от това? Работата е там, че чудовищната лъжа, че гладът в Украйна е бил геноцид над украинците от страна на „клятите москали“ е крайъгълният камък за идеологията „Украйна не е Русия“. Кой може да унищожи добрия украински народ? Само враждебен, тоест друг народ, руския. Затова култът към Голодомора е официален в Украйна, поради което цялата антируска част на украинския елит така активно насърчавала признаването на геноцида. Фактът, че в СССР през 1932-1933 г. гладът е върлувал в най-различни региони, се игнорира съзнателно от съвременните украински историци, както и от американските конгресмени. Както и това, че този глад не е умишлен, че е следствие от колективизацията и лошата реколта реколтата, че Сталин не е разработил никакви планове за унищожаване на украинците или на другиго. Но геноцидът се дефинира точно като престъпление „с намерение да унищожи, частично или изцяло, национална, етническа или религиозна група като такава“. Като първи геноцид се признава унищожението на евреите по време на Втората световна война. През последните години арменците са активни в признаването на антиарменската политика на Османската империя като геноцид през 1915 г. Те вече са успели да постигнат това от повече от 30 страни (включително Русия), но не и от САЩ. Там са приети само резолюции на комисиите на Конгреса, но така и не се стига да преминат през Сената и Камарата на представителите. И въпреки факта, че в САЩ има силно арменско лоби, което постигна приемането на резолюции за арменския геноцид от законодателните събрания на 48 от 50-те американски държави. И сега се появява „геноцид над украинците“. Защо е необходимо? В обобщение остава, че руснаците са народ, извършил геноцид над друг народ, нали? И въпреки факта, че по време на своята вековна експанзия руснаците не са унищожили нито един от стотиците народи, присъединили се мирно или с оръжие към Русия. Дори години наред воювалите с Русия адигейци след края на войната имат възможността да отидат в Османската империя. И потомците на тези, които са решили да останат у дома си, все още живеят в Северен Кавказ в своите национални републики в състава на Русия. И какво правят европейците и американците по това време (т.е. същите европейци, които са се преместили в Новия свят)? Именно те извършват истинския геноцид - в Африка, Азия, Австралия и, разбира се, в Америка. Англосаксонците са особено успешни в това. Разбира се, не им се отдава да унищожат всички напълно, както малочислените тасманийски аборигени. Или африканското племе гереро, три четвърти от което е унищожено от германците няколко години преди началото на ХХ век. Но политиката на умишлено унищожение, за да се намали населението, е извършена срещу десетки народи. Най-крещящият случай е съдбата на коренното население на Америка, при това не само на Южна, където под властта на испанските индианците все пак се запазват в голямо количество, а в Северна. Тази територия, на която сега се намират САЩ. Преди пристигането на белите колонисти там живеят около 10 милиона индианци, а колко биха съществували днес, няколко столетия по-късно? Сто? Двеста? Сега в САЩ пет милиона души наричат себе си индианци - голяма част от тях имат само определено количество индианска кръв. И колко индийски племена изобщо изчезват от лицето на земята? И какво, САЩ признават ли своята политика по отношение на индианците за геноцид, каквато е тя всъщност? Какво ти – най-максималното, до което са стигали американските власти, а и това преди девет години, е поднасянето през Конгреса на резолюция „за множеството случаи на насилие, лошо обръщение и пренебрежение, на които са подложени коренните народи от страна на гражданите на Съединените щати“. Геноцид ли? Не, такова у нас няма – това е направеното от Русия на украинците. Великият руски народ, част от който са и украинците, няма нужда да крие нищо от своята история, в това число и трагедията и не е нужно да се оправдава за нищо. За разлика от САЩ, които за пореден път преписват другиму своите грехове. Превод: В.Сергеев", "date": "2018.10.07", "title": "Защо САЩ признаха украинците за жертва на геноцид"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388110-%D1%86%D0%B5%D0%BD%D0%BE%D0%B2%D0%B0%D1%82%D0%B0-%D0%B1%D1%83%D1%80%D1%8F-%D1%89%D0%B5-%D1%83%D0%B4%D0%B0%D1%80%D0%B8-%D0%B2%D1%81%D0%B8%D1%87%D0%BA%D0%B8,-%D0%BD%D0%B0%D0%BA%D1%80%D0%B0%D1%8F-%D0%B8-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2", "text": "  – Проф. Дуранкев, за мнозинството от българите поскъпването на живота е нещо   перманентно. Дори през лятото инфлацията вече „изяде“ увеличението на пенсиите от юли т.г., цените не са преставали да се покачват. Вие предупредихте, че ни очаква нова ценова буря след поредното поскъпване на газа и на всичко останало по веригата от 1 октомври. Кога ще се усети осезаемо, че вече сме в „окото“ на тази буря? Каква инфлация очаквате? – Икономическата наука изглежда суха материя, но тя позволява да се поставят точни диагнози на протичащите в тази сложна система процеси. Що се отнася до ценовата стабилност,  . Според класификациите,  , социално приемлива и осигуряваща икономическа стабилност на производителите. По-висока инфлация от тези 2% се тълкува като болезнен шок за производители и търговци, понеже трябва да пренастройват своите цени в зависимост от поскъпването на свързаните с тяхното производство суровини и материали, машини и оборудване; всяка промяна на производствените цени, на свой ред, нанася удар върху крайните потребители, които заплащат ефекта на общото поскъпване, понеже повечето от тях са хора със стабилни (неизменни) доходи. Накрая, „ударените“ от инфлацията на своите доходи крайни потребители – а това са по-голямата част социума – усилват натиска върху собствениците на капитала и върху правителството за по-високи заплати. И, естествено, повишените заплати се калкулират в следващите цени на производителите, което  . Змията си захапва опашката, образно казано.     Диагнозата на българската икономика, разгледана по показателя инфлация, на годишна база (август 2017 – август 2018 г.) е   – 3,5%. Напълно е възможно, понеже от 1.10 нараснаха цените на някои основни енергоносители (ако бяха нараснали само цените на диамантите и на спортните автомобили, това нямаше да е проблем!), инфлацията до края на годината да надмине 4%, може и повече. Така се предизвиква „ “, която ще удари както производители, така и потребители, а в крайна сметка – и централизираното управление на г-н Борисов. Колкото и парадоксално да звучи, именно правителството в момента се наслаждава на тази ценова буря, понеже по линия на нарасналите доходи и нарасналите цени обира по-висок данък общ доход и по-високо ДДС,  ! Или, както се изрази навремето знаменития икономист Милтън Фридман, инфлацията е единствената форма на наказание без законно основание. –  Наистина ли единствените причини за скока на цените на почти всичко у нас идва от енергоносителите и по-специално от по-високи цени на нефта и газа? Какво е поскъпването в други страни от ЕС? Можем ли да говорим за спекула при останалите стоки и услуги от първа необходимост? – Естествено е че в инфлацията се калкулират както  външни, така и вътрешни фактори и условия.  влияят непосредствено и силно. Наистина, България закупува основните енергоносители на световните пазари или чрез двустранни договори с други страни-доставчици. В това отношение приличаме на Япония, и тя е суровинно бедна страна. Но с това приликите с Япония свършват. Започват разликите. Япония има високо технологична и техническа структура на производството, България има „допълващи“ производства на световни компании, които не си поплюват със заплащането на стоката „работна сила“ (вижте практиката на един световен производител на облекло, например), голяма част от заетостта е сервитьори и масажистки (туризъм). Обратно казано, Япония има  , България се сгромолясва върху цимент.  влияят върху инфлацията понякога по-страшно, отколкото външните. Едрият капитал в България умее да прокарва лобистки закони, които   („постройте ни добри пътища, за да си возим евтино стоките“; „дайте ни на евтина концесия нещо, за да печелим добре, ще го споделяме“ и т.н.), но още по-майсторски   („ще сменим името на лекарството с ново, за да сложим нова по-висока цена“; „ще сложим по-висока цена, отколкото е в Германия, българинът е тъп и няма да разбере“ и т.н.). Освен това,  , като ги оправдава или като разходи за „консултанти“, или като бъдещи „инвестиции“, или просто като се прехвърли в офшорка или припише богатството си на беден грък, и т.н. „косвена жертва“ е и правителството, което принизява функциите си за се оправдава със „свободния пазар“, криейки своята съпричастност към онези, на които служи. С извинение, но „правителство“ не означава само ГЕРБ-ОП, а и предходните на НДСВ, БСП и особено на бизнес структурата ДПС.           – Как ще коментирате изявления като това на един мастит банкер (визирам Левон Хампарцумян), че по-високите цени са неизбежни и са свързани с нашето забогатяване, че ако те не растат няма как да растат и заплатите… Наистина ли българинът богатее, но едва ли не без да го усеща? – Ще си позволя да цитирам един друг, „по-мастит банкер“ – Отмар Емингер, бившия президент на Deutsche Bundesbank, който в известния си научен труд „Инфлацията и международната монетарна система“ убедително твърдеше следното: „ . С нея е нужно да се сражаваме преди да се появи, иначе ще бъде късно.“ Отдавам думите на нашия банкер на доброто му чувство за хумор. Ако инфлацията наистина беше факторът, който наистина дига заплатите, то най-богатите страни щяха да са с най-висока инфлация. Но не е така, не е било и никога няма да бъде така. Прав сте, че е необходимо да погледнем другите страни-членки на ЕС. По-висока инфлация от България притежават само Норвегия и Румъния (съответно под 4% и под 5%).   Дания, Ирландия и Гърция не могат да стигнат по този показател и жалкия 1%. Обърнете внимание и на още един „дребен факт“. България кандидатства за едновременно влизане в банковия съюз и валутния механизъм ERM II. Сред основните изисквания за прием, освен бюджетен дефицит в рамките на 3% от БВП, публична задлъжнялост под 60%, са налице и рамки за дългосрочните лихвени проценти  . Именно според тези критерии темпът на повишение на ценовото равнище не трябва да надвишава 1,5 процентни пункта над осреднените стойности в трите държави от съюза с най-ниска степен на инфлация, т.е. под 1,5%.. Ако и следващата година не изпълним този критерий (дали е справедлив или не, това не е важно, факт е че го има), то  , колкото е и сега.            – Доколко адекватни са мерките за противодействие на поскъпването, които се предлагат от различни политически сили и институции – БСП например поиска да се намали ДДС за хляба на 5%, от ВМРО предлагат таван на търговските надценки, Порожанов излезе с екстравагантната идея търговците да работят без печалба… Вашият коментар? – Ако хлебозаводите можеха да се трансформират на банки, със сигурност щяха да го направят – там печалбите са много по-високи. Но не могат. Ако българинът не знаеше значението на основното съществително на живота у нас – „комата!“, със сигурност щеше да предпочита пасти. Но предпочита  ! Няма производител („капиталист“, по една икономическа терминология), който да работи без печалба (нарастваща!). Затова призивите за „ “ по отношение на хляба не могат да заменят здравословното парично обращение. В случая се появиха интересни и оригинални политически екстензии, които обаче няма да смъкнат цената на хляба. Ако се предложи „търговците да работят без печалба“, търговците ще се въргалят от смях до припадък. Ако се сложи „таван на търговските надценки“, много бързо ще се покаже (счетоводно) че себестойността расте – и при едни и същи търговски надценки – крайната цена на хляба също нараства. Ако се намали ДДС на хляба на 5%, (в други страни ефектът е известен), то производители и търговци ще ръкопляскат задружно: цената на хляба ще падне с 4-5 стотинки, но делът на печалбите ще се увеличи. Колкото мафията може да се пребори с престъпността, толкова и правителството може да се пребори с нарастването на цената на хляба. И все пак има един разумен ход–  . Да не подценяваме сегашното правителство, то вече започна да го прави – с повишението с 10% на заплатите на администрацията и динамиката на минималната работна заплата. Тронът не се напуска лесно!           –  Освен поскъпването на храните и услугите, ни готвят и здравна реформа, която от мнозина хора се определя като геноцид – да плащаме от джоба си за лечение над 700 лв. и втора здравна осигуровка от 12 на сто. Как ще се отрази на системата и на обикновените хора тази допълнителна тежест? – Щом някой в България заговори за „здравна реформа“, 100 000 българи започват да си стягат куфарите за Западна Европа. Цели 28 години се „реформираме“ и формалните и неформалните доплащания в „здравната система“ винаги нарастват. Преди години здравето беше основно достъпно благо. Сега   (здравето не е лекуване на болни хора, а създаване на условия да няма болни). Да имаш чист въздух, да работиш само по 40 часа седмично и да получаваш достойна заплата, в България е лукс за малцина. Затова беше прав Джон Кенеди, който предупреждаваше че „ако свободното общество не може да помогне на много то бедни, то няма да може да защити и малкото богати“. Не се ли забелязва и у нас нещо като (справедлива!) ненавист към богатите (особено към „законно облагодетелствалите се“ в и около парламент и правителство)?! Затова „Здравна реформа“ (с голямо „З“) трябва да означава  ; но също така означава солидарна система, при която всички дружно да помагаме на онези, които – при сегашните условия! – са пострадали и са се разболели. Плутокрацията в момента осребрява високите си постове (и доходи) с тезата че трябва да се премахне „монопола на Здравната каса“, а не че от тази каса се краде безобразно! Но ако си против монопола въобще, то и правителството е монопол, („защо нямаме поне 4-5 едновременни правителство“), а Б.Б. е хипермонополист – никой не смее да му противоречи?! Първа задача, следователно: „Махнете крадците, които се препитават организирано от Здравната каса, парите ще стигат за всичко“.           – Какви най-неотложни мерки според вас са необходими да бъдат предприети, за да оцелеят хората, не ви питам – за да живеят по-добре, а за да оцелеят? Има ли предел търпението на българина? – Колкото и да е странно, България попада в групата на развитите страни според Индекса на човешкото развитие на ООН, тази година сме на 51-во място, придвижили сме се напред. Няма умрели от глад (или не се знаят?), по има поразени от здравната система, образователната система и системата на „културата“. Но имаме унижени, оскърбени и гладуващи. Ако думата ни е за тях, необходима е  , която да реши в рамките на 4-5 години въпиещите въпроси на настоящето на тези хора. Но горните задачи са свързани с  . Провелата се наскоро дискусия, в която участвах, заедно с министър Горанов, показа че ГЕРБ биха дискутирали този въпрос, но не могат да променят системата, понеже имат заробващ договор с „патриотите“ по този въпрос. Вероятно при следващи избори ГЕРБ ще направят смела крачка напред без гирите на краката си. Но не може да се чака.   за премахване на плоския данък и замяната му с прогресивен, въвеждане на семейно подоходно облагане (ако искаме да имаме здрави деца); „отрицателен данък“ за тези, които имат доходи под жизнения минимум (т.е. ако двама души с две деца имат доходи общо 1100 лв. месечно, а минимума на човек е 321 лв., то държавата ще „доплаща“ ежемесечно 184 лв.); „данъчна ваканция“ за лицата с висше образование 4-5 години (колкото години са били необходими за бакалавър и магистър); преразглеждане на ДДС, на данък дивидент, на данък печалба и т.н. Необходима е  . . Който въведе „плоския данък“ трябва да си посипе главата с пепел и да замълчи следващите 10 години! Затова БСП – като отговорна за сегашната данъчна система, която устройва богаташите – трябва да поеме инициативата и са настоява да промяна на системата!           – Ако в социално отношение нещата у нас се влошават, какво да очакваме с икономиката ни – каква е прогнозата ви за нея? – България не е уникално космическо явление. В много отношения приличаме на други „братски“ страни, които имат същите проблеми. Така например, след 1990 г. свободното движение на хора трансформира 12-15 млн. източно европейци в граждани на други централно и западноевропейски страни. Румъния загуби 3,5 млн. граждани, България – към 2,0 млн., а Литва и Латвия паднаха съответно под 3 млн. и под 2 млн.  . Това са количествените показатели, не по-добри са качествените индикатори: качество на здравеопазването, качество на образованието и качество на културата. При стационарни политико-управленски условия може да очакваме продължаващ „отлив“ на млади хора към по-развитите страни; „прилив“ на мигранти от други страни, които тълкуват България като първоначален „вход“ към по-развитите страни. Затова   в обозримо бъдеще (до 2030 г.). Необходима е, следователно  , която да направи не само анализ на състоянието на болника, но и да предпише необходимото лечение от типа „ “ (даже по-стойностно от Лудвиг Ерхард). Хубаво е че БСП стартира обсъждането на своята „Визия за България“, която – колкото и да е критикувана отвън и отвътре – може да се оформи като приемлив краен продукт. Дискусията е отворена, може да се мисли така, че да защити интересите на онези 99%, социално-икономически гилотинирани от прехода.", "date": "2018.10.07", "title": "Ценовата буря ще удари всички, накрая и управлението на Борисов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388111-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D1%81%D0%B5%D1%80%D0%B3%D0%B8%D0%B9-%D0%B8-%D0%B2%D0%B0%D0%BA%D1%85", "text": "  Светите мъченици Сергий и Вакх живели през третия век. Били жители на Рим . Имали високо образование. В зрялата си възраст се отличили като първи сановници при двора на император Максимиан, който ги обичал за тяхната мъдрост в съвещанията по големите държавни въпроси и за тяхната храброст в боевете. Този, който е желаел да измоли нещо от императора, се обръщал първо за ходатайството на Сергий и Вакх, известни като хора най-близки на владетеля и почитани от всички. Самите Сергий и Вакх малко ценели своето високо положение пред императорския двор. Те, като християни, мислели само за едно – как да угодят на Бога.     Предприето било жестоко гонение срещу Църквата. Максимиан се опитал да приложи всички средства, които според него са могли да унищожат в душите на християните вярата в истинския Бог. Той се учудил, като узнал, че и неговите любими сановници са християни. Отначало не искал да повярва. Мислел, че завистници с клевети искат да погубят царските любимци. Скоро обаче се убедил, че му е казана истината. Провеждало се шумно езическо празненство. Императорът се отправил към капището да принесе жертва. Подир него вървели велможите и военачалниците. Максимиан забелязал, че Сергий и Вакх не са дошли. Заповядал да ги повикат в капището. Ако не искат да дойдат, насила да ги доведат. Сергий и Вакх застанали вън от капището и молили Бога да просвети невярващите и да им яви славата Си. Войниците ги хванали и ги завели при императора. Максимиан им заповядал да вземат участие в обреда в чест на боговете. - Не можем да изпълним волята ти, господарю – казали смело те. – Не можем да се покланяме на бездушни идоли, защото почитаме Бога Небесни, Който е сътворил небето и земята. След това почнали да увещават императора да се обърне към истинския Бог. Пламнал от гняв, Максимиан не желаел повече да слуша. Заповядал да им снемат знаците на тяхното високо звание, воинските пояси и пръстени. Императорски служители ги облекли в женски дрехи и почнали да ги развеждат из града за смях на всички. Максимиан се надявал, че сановниците, свикнали към почит, не ще могат да понасят такъв позор и ще се отрекат от вярата си. Но се измамил. Сергий и Вакх счели не за позор, а за слава и чест да търпят хули заради Христовото име. Останали твърди във вярата си. Максимиан ги повикал и започнал ласкаво да ги увещава: - Верни и любезни мои приятели, как се решихте да оскърбите великите богове? Как се решихте да огорчите мене и да си навлечете такова нечестие? Вие знаете как ви обичам. Но мога ли спокойно да гледам как вие подлагате на поругание нашите велики богове? Не ми се иска да ви предам на смърт. Затова ви моля – откажете се от Тоя дърводелски Син, Когото евреите разпънали на кръст като злодей. Не се прелъстявайте от християнските басни, но се обърнете към нашите велики богове. Тъй ще получите от мене милости повече, отколкото досега. Напразни се оказали увещанията и обещанията на императора. Въодушевени от любов и вяра, умъдрени от Пресветия Дух, Сергий и Вакх с голяма сила доказали на императора суетността на идолопоклонството. Изповядали Спасителя като Единороден Син Божи. Разгневен до полуда, императорът заповядал да изпратят мъжествените изповедници при един от източните управители на име Антиох, известен със своята жестокост и омраза към християните. В писмото си Максимиан заповядал на Антиох да употреби всички мерки и средства, за да склони Сергий и Вакх да се отрекат от вярата си. В случай че не успее, да ги накаже със смърт. При пътуването си двамата изповедници непрестанно се молели на Господа да ги подкрепи. И Господ ги подкрепил и укрепил. Обрадвал ги с чудесно явление. Войниците и изповедниците спрели на едно място да пренощуват. Стаята на Сергий и Вакх внезапно била озарена от необикновена светлина. Явил се ангел, който им казал: - Дерзайте, служители Христови, и се борете като добри воини Христови. Вие ще победите и ще получите от Христа Бога небесни венци. Той няма да отстъпи от вас при вашите страдания. Ще ви дава помощ и сила! Това видение изпълнило сърцата им с радост. Те продължили бодро пътя, като славели Бога с псалми и други духовни песни. Антиох се почудил, като видял доведени при него като подсъдими царските велможи, за които знаел, че имат голяма сила пред императора. Сам той получавал от тях милост. Като узнал за какво са доведени, Антиох почнал да ги моли да се отрекат от вярата си. Наред с това им представил ужаса от смъртно наказание. Опитал се да ги заплаши. Те му отговорили: - Напразни са твоите думи. Честта и безчестието на тоя свят, животът и смъртта – всичко това е нищо за ония, които очакват вечния живот. Христос е наш живот. Смъртта за Христа Господа е придобивка за нас. Антиох заповядал да затворят Сергий в тъмница. За Вакх разпоредил да бъде безпощадно бит. При ужасния побой Вакх предал душата си на Бога. Управителят заповядал да хвърлят тялото му на хищни зверове. Християните обаче тайно го погребали в пещера, в която сами се скривали при гонения. В тъмницата Сергий скърбял за раздялата си със своя приятел Вакх. През нощта след мъченическата смърт Вакх му се явил в светла дреха, със сияещо от небесна радост лице. Възвестил му, че вече е минал към вечния блажен живот. Той го укрепил за предстоящия подвиг. Сергий почнал радостно да очаква смъртта. На другия ден той пак твърдо изповядал вярата си пред Антиох. Предстояло на управителя да замине за друг град в областта си. Във връзка с това Антиох измислил чудовищно наказание за този, от когото в миналото очаквал милост. Като тръгнал на път, той взел със себе си и Сергий, обут в железни обуща с остри гвоздеи, които при всяка крачка се забивали в нозете му. Антиох пътувал на кон, а Сергий трябвало да върви подир него с тия ужасни обуща. Зает с мисли за небесното, при пътуването Сергий не чувствал болките. Той пеел псалм 39: \"Твърдо се уповавах на Господа, и Той се наклони към мене и чу моите вопли. Извлече ме от страшен ров, от тинесто блато, постави на камък нозете ми и утвърди стъпките ми\". След като пристигнали на определеното място, Антиох наредил да заключат Сергий в тъмница. Там през нощта ангел Господен изцерил раните на мъченика. На другия ден Сергий се явил на разпит здрав. Това чудо не смекчило сърцето на Антиох. Той не поставил разума си в действие да разбере силата Божия. Сергий бил подложен на нови жестоки мъчения. Най-после бил осъден на смърт. Пред палача мъченикът изпросил време за кратка молитва. Чул глас от Небето, който го викал при Господа. И той радостно навел глава под меча на палача. Светите мъченици Сергий и Вакх пострадали за тържеството на Божията църква в 295 година.", "date": "2018.10.07", "title": "Св. мъченици Сергий и Вакх"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388118-7-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "3761 пр.н.е. - Ден, в който е създаден света, съгласно юдаизма.   1571 г. - Състои се битката при Лепанто, Гърция, в която флотата на Османската империя е напълно унищожена от обединените морски сили на Испания и Венеция. Папа Пий V провъзгласява 7 октомври за празник на Дева Мария на Св. Броеница, като благодарност за нейната закрила над християнските войски.   1582 г. - Поради въвеждането на Григорианския календар този ден от тази година не съществува в Италия, Полша, Португалия и Испания.   1777 г. - Американска война за независимост: Американците побеждават британците в битката при Саратога.   1826 г. - В Масачузетс е открита първата американска железопътна линия.   1826 г. - Подписана е Акерманската конвенция между Руската и Османската империи.   1849 г. - Едгар Алън По умира в 5:00, четири дни след като е намерен в безпомощно състояние на улица в Балтимор.   1879 г. - Провеждат се избори за Областно събрание на Източна Румелия.   1896 г. - В Париж е положен първият камък на моста Александър III от руския император Николай II.   1908 г. - Остров Крит въстава срещу Османската империя и се присъединява към Гърция.   1908 г. - Австрия анексира Босна и Херцеговина.   1919 г. - Основана е холандската национална авиокомпания KLM, най-старата въздушна компания в света.   1920 г. - В Оксфордския университет са приети като студенти за първи път жени.   1934 г. - Осъществен е първият полет на съветския фронтови бомбардировач СБ (АНТ-40).   1940 г. - Втората световна война: Нацистка Германия нахлува в Румъния.   1943 г. - Втората световна война: Япония екзекутира 100 американски затворници на остров Уейк.   1944 г. - Втората световна война: Бунт в Аушвиц, евреите подпалват крематориумите.   1949 г. - Провъзгласена е Германската демократична република (Източна Германия) със столица Източен Берлин.   1959 г. - Космическа програма на СССР: За пръв път е фотографирана обратната страна на Луната от съветския космически апарат Луна 3.   1963 г. - Териториите на Хаити и Доминиканската република са ударени от урагана Флора, загиват 7 190 души.   2001 г. - Започва Войната в Афганистан с атаката на САЩ по въздух и суша срещу талибаните в Афганистан.   2004 г. - Кралят на Камбоджа Нородом Сианук абдикира от престола.  ", "date": "2018.10.07", "title": "7 октомври, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/388113-6-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%B8%D0%B7%D0%BE%D0%B1%D1%80%D0%B5%D1%82%D0%B5%D0%BD%D0%B8%D1%8F,-%D0%BA%D0%BE%D0%B8%D1%82%D0%BE-%D1%81%D0%B2%D0%B5%D1%82%D1%8A%D1%82-%D0%B4%D1%8A%D0%BB%D0%B6%D0%B8-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE", "text": "От цветната телевизия и контрацептивното хапче до машините за производство на тортиля - това са едни от най-значимите изобретения, създадени в Мексико, в приноса му към глобалното технологично развитие. Контрацептивното хапче е създадено през 1951 г. от мексиканският химик Луис Ернесто Мирамонтес, заедно с Карло Джераси и Джордж Розенкран. В момента се използва от милиони жени по целия свят. Изобретението се е случило, когато учените синтезират стероидното вещество норетистерон,. Това съединение се намира в повечето орални контрацептиви и днес. Цветна телевизия - инженер Гилермо Гонзалес Камарена е изобретил през 1940 г. последователната трихроматична система от полета, поставяйки основите за развитието на цветната телевизия. Патентът е получен през 1942 г. и е подобрен през 1960 и 1962 г. През 1950 г. Колумбийския колеж в Чикаго поискал от младия мексикански изследовател да произведе телевизионната система и в САЩ било изнесено цветно телевизионно оборудване, проектирано и произведено в Мексико. Тази система е била използвана в мисиите на НАСА \"Аполо и Вояджър\" за получаване на изображения от Луната и планетите на Слънчевата система през 60-те и 70-те години. Тридилозната система -това е смесена триизмерна структурна система, изработена от стомана и бетон, създадена от мексиканския инженер и политик Хеберто Кастило през 1966 г. Тази система намалява използвания материал без да компрометира структурата на конструкциите. Едно от най-забележителните качества на структурата е, че може да спести 66% от бетона и до 40% от стоманата. С тази техника е построена сградата на Световния търговски център, една от най-емблематичните сгради в Мексико Сити. Антиграфити живопис. Разработена в Центъра за приложна физика и усъвършенствана технология на Националния автономен университет в Мексико, тя се състои от биоразградимо вещество и има качеството да премахва аерозолната боя от спрей. Произвежда се индустриално от 2002 г. насам. Това е уникална боя в света, която съдържа хидрофобен агент, т.е. вещество, което не може да се смесва с вода. Машината за тортиля е създадена от Еверардо Родригес Арсе и Луис Ромеро. В началото се състои от ламинирана ролкова глава с конвейерна верига, която придвижва продукта, което позволявало да се произвеждат 16 000 тортили на ден. През 1947 г. Фауста Селорио разработил първата автоматична машина за тортиля. Тези машини са изнасяни в страни като САЩ. и Китай. Прозрачен бетон е измислен през 2005 г. от инженерите Хоел Соса Гутиерес и Серхио Галван Касерес и позволява значително икономия на светлина, давайки осветление в къщи и сгради, където електрическият ток не е добър.", "date": "2018.10.07", "title": "6 технологични изобретения, които светът дължи на Мексико"}
{"url": "http://www.classa.bg/%D1%81%D0%B2%D1%8F%D1%82/item/388105-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5", "text": "Нито сърбите в Босна, нито хърватите гледат на Сараево като на своя столица. Всяка етническа общност си има собствена версия за миналото и собствен \"образ на врага\".  Войната в Босна сякаш никога не е приключвала.             Босна държи няколко рекорда – все отрицателни. Страната страда от висока безработица, корупция, обезлюдяване, хаос в държавните структури. Страната, чието население наброява едва 3,5 милиона жители, бе напусната през последните две години от близо 80 000 души, предимно млади хора. Предисторията на това драматично развитие започва в далечната 1990 година. Кървавата война в Босна завърши през 1995 година с подписването на Дейтънския мирен договор, изработен под силен американски натиск. В него бе предвидено Босна и Херцеговина да бъде разделена на две: доминираната от сърбите \"Република Сръбска\" получи 49 процента от територията на страната, както и широко самоопределение, а Босненско-хърватската федерация бе разделена на общо десет автономни кантона. Тази сложна държавна структура и до днес оправдава съществуването на армия от министри, държавни секретари, съветници и държавни служители. Изкуствено създадената държава получи за неопределено време и международен администратор с почти неограничени правомощия - страната на практика стана международен протекторат. Факт, който не помогна за решаването на проблемите.   Наследената омраза   Етническото разделение и свързаният с него национализъм не се преодоляха през изминалите 23 години - въпреки международното присъствие, а може би дори именно поради него. Етническата дистанция дори се увеличи сред младото поколение, макар че то не е преживяло войната. Всяка етническа общност си има собствени учебници и собствена версия за миналото, етнически оцветените медии също допринасят за утвърждаването на „образа на врага\". Войната в Босна сякаш никога не е приключвала. Предстоящите избори (07.10.) едва ли ще променят нещо в това отношение. Илюзия е да се вярва, че гражданите могат свободно да избират между програми и кандидати, твърди главният редактор на независимия сайт \"Прометей\" Франьо Шарчевич: \"Големите национални теми доминират предизборната борба. Мнозинството от кандидатите се надпреварват да доказват любовта си към собствените народ, държава и етнос. Те обещават да се борят още по-активно срещу \"онези, които ни застрашават\", казва той в разговор с ДВ.   Между Путин и Ердоган   Владимир Путин и Милорад Додик в Сочи - 30.9.2018   В Република „Сръбска\" използват предизборна реторика, която се заиграва с идеята за евентуално отделяне от Босна и присъединяване към Сърбия. Единственото, което обединява босненската Сръбска република и Белград е демонстративната им любов към Русия. Президентът на босненските сърби Милорад Додик също подхранва представите за скорошна ориентация на изток. Само преди дни той проследи последното състезание от „Формула-1\" в Сочи заедно с руския президент Путин. Общо девет пъти през тази година той се е срещал и със сръбския президент Александър Вучич. Милорад Додик е този, който блокира признаването на Косово от Босна и Херцеговина и блокира сближаването на страната с НАТО. Опозицията, обединена под мотото \"Съюз за победа\", почти не се различава от Додик по основните въпроси. Общият кандидат на опозицията за сръбски представител в тричленния държавен президиум Младен Иванич преди около година заяви за ДВ следното: \"Ако в Босна и Херцеговина не се появи консенсус по основите въпроси, засягащи цялата държава, тя ще се разпадне от само себе си. Република Сръбска обаче ще оцелее\". В Сараево и другите мюсюлмански части от страната консервативно-ислямската Партия на демократичното действие /SDA/ се бори за гласовете на босненските избиратели. А близостта с турския президент Ердоган явно е от особена важност за председателя на партията Бакир Изетбегович, който е син на бившия босненски президент Алия Изетбегович. \"Питате ме дали съм политическият играч на Ердоган, който се кара с Европа от негово име? Не, не съм. Но аз никога няма да предам моя приятел\", каза той. В отговор на амбициите на Додик за отделяне на босненските сърби, Изетбегович заяви: \"Който обича тази страна, трябва да е готов на всичко, щом трябва да се опази териториалната ѝ цялост!\". С други думи - ако босненските сърби се отцепят, ще има война.   Отчуждение от собствената държава   Босна - една провалена държава   Националистически настроеният лидер на босненско-хърватската партия HDZ Драган Чович също подчертава привързаността си към Хърватия и дистанцията към Сараево. Мнозинството от босненските сърби и хървати не смятат Сараево за своя столица, твърди журналистът Цветин Миливоевич. \"Това е важно, защото според Дейтънското споразумение трите народностни групи трябваше да имат равни права. В действителност обаче не може да се говори за никакво равенство\", казва той. Ширещата се корупция, неефективното правосъдие и бягството на младите хора в чужбина, както и затлачените реформи си остават характерни черти на днешна Босна. Франьо Шарчевич не вярва, че страната има голям потенциал за промени, защото политическото мислене не се променя. \"Много ми се иска Босна и Херцеговина да влезе в 21-и век като свободно, открито и прогресивно общество, вместо да продължава да тъпче по пътя от минали векове. Опасявам се обаче, че реалните отношения и след изборите ще си останат непроменени\", заключава той.", "date": "2018.10.07", "title": "Изкуствената държава на Балканите"}
{"url": "http://www.classa.bg/%D1%81%D0%B2%D1%8F%D1%82/item/388106-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B0%D0%B1%D0%BB%D0%B8%D0%B6%D0%B0%D0%B2%D0%B0-%D0%BA%D1%80%D0%B0%D1%8F%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7", "text": "В интервю за телевизионния канал TRT World турският президент Реджеп Ердоган заяви, че вижда много знаци за близкия край на Европейския съюз. Той дори пожела този край да се случи възможно най-скоро, за да може Турция да начертае собствената си посока, предава Канал 3. „Годината е 1963, после 2018 – все още ни бавят. Няма такава жестокост. Страни, които в нито една област не могат да бъдат сравнявани с нас, са членове на ЕС. Изтъкват ни критериите от Копенхаген, ние сме ги изпълнили, но други, които изобщо не са се доближили до тях, сега са членове на ЕС.     В нашия процес повечето от страните не бяха членки, а аз присъствах на срещите на върха, говорил съм с френския президент Ширак, с германския канцлер Шрьодер. А когато на власт дойдоха Саркози и Меркел, лидерските срещи бяха премахнати. Отворихме и затворихме много глави, но не ни дадоха шанс да продължим и процесът спря. Тогава за какво говорим, какви преговори, кой да преговаря?“, каза Ердоган в ефир. Според него по отношение на Турция няма никакви индикации, че вратата на ЕС е отворена, а се предлагат някакви по-специални условия. По време на последната сесия на ООН в Ню Йорк той е разговарял с редица европейски лидери и настоял да спрат взаимно да се уморяват. „Ако ще ни приемате, приемете ни, ако не, кажете ни да вървим по пътя си и вие продължавайте по своя. Но те нямат умора. И на Меркел казах същото. Но те не смеят да кажат в прав текст, че не ни искат. А ние можем да предложим на ЕС много полезни неща“, посочи турският лидер. Запитан може ли Турция да защити целостта на ЕС, той заяви, че никога Анкара не си е поставяла за цел разкъсването на съюза. „Колкото е по-силен ЕС, толкова и ние бихме били по-силни. Ние можем да допринесем твърде много, ЕС също може за страната ни. Ако се ползва тази логика, медиите ще публикуват чудесни заглавия. Ние обаче сме длъжни да приемем решението на нашите 81 милиона жители“, намекна президентът за възможен референдум по въпроса за членството в ЕС. Според него народът му трябва да свиква с референдумите, тъй като има европейски държави, в които допитвания се провеждат по 2-3 пъти годишно, а новата система на управлението му предвиждала и това.    ", "date": "2018.10.07", "title": "Ердоган: Наближава краят на Европейския съюз"}
{"url": "http://www.classa.bg/%D1%81%D0%B2%D1%8F%D1%82/item/388107-%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D0%B1%D0%B0%D0%BD%D0%BA%D1%81%D0%B8-%D1%81%D0%B5-%D1%81%D0%B0%D0%BC%D0%BE%D1%83%D0%BD%D0%B8%D1%89%D0%BE%D0%B6%D0%B8-%D1%81%D0%B5%D0%BA%D1%83%D0%BD%D0%B4%D0%B0,-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B1%D0%B5%D1%88%D0%B5-%D0%BF%D1%80%D0%BE%D0%B4%D0%B0%D0%B4%D0%B5%D0%BD%D0%B0-%D0%B7%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%BF%D0%B0%D1%83%D0%BD%D0%B4%D0%B0", "text": "Цената на творбата на артиста “Момиче с балон” стана на доста скъпи ленти… Tворбата на британския художник Банкси “Момиче с балон” се самоунищожи, след като беше продадена за 1 милион паунда на търг в Лондон, съобщава Асошиейтед прес. Наддаванията бяха организирани от аукционната къща “Сотбис”. Получената цена за нарисуваната картина със спрейове от Банкси изравнява рекорд за негово произведение. Малко след покупката прозвуча аларма и машинка за унищожаване на документи, монтирана в рамката, направи картината на ленти.             Не е известно дали купувачът ще заплати цената за повредения лот. “Ние току-що бяхме “Банксирани”, заяви Алекс Бранчик, ръководител на отдела за съвременно изкуство към аукционната къща “Сотбис”, цитиран от БТА. Подобно нещо никога не ни се беше случвало!”. Събитието бе документирано на страницата на Банкси в Инстаграм. Художникът никога не разкри изцяло своята идентичност пред публиката. Той започна да рисува със спрей своите социално ангажирани графити в английския град Бристол и си спечели световна слава, припомня агенцията.  ", "date": "2018.10.07", "title": "Картина на Банкси се самоунищожи секунда, след като беше продадена за 1 милион паунда"}
{"url": "http://www.classa.bg/%D1%81%D0%B2%D1%8F%D1%82/item/388108-%D1%81%D0%B0%D1%89-%D0%BF%D0%BE%D0%B2%D0%B5%D1%87%D0%B5-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%E2%80%9E%D0%BF%D1%80%D0%B8%D1%82%D0%B8%D1%81%D0%BA%D0%B0%D1%82%E2%80%9C", "text": "не могат да „притискат“ Китай. Именно тази свещена фраза най-точно отразява рязката ескалация на напрежението в китайско-американските отношения през последните дни. При това е показателно, че изострянето върви по всички ключови направления. Икономиката Наскоро стана известно, че напълно са прекратени доставките на петрол от САЩ към Китай: така търговската война между тях излиза на ново равнище. При това и двете страни се готвят за неизбежното въвеждане на нови митнически ограничения за вноса на стоките една спрямо друга. Военната сфера Доскоро Пекин последователно избягва военната конфронтация с Вашингтон дори в случаите, когато американските военни демонстративно провокират и предизвикват китайските въоръжени сили.     Но през последните дни ситуацията се е променила забележително: А) Пекин отказа влизането в пристанището на Хонконг на американски военен кораб, както бе планирано през октомври. Б) Преди дни китайски военен кораб изтласка американски ескадрен миноносец, влязъл в спорните води, които Китай смята за свои. В) Министърът на отбраната на САЩ Джеймс Матис отмени посещението си в Китай. Г) Според медиите, ВМС на САЩ са предложили на Пентагона да проведе военни учения за „сплашването на Китай“. Политика Според The Wall Street Journal, вицепрезидентът на САЩ Майк Пенс в своята реч пред Хъдзъновия институт във Вашингтон ще заяви, че „това, което Русия прави, бледнее в сравнение с това, което Китай прави в нашата страна“. Ако тази информация на изданието се потвърди, това ще означава извеждането на конфронтацията на Вашингтон и Пекин на качествено ново равнище. От една страна самата стратегия на противостоене с едновременно две велики държави – Русия и Китай – е крайно съмнителна. Да не говорим за това, че тя противоречи на традиционния американски подход, формулиран и въплътен на практика през 70-те и 80-те години от Хенри Кисинджър, за заиграването с противоречията между Москва и Пекин с цел да не се допуска обединението им срещу Вашингтон. От друга страна може би въпросната стратегия е призната от ръководството на САЩ за безполезна в момента и в момента се залага на това противникът просто да бъде сломен. С Русия това не може да се получи, а виж, дали Китай ще устои срещу прямия, жесток и много агресивен натиск, е открит въпрос. Бъдещето ще даде отговор на това. Но къде по-вероятно е, че Пекин ще се справи с предизвикателството – и Щатите със своите действия ще постигнат единствено това, че Китай ще излезе от противостоенето укрепил статута си на велика държава.   Превод: В.Сергеев", "date": "2018.10.07", "title": "САЩ повече не могат да „притискат“"}
{"url": "http://www.classa.bg/%D1%81%D0%B2%D1%8F%D1%82/item/388104-%D0%BA%D0%BE%D0%B9%D1%82%D0%BE-%D0%BA%D1%83%D0%BF%D1%83%D0%B2%D0%B0-%D0%BC%D0%BD%D0%BE%D0%B3%D0%BE%D0%BF%D0%BB%D0%B0%D1%81%D1%82%D0%BE%D0%B2%D0%B8-%D0%BE%D0%BF%D0%B0%D0%BA%D0%BE%D0%B2%D0%BA%D0%B8,-%D1%89%D0%B5-%D0%BF%D0%BB%D0%B0%D1%89%D0%B0-%D0%BF%D0%BE%D0%B2%D0%B5%D1%87%D0%B5", "text": "Ще си носим ли вече само пазарски чанти от плат и кутии, в които да ни слагат сиренето и кашкавала? В много страни по света мислят как да намалят пластмасовите отпадъци.  Но дали потребителите ще променят навиците си?           На пластмасата бе обявена война. В бъдеще пластмасовите опаковки до голяма степен ще изчезнат от рафтовете на големите магазини като „Реве\" и „Лидл\", а вериги като „МакДоналдс\" и „Старбъкс\" вече изпробват нови хартиени алтернативи, пише \"Зюддойче Цайтунг\". Изчезват и пластмасовите сламки. \"Сламките не са най-големият проблем\", признава Герхард Кочик, експерт във Федералната служба за околната среда, но добавя, че на европейските плажове те са сред най-често срещаните отпадъци. Проблемът не може повече да бъде пренебрегван, нито в Европа, нито по света. Затова се търсят нови решения. Снимката на морска костенурка край бреговете на Коста Рика, от чийто нос бе извадена 10-сантиметрова пластмасова сламка, обиколи света през 2015 г. и се превърна в символ на борбата срещу замърсяването на моретата и океаните. ЕС дори изработи специална стратегия за намаляването на изделията за еднократна употреба. Еврокомисията предупреди, че ако не се предприемат спешни мерки, през 2050 г. \"в океаните ще плуват повече пластмасови отпадъци, отколкото риба\". Редица страни също подеха борба срещу ненужните опаковки. Нова Зеландия например обяви, че от 2019 държавата ще забрани найлоновите торбички, за да защити световните океани. \"Мястото на пластмасата не е в океаните, а във фабриките за рециклиране\", заяви германската министърка на околната среда Свеня Шулце. \"Ще трябва добре да помислим и преценим, в кои случаи можем да използваме пластмаса и кога е по-добре да се откажем от нея.\"   Изделия за еднократна употреба и скъпи пластмасови опаковки   Какви чаши за кафе ползваме навън?   Проблемът е световен. Само европейците произвеждат годишно близо 25 милиона тона пластмасови отпадъци – количество, което би могло да се натовари на камиони, образуващи опашка от 18.000 километра. За съжаление количеството на отпадъците продължава да расте. \"Тенденцията ясно показва, че най-използвани са изделията за еднократна употреба, както и скъпите опаковки от пластмаса\", обяснява експертът Герхард Кочик, цитиран от „Зюддойче Цайтунг\". Според него, проблемът е и социален. Населението застарява, домакинствата стават все по-малки. Възрастните и необвързаните купуват предимно малки разфасовки, а колкото по-малки са порциите, толкова по-неизгодно е съотношението между големината на опаковката и количеството на продавания продукт. Много от излишните опаковки са направени за удобство на потребителя - все повече хранителни продукти се предлагат готово нарязани, обелени и пакетирани в пластмасови кутии. \"Така се променят и потребителските навици\", твърди Кочик. Според авторите на статията в германския вестник, пластмасовите изделия могат да се ограничат чрез съзнателното използване на пазарски чанти и торби от плат, както и на чаши за кафе, позволяващи многократна употреба. Но дали потребителите ще са готови да променят навиците си? В Германия, например, количеството на отпадъците расте с всяка изминала година, макар и с по-бавни темпове. Близо 3 милиона тона тежат пластмасовите опаковки, които изхвърлят германците, а към тях се прибавят още милионите тонове бутилки, хартиени и метални отпадъци. Дълго време германците бяха смятани за пионери в рециклирането. Всъщност обаче само една трета от събираните отпадъци се рециклира. Останалата част най-често се изгаря. Причините за това са най-често технически - автоматичните системи за сортиране не винаги успяват да разпознаят всички материали. Някои опаковки съдържат метал и други съставки, които не могат автоматично да бъдат отстранени от машините. Цената на продукта – в зависимост от опаковката   Многопластовите опаковки се рециклират по-трудно   Вестник \"Зюддойче цайтунг\" посочва, че би било редно производителите на продукти с подобни сложно съставни опаковки да осигурят и фирми, които да могат да ги рециклират. Изданието предрича, че в бъдеще именно компаниите за преработка на отпадъци ще са тези, които ще определят цените на опаковките в зависимост от това дали са лесни или трудни за повторна преработка. Една пластмасова кофичка за кисело мляко, обвита в картон и запечатана с алуминиево фолио, навярно ще се смята за \"почти невъзможна за рециклиране\". Ако потребителят не положи усилие да отдели хартията от пластмасата, системата за сортиране няма да разпознае материала. Тъй като производителите също ще съобразяват цената на продукта с трудността в рециклирането на опаковката му, това ще се отрази и на потребителското търсене. Клиентите очевидно ще търсят предимно продукти, чиито опаковки са по-лесни за рециклиране, и съответно – по-евтини.", "date": "2018.10.07", "title": "Който купува многопластови опаковки, ще плаща повече?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388099-%D0%BC%D1%8A%D0%B6%D0%B5%D1%82%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BD%D0%B0-%D0%BD%D0%B0%D0%B9-%D1%81%D1%80%D0%B0%D0%BC%D0%BD%D0%B8%D1%82%D0%B5-%D0%B8-%D1%88%D0%B0%D0%BD%D1%82%D0%B0%D0%B2%D0%B8-%D0%B8%D0%BD%D1%82%D0%B8%D0%BC%D0%BD%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%BD%D0%B0-%D0%B6%D0%B5%D0%BD%D0%B8%D1%82%D0%B5,-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81%D1%8A%D1%81-%D1%81%D0%B5%D0%BA%D1%81%D0%B0", "text": "От фантазии до оргазми и колко време трябва да продължи сесията, 15 въпроса за секс, които жените искат да отговарят, но се страхуват да поискат Сексът е върховно удоволствие за всеки човек. Оказа се обаче, че 1/3 от жените се притесняват да зададат всички интимни въпроси, които ги касаят. „Дамите могат да бъдат много шумни по време на секс, но оказа се са притеснително тихо щом стане дума за това да зададат всички интимни въпроси на половинката си, които ги касаят“, заяви сексологът Кейт Тейлър. За да сложи край на това тя помоли неколцина мъже да дадат отговор на всички странно интимни въпроси, които вълнуват жените.     Въпрос: Не е ли лошо, че понякога мисля за някой друг освен моя партньор по време на секс?  Отговор : Фантазиите и случващото се в ума по време на секс си е едно безобидно забавление. Но ако мозъкът ви продължава да си представя все един и същ мъж, който не е този, с който правите секс, се запитайте защо. Въпрос: Колко често жените симулират оргазъм?  Отговор : Да, те много често се преструват, че сексът им харесва. Изследване на Durex разкри, че десет процента от жените симулират оргазъм най-малко веднъж седмично. Въпрос: Оказват ли контрацептивите влияние върху качеството на секса?  Отговор : Истината е, че повечето контрацептиви оказват влияние върху сексуалния ви живот по някакъв начин. Поставянето на презерватив да речем за кратко паузира секс маратона. Хормоналните хапчета или спиралите пък намаляват естественото овлажнение на жените, а могат да причинят и други инфекции. Най-добре намерете контрацепцията, която ви върши най-добра работа и не ви ощетява от към секс удоволствие. Въпрос: Какъв е средният размер на пениса - и има ли той значение?  Отговор : Средният размер на пениса е между 13 и 18 сантиметра. Най-скромните измервания говорят за мъжко достойнство, което е било едва 9 сантиметра в еректирало състояние. Но размерът наистина няма значение. Най-чувствителните нервни окончания са около входа вагина, което означава, че допълнителната дължина не увеличава удоволствието. Въпрос: Колко е нормалната продължителност на половия акт?  Отговор : Цялото фиаско средно продължава 19,5 минути. 10 минути са за любовната игра, а останалите 9 минути и половина е същинският полов акт. Сексолозите пък са категорични, че от 7 до 13 минути е най-горещата продължителност на секса. Въпрос: Лош знак ли е, ако не искам да правя секс?  Отговор : Ако това е само временно усещане няма проблем – може да сте уморени, стресирани или просто да не се чувствате добре. Но ако това нежелание за интимен живот продължи по-дълго, то потърсете помощ, защото може да се касае на депресия или хормонален дисбаланс. Разбира се може и просто тръпката с човека до вас да е отминала и затова да не искате да спите с него. Въпрос: Как да призная на мъжа до мен какво наистина харесвам и искам да ми направи в спалнята?  Отговор : Просто! Само ни кажете. Ние обичаме да изпълняваме всяка ваша секс фантазия и няма да ви упрекнем за нищо, което поискате да ви направим между чарпафите. Въпрос: Какво, ако искам повече секс от моя партньор?  Отговор : И тук отговорът е просто ни кажете. Няма нищо по-секси от жена, която има голямо либидо и не се срамува да си го признае. Въпрос: Трябва ли да правя секс сега, когато съм бременна?  Отговор : Питайте все пак гинеколога си, сексът по време на бременността обикновено е добре. Това е дори едно от най-задоволяващите времена за жените, тъй като увеличеният приток на кръв към тазовата област означава, че оргазмите ще са по-силни от всякога. Въпрос: Колко дълго след раждането трябва да правя отново секс и как мога да се чувствам уверена?  Отговор : Ако не сте имали усложнения, тогава обикновено е добре да се върнете към секса след шестата до осмата седмици след раждането. За по-сложни раждания, винаги се консултирайте с вашия лгинеколог. Въпрос: На каква възраст имаме най-големи сексуални мераци?  Отговор : Сексуалният апетит на жените най-много се засилва след като навършат 27 години и достига върховата си точка преди началото на менопаузата на възраст от 45 до 52 години.  Въпрос: Добре ли е да използва секс играчки?  Отговор : Разбира се. Това ще внесе допълнително тръпка в секса. А дори да ги използвате, когато сте сами пак ще е ок.", "date": "2018.10.07", "title": "Мъжете отговориха на най-срамните и шантави интимни въпроси на жените, свързани със секса"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388100-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-7-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "ОВЕН ( 21 март - 20 април ) Прислушайте се в тялото си и се погрижете за здравето. Възможни са проблеми със сърцето, стомаха и костната система. Днес не са препоръчителни, физическите упражнения и тежкото натоварване. На възникващите проблеми, трябва да гледате, колкото е възможно, по-спокойно. Всичко е временно, имайте това предвид. ТЕЛЕЦ ( 21 април - 21 май )  Преди да критикувате някой, трябва да погледнете първо себе си отстрани. Идеални хора няма, така че имайте, по-малко претенции към приятелите си. Възможно е внезапно бизнес пътуване, от което ще зависят професионалните ви дела. Днес също са възможни, непредвидени обстоятелства, свързани с преместването на роднини. БЛИЗНАЦИ ( 22 май - 21 Юни ) Колкото и стриктно да се отнасяте към натрупаният си капитал, днес ще трябва да разхлабите кесията. Разходите ще бъдат свързани с дома, децата, ремонт на автомобил или роднини. Възможен е и спешен медицински преглед, който също ще глътне много пари. Вечерта, се разходете на чист въздух.   РАК ( 22 юни - 23 юли ) Може да попаднете в неприятна история, както и драматично да промените мнението си за любим човек. Но, имайте предвид, че всяка дребна кавга може да доведе до раздяла. Вниманието в дома и на пътя, днес трябва да ви бъде приоритет. Ако ви провокират към парични авантюри, не трябва да се подавате. ЛЪВ ( 24 юли - 23 август ) Днес не мълчете, а ясно и открито споделете своите мисли с другите. От вашата активност в този ден, ще зависят много неща - кариера, репутация и дори на размера на парите в портфейла ви. Бъдете внимателни при самолечение! Дори ако имате обикновена настинка, е необходимо да отидете на лекар. ДЕВА ( 24-ти август - 23 септември ) Личния живот и отношенията с партньора, ще бъдат важни днес. Дори, ще ви е трудно да работите спокойно, което е разбираемо. Намерете компромис и се научете да отстъпвате един на друг. Ако не може да намерите изход от ситуацията, може да поискате съвет от по-мъдър и опитен роднина. ВЕЗНИ( 24 септември - 23 октомври) Днес е добре, да подадете ръка на нуждаещите се или да дарите пари за благотворителност. Новите бизнес въпроси, няма да доведат до желания резултат. Денят е добър за релакс сред природата, в кръг от близки приятели и с любимото хоби. Една активна кореспонденция по интернет, ще ви помогне да облекчите вътрешно си напрежение.   СКОРПИОН ( 24 октомври - 22 Ноември ) Ранните сутрешни часове, настроението ви може да се развали от внезапното обаждане на стар приятел. Опитайте се да бъдете по-малко чувствителни и подозрителни и не внасяйте проблемите на другите хора в живота си. За пътувания и ремонти, деня не е добър. По-добре прекарайте вечерта сами, с книга в ръце.   СТРЕЛЕЦ ( 23 Ноември - 21 Декември ) Слушайте внимателно всичко, което се казва, около вас. Много интересни и значителни новини ще чуете и ще погледнете на хората, които познавате, от различна страна. Не претоварвайте стомаха си, избягвайте екзотични ястия и алкохол. Това може сериозно да подкопае здравето ви. КОЗИРОГ (22 Декември - 20 януари ) Днес трябва да пазите в тайна не само личния си живот и бъдещите си планове, но и номера на личната си сметка и пароли на електронна поща. Възможни са измами и кражби, така че бъдете внимателни. От това колко правилни са решенията ви, ще зависят бъдещите отношения с вашият избраник.  ВОДОЛЕЙ ( 21 януари -  19  февруари ) Лятото завърши и с началото на есента, може да почувствате лека депресия. Това ще се отрази на всички области в живота, така че по добре се вземете в ръце. Отвлечете вниманието си от тъжните мисли и правете нещо, което ви харесва. Ако дълго време не сте чели хубава книга или гледали комедия, цялата вечер е на ваше разположение.   РИБИ ( 20 февруари - 20 март ) През целият ден, ще се чувствате за нещо виновни. Имайте предвид, че по този начин, ще трябва да се оправдавате от сутрин до вечер. В работата се стремете към това, което ще донесе бърза възвращаемост. Рутинните и малките дела трябва да отложите, тъй като те едва ли ще са спешни и важни.", "date": "2018.10.07", "title": "Дневен хороскоп 7 октомври"}
{"url": "http://www.classa.bg/%D1%81%D0%B2%D1%8F%D1%82/item/388101-%D1%82%D0%B5-%D1%89%D0%B5-%D0%B7%D0%B0%D0%B2%D1%8A%D1%80%D1%88%D0%B0%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82,-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD%D0%B8%D0%B5-%D0%BD%D0%B0-%D0%B1%D0%BE%D0%B3%D0%B0%D1%82%D0%B8-%D1%82%D0%B0%D1%82%D0%B5%D0%BD%D1%86%D0%B0", "text": "Пени (името е измислено) живее в мърлява студентска къща. Килимът на пода е преживял едно наводнение, по пода в кухнята липсват отделни плочки, а газовият винтил на печката не работи отдавна. Понякога вътре е толкова студено, че можеш да видиш как от устата ти излиза пара. Къщата е далеч от университета, така че на Пени й се налага да плаща разноски и за транспорт. Това е всичко, което младото момиче може да си позволи за момента. Ако разчиташе единствено на средствата, останали й от студентския заем, тя нямаше да може да покрие сметките си за месеца. Но вместо да си намери конвенционална почасова работа, Пени, както и все по-нарастващ брой студентки във Великобритания, си намира \"татенце\" с пари.     При повечето нормални работни места студентите попадат в омагьосан кръг - трябва им работа, за да натрупат опит, но не ги взимат на работа, защото нямат опит. Затова много от тях търсят други начини за препитание. Решението в случая е \"татенце\" или както казват на английски \"sugar daddy\" - \"сладко татенце\". Явлението, разбира се, не е нищо ново и е добре познато и в България. В Западна Европа го има още през 20-те години на миналия век. Пени и жените като нея влизат в доброволни връзки с богати по-възрастни мъже и прекарват време с тях в замяна на подаръци, понякога и за пари в кеш. Целта им са мъже, които са наистина добре финансово, а не просто обезпечени с работа и жилище. Повечето момичета си намират \"татенца\" през сайтове за запознанства, направени именно с тази цел. Други се опитват да го направят през стандартните социални мрежи - Twitter и Instagram например, където търсят съобщения на мъже, които си търсят именно такива приятелки. Студентките се оглеждат за ключови думи и реплики като \"Търся си сладка и откровена мацка\" или \"Търся си някоя, която да разглезя до безобразие\". По последни данни този \"бизнес\" е във възход. Въпреки че няма обективни данни, популярните тематични сайтове за запознанства твърдят, че в тях са регистрирани над 2 милиона млади жени от Великобритания. А в САЩ може и да не са чували за Наталия Кобилкина, но си организират цели пресконференции с обучения как да си намериш \"татенце\". Дали търсачките на богати по-възрастни мъже са сексуални труженички? Въпросът е сложен. Някои момичета правят секс с покровителя си като част от уговорката им. Други просто предоставят услуги като изслушване или придружаване на определени събития за престиж. Пени е чувала дори за \"татенца\", които помагат с обучението на момичета като плащат доста високите университетски такси. Последният мъж, с когото тя се е срещала, платил за първото им виждане в дрога - дал й кокаин на стойност 80 паунда (около 178 лева). Подаръците могат да са различни. Често срещани са студентките, които водят мъжете по възможно най-скъпите ресторанти или тези, които получават джобни пари за седмица напред. Само че има момичета, които казват, че това е далеч от реалността. По техни думи има дори мъже, които започват да те преследват, ако ясно покажеш, че не си съгласна на секс. Лично Пени предпочита да отиде някъде на вечеря, вместо в хотелска стая, наета почасово. Второто й звучи като проституция. Тя обмисля дали да не наруши принципите си заради мъжа, с който си пише онлайн в момента. Виждала го е на живо само веднъж през живота си, но й е изпратил доста снимки и изглежда чистоплътен. По тази причина му има доверие. Затова при следващото им виждане тя ще остане да преспи у тях и въпреки че от една страна няма търпение, от друга е леко изнервена. Срещите понякога я отвеждат до градове и гари, които не е виждала никога преди в живота си. Като се има предвид, че реално не познава отсрещната страна, това я поставя в уязвима позиция. Обикновено пие преди срещите, за да се отпусне. Помага й да се успокои. По принцип реалността я застига, когато е на път за поредната среща и се замисли в каква ситуация се намира. Накрая, когато вижда мъжа, просто се примирява. Засега в Европа няма проучвания какви са рисковете от връзките с \"татенца\". Едно изследване за сексуалните работнички показва обаче, че почти половината са жертва на трафик и търговия с хора. Пределно ясно е, че тези, които избират да разменят секс срещу подаръци, попадат в застрашена категория. Въпреки това няма законови ограничения за такива срещи. Обратното би означавало студентки и млади момичета с \"татенца\" да бъдат третирани еднакво с проститутките. Пени се фокусира върху парите, които потенциално може да спечели и които могат да достигнат почти до 3000 паунда на месец. Сметките се случват, докато мозъкът й упорито отказва да се замисли за щетите върху психиката й. Докато се среща с по-възрастни заможни мъже, студентският й заем може и да не намалява значително, но поне не расте още повече с убийствените си лихви. Въпреки че трудовият пазар за току-що дипломирали се нараства, Пени не е оптимист за бъдещето. Да си търси \"татенца\" най-вероятно ще продължи и след дипломирането. Съмнява се, че ще намери добра работа за наистина добри пари. Решението? Ще продължи да прави това, което прави и в момента.", "date": "2018.10.07", "title": "Те ще завършат университет, благодарение на богати \"татенца\""}
{"url": "http://www.classa.bg/%D1%81%D0%B2%D1%8F%D1%82/item/388102-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B0%D0%BC%D0%B8-%D1%81%D0%B0-%D1%81%D0%B8-%D0%B2%D0%B8%D0%BD%D0%BE%D0%B2%D0%BD%D0%B8", "text": "Много ясно, че Пекин иска именно това – да отвърне на американския търговски удар така, че Доналд Тръмп да го заболи най-много. И Китай успя, показвайки на САЩ, че който сее вятър, жъне бури.           Вицепрезидентът Майк Пенс, естествено, е прав, когато твърди, че Китай иска да повлияе на общественото мнение в САЩ. Ръководството в Пекин съвсем съзнателно насочи своите контрамерки срещу наказателните мита на Тръмп така, че те да засегнат в максимална степен именно фермерите от Средния Запад – а те са сред най-верните избиратели на Доналд Тръмп.     Вярно е и това, че Китай публикува реклами, критикуващи търговската политика на Тръмп. И то не къде да е, а във вестниците на един американски щат, чиито избиратели играят ключова роля за изхода от предстоящите американски избори за Конгрес, които са през ноември. Всъщност обаче не става дума за някаква подривна дейност. За разлика от Русия, която пуска в действие армии от тролове в интернет, Китай се бори съвсем открито. А вината за това, че се случват подобни неща, си е изцяло на американското правителство. Доналд Тръмп напълно ненужно поведе търговска война срещу Китай, която крие доста опасности за стабилността на пекинския режим. Дори и политически новак като него би трябвало да е наясно, че ще последва ответна реакция. Още повече, че Тръмп е политик, който и сам обича да се меси във вътрешните работи на други страни. А който сее вятър, жъне бури.", "date": "2018.10.07", "title": "Американците сами са си виновни"}
{"url": "http://www.classa.bg/%D1%81%D0%B2%D1%8F%D1%82/item/388103-%D1%81%D0%BB%D1%83%D1%87%D0%B0%D1%8F%D1%82-%D0%B1%D0%B0%D0%B1%D1%87%D0%B5%D0%BD%D0%BA%D0%BE-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D1%82%D1%80%D0%B8%D0%BB%D1%8A%D1%80", "text": "Едно инсценирано убийство от тайните служби на Украйна и до днес си остава мистерия. Кои са истинските поръчители на атентата срещу Бабченко, имат ли руските власти пръст в случая и защо всичко тъне в неизвестност?   В края на май Киев разпространи съобщение за убийството на опозиционния руски журналист Аркадий Бабченко. Съобщението предизвика широк отзвук в чужбина. Един ден по-късно се разбра, че украинските тайни служби (СБУ) са инсценирали убийството, за да разкрият поръчителите на действително планирано убийство. Украинските власти бързо заговориха за следа, която води към Русия. Четири месеца по-късно съдът в Киев осъди един киевски бизнесмен като ключова фигура и организатор на убийството. Въпреки това случаят остава неясен. Поръчково убийство за 30 000 долара   41-годишният Аркадий Бабченко стана известен като военен репортер и критик на Кремъл, макар че някои негови коментари в социалните мрежи се възприемаха като безвкусни. След кратко пребиваване в ЕС, Бабченко остава в изгнание в Украйна и работи за един телевизионен канал. И до днес не е известно почти нищо за това как е било предотвратено неговото убийство. Малко след инсценировката в Киев беше арестуван Борис Герман като организатор на покушението. 50-годишният Герман е шеф на фабрика за сигнални и газови оръжия. Дотогава неговото име не бе известно сред обществеността. Герман е обвинен, че е наел човек, бил се срещу сепаратистите в Източна Украйна, за да убие Бабченко срещу 30 000 долара. Поръчковият убиец от своя страна информирал тайните служби. Медиите съобщават, че в края на август Борис Герман е сключил споразумение с прокуратурата и затова е получил сравнително лека присъда от 4,5 години затвор. В началото на октомври присъдата влезе в сила.   Следите водят към Русия   Руският журналист Аркадий Бабченко   Процесът се проведе при закрити врата. Подробности не са известни. Само това, че Борис Герман е назовал някой си Вячеслав Пивоварник като поръчител на убийството. Пивоварник е млад украинец, който сега явно живее в Русия. В средата на септември той публикува видеопослание в Ютюб и отхвърли всички обвинения. Във видеото той заявява, че самият той е сътрудник на СБУ. Случаят „Бабченко\" бил комплот на украинските служби. В началото на октомври Аркадий Бабченко публикува дълъг текст във Фейсбук, в който обяснява, защо подозира Русия за покушението. За това говорели редица улики - както снимки, така и лични данни, до които имали достъп само руските власти. Бабченко назовава и едно име като конкретен поръчител на убийството, замислено срещу него – това на руския бизнесмен Евгений Пригошин. \"С моите записки за Пригошин, публикувани във Фейсбук, явно станах трън в очите им\", казва Бабченко в разговор с ДВ. 57-годишният Пригошин, комуто приписват тесни връзки с Кремъл, се споменава в руските медии като управител на една „фабрика\" за тролове в Санкт Петербург и шеф на една частна армия. САЩ повдигнаха срещу него обвинение за намеса в президентските избори през 2016 година. Самият Пригошин отхвърля категорично всички обвинения. Надежда за достъп до документите по делото   Аркадий Бабченко споделя, че главната цел на планирания срещу него атентат била да се \"дестабилизира политическата ситуация в Украйна\". Той твърди, че смъртта му щяла да разедини страната допълнително, да предизвика размирици и дори смяна на властта. Според него, са били планирани и други убийства на известни личности. Аркадий Бабченко призова украинските тайни служби да публикуват детайли от процеса. \"Мисля, че СБУ трябва да организира пресконференция и да представи доказателства, защото има много открити въпроси\", казва журналистът. Самият той щял да се опита да промени досегашния си статут на свидетел, за да може като потърпевш да хвърли поглед върху документите по делото.", "date": "2018.10.07", "title": "Случаят \"Бабченко\" се превърна в трилър"}
{"url": "http://www.classa.bg/%D1%81%D0%B2%D1%8F%D1%82/item/388112-%D0%B8%D1%80%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D1%80%D1%8A%D0%BC%D0%BF-%D1%83%D0%BD%D0%B8%D0%B7%D0%B8-%D1%81%D0%B0%D1%83%D0%B4%D0%B8%D1%82%D1%86%D0%B8%D1%82%D0%B5", "text": "Министърът на външните работи на Иран, Мохамед Джавад Зариф, предложи на Саудитска Арабия да си сътрудничат, с цел повишаване на регионалната сигурност, след \"унизителните\" коментари към Рияд от президента на САЩ, Доналд Тръмп. \"Президентът Тръмп многократно унижава саудитците, като казва, че не може да издържат повече от две седмици без неговата подкрепа. Това е наградата за заблудата, че сигурността на някой може да бъде възложена на външни изпълнители\", пише Зариф на официалния си профил в Twitter. \"Ние протягаме отново ръката си към нашите съседи: нека изградим безопасен регион и да спрем тази арогантност\", пише министърът. Тази седмица Тръмп разкри, че казал на краля на Саудитска Арабия, Салман бин Абделазиз Ал Сауд, че „не би да остане на власт дори две седмици, ако не разчита на подкрепата на американските въоръжени сили\". \"Харесва ми кралят, крал Салман, но аз казах:\" Кралю, ние те защитаваме, ти не можеш да издържиш две седмици без нас, трябва да плащаш за армията\" каза във вторник Тръмп по време на митинг в щата Мисисипи. Президентът направи подобни изявления също и в четвъртък. \"Аз казах: Извинете, крал Салман - той е мой приятел - имаш ли нещо против да плащате за армията? Имаш ли нещо против? Плащайте! \", заяви Тръмп на друг митинг в щата Минесота.", "date": "2018.10.07", "title": "Иранският външен министър: \"Тръмп унизи саудитците\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388096-%D0%B6%D0%B8%D0%B2%D0%B8%D1%82%D0%B5-%D0%BA%D0%B0%D0%BC%D1%8A%D0%BD%D0%B8-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D1%82", "text": "В централната част на Румъния може да се види уникално място, където се намират забележителни скални образувания. Наричат се трованти. Освен че могат да увеличават размера си те също... се размножават.   Затова и рези румънски камъни официално са причислени към списъка с живите организми.     Дори и сега учените не могат да разгадаят феноменалните свойства на румънските трованти. Установено е, че има връзка между процесите, протичащи в камъните, и метеорологичните условия. В сухия период всички те са напълно неподвижни и стоят на местата си без да променят размерите си. Настъпи ли дъждовният сезон, обаче, камъните сякаш оживяват, започват да увеличават размерите си и дори се движат.     Като цяло, по това време тровантите приличат на растящи гъби. След дъждовете те достигат до доста големи размери. Изследователите са установили, че камъче с размерите на песъчинка може да се превърне в огромен камък, тежащ няколко тона, само за няколко години. Най-големите трованти са високи около 10 метра. Оказва се, че колкото по-малки са камъните, толкова по-бързо растат.     Най-удивителното е, че по своя строеж тровантите приличат на дърветата – отвътре имат пръстени, показващи растежа им, също както и пъновете. Само че се състоят от песъчинки.     Най-много трованти се срещат в румънската област Вълча. Местните жители дори изработват сувенири от трованти, които продават на туристите. Можело дори да си „посадиш“ камък в земята и да почакаш той да порасне.     През 2006 година в района на Вълча, в пясъчни кариери близо до село Костещи, e открит Музей на тровантите. В колекцията му са събрани най-любопитните образци с местен произход. Най-големите от тях достигат височина десет метра. „Експозицията“ под открито небе заема повече от един хектар площ.  ", "date": "2018.10.07", "title": "Живите камъни съществуват"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388097-%D0%B0%D1%80%D0%BC%D0%B8%D1%8F-%D0%BE%D1%82-%D0%B8%D0%BC%D0%B0%D0%BD%D1%8F%D1%80%D0%B8-%D1%81%D0%B5-%D1%8E%D1%80%D0%BD%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D1%81%D1%8A%D0%BA%D1%80%D0%BE%D0%B2%D0%B8%D1%89%D0%B0%D1%82%D0%B0-%D0%BD%D0%B0-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%B8-%D0%B2%D1%8A%D0%BB%D1%87%D0%B0%D0%BD-%D0%B2%D0%BE%D0%B9%D0%B2%D0%BE%D0%B4%D0%B0,-%D0%B7%D0%BB%D0%B0%D1%82%D0%BE%D1%82%D0%BE-%D0%B1%D0%B8%D0%BB%D0%BE-%D0%B7%D0%B0%D0%BA%D0%BE%D0%BF%D0%B0%D0%BD%D0%BE-%D0%B2", "text": ". В това е убеден доц. Людмил Вагалински, директор на Националния археологически институт с музей към БАН и заедно с екипите си – чест потърпевш от техните набези, съсипващи културно-историческото ни наследство, пише „Монитор”. Това е сериозен бизнес с богати покровители, в който се въртят големи пари, но ученият е поразен не толкова от неговите „дилъри“, колкото от привидно нормалните и стабилни професионално хора, които методично ровят пластовете, обсебени от преследването на някаква легенда. При проучването на старинен параклис край Сарафово, Бургаско, преди няколко години археолозите са атакувани от заможен и на пръв поглед напълно разумен господин, който упорито ги убеждава, че знае къде е потъналият континент Атлантида с неговите бронзови, медни и златни лъвове. А именно, че са едва ли не в неговия двор и близката околност. Човекът бил изчел всичко за Атлантида, пресял легендите и изчислил мястото. Манията му го държи сезони наред и „разкопките“ в имота му напредват... Друг българин, успешен предприемач в САЩ, се върнал тук и засипал с писма премиера, министрите и шефа на НАИМ, че има сведения къде в Тетевенския Балкан е скрито имането на Вълчан войвода, за когото битуват най-жилавите златотърсачески митове. „Ние се мъчим да бъдем адекватни, да не обиждаме хората, още повече че понякога, знае ли човек, зад такива неправдоподобни истории може да има и зрънце истина и не бива да бъдат зачерквани веднага“, обяснява доц. Вагалински. Затова той все пак изпраща няколко археолози, подсигурени със спелеолози (пещерняци), да проверят на място как стоят нещата. Оказва се, естествено, че няма никакви следи от имането. Нито на Людмил Вагалински, нито на някой от колегите му се е случвало да тръгне по подобна нишка и да направи реално откритие, а не минава и месец, без да им позвънят с такива „сигнали“. Въпросните разкази доказват не друго, а единствено необходимостта да се вярва в чудо... Традиционните иманярски легенди са винаги свързани с някакво злато – дали ще е съкровището на Лизимах в пещерите около Калиакра (пълководец на Александър Македонски, наследил част от неговото богатство и станал цар на Тракия), или на Иван Шишман, заровено някъде си преди битките с турците – няма значение. Има и други любопитни хипотези, част от по-съвременната митология – явявали са се „свидетели“, запознати с това къде в Софийско немците са скрили златото на БНБ, взето от тях при отстъплението им от България по време на Втората световна война. Според твърденията им, ако археолозите се вслушат в тях и „разровят“, страната ни ще изплати външния си дълг. Всички ентусиасти носят за доказателство разни документи, надраскани карти, но... всуе. Иманярите почти винаги са крачка пред археолозите, защото се занимават само с това. Прекопали са надгробните могили, проверили са крепостите... „Минават като диво прасе през картофена нива, за да намерят нещо ценно, което да продадат. Някои обаче четат книги, знаят много, ориентирани са, но в крайна сметка го правят за своето лично обогатяване“, коментира доц. Вагалински. Има ли ситуации, в които иманярите могат и да съдействат на изследователите? По принцип те дълбаят скалите с кирка като каторжници, но напоследък някои са се научили да правят доста прилични изкопи с вертикални стени, почти като археолози, и това помага на истинските археолози да разчетат пластовете, без самите те да са копали, обяснява специалистът. Но вредата, която нанасят, е несметно по-голяма: те рушат и напълно унищожават историческата ни памет, а тя е „субстанция“, която по никакъв начин не може да се поправи и възстанови. Все повече хора от цялата страна посещават дупнишкото село Бистрица, защото се носят легенди, че там имало заровени жълтици от турско време. „От години в района има хора, които се занимават именно с откриването на ценности. Към момента търсачите на съкровища не са много, но допреди години бяха десетки. Сега почти всеки ден с металотърсачи мястото се проверява за скъпоценности. Причината е, че навремето районът в Рила над село Бистрица е използван за укриване на пари от продажбата на животни и плячка от грабежи. Най-сериозното имане, което се търси, е това на Ильо Войвода, който е бил най-богатият хайдутин“, разказват местните. По техни думи обект на търсене са монети и злато, които някога хората криели под скали и дървета в местността Пазар дере край селото. „Чували сме, че след продажбата на животни всички пари местните са заравяли под земята. По една или друга причина не са се връщали. Имало много скрити златни жълтици, които в момента се търсят“, коментират още жители на селото. Наскоро дори чули, че столичанин намерил подобно съкровище в Бистрица, което вложил в построяването на къща. „Всичко се базира на слухове. Никой няма да си признае, ако е намерил нещо подобно, да не говорим да го предаде на музея. Носят се не една или две легенди за подобно скрито имане в селото“, коментира и кметът Кирил Огненски. Иманяри обхождат Еленския Балкан и търсят стари римски и турски съкровища. Според златотърсачите планината крие в недрата си тонове заровено имане от 2000 години насам. По билото на Стара планина в римско време е минавал оживен път, охраняван от военни гарнизони. В районите на Елена и Златарица и днес има запазени остатъци от 15 крепостни кули и калета от античността, средновековието и османския период от българската история. Всички те стотици пъти са ставали обект на иманярски набези. Сред най-известните в Еленско са античната крепост Калето край Дрента, наблюдателната кула Вардата край Рогачева скала в местността Турлата, крепостта Градището край махала Багалевци, средновековните крепости край Разпоповци, Дебели рът, Зеленик, Костел, Бадевци, Беброво, Буйновци. В Златаришко пък най-известните и най-примамливите за иманярите са античната крепост Макавея и средновековната Братовановград. Сред жителите на еленските села още се носят легенди за несметните богатства, изоставени от бягащите по време на Освободителната война през 1878 г. паши и бейове. Турските велможи заравяли богатствата си в земята, избивали всички свидетели и оставяли на мястото нишани, известни само на тях. Те вярвали, че един ден отново ще се върнат като господари и ще изровят златото. Това обаче така и не станало. Преди няколко години в Еленско пристигат няколко млади турци от Истанбул. Те обикалят из махалите и търсят стари хора, които да познават добре планината и да ги водят. Скоро станало ясно, че чужденците са правнуци на турски паши и бейове, избягали преди години и скрили имането си в Балкана. Сега потомците идвали да приберат дядовото си наследство. Чужденците обаче нямали карти, а разчитали само на устни предания. А това се оказало съвсем недостатъчно. Старите балканджии разказват, че са виждали дълбоко навътре в Балкана следи към скрити съкровища. На 30-ина км от Елена навътре в планината, върху скала, имало вдълбана стрела с връх, насочен на изток. Върху друга скала пък имало следа като от отпечатък на подковано копито на гигантски кон. На 20 м от “подковата” имало нещо като пещера, чийто отвор обаче бил затрупан с камъни и пръст. Да се влезе вътре било невъзможно. На върха на Балкана отново върху скала били издълбани странни йероглифи. В местността Черковището се намира каменна плоча, разрушена от иманярите. Според предания на местните под нея имало имане. Дали онзи, който е изтръгнал плочата, го е намерил, или всичко е плод на нечии фантазии, не е ясно. Впрочем, според някои в Еленския Балкан се спотайва и митичното съкровище на Вълчан войвода и поп Мартин, което повече от столетие не дава спокоен сън на златотърсачите от цялата страна. Някои от местните жители в еленските махали се кълнат, че са виждали нощем навръх планината да свети заровено турско злато. То обаче било прокълнато и щяло да убие всеки докоснал се до него. „При заравянето на прокълнато злато е пролята човешка кръв. Убит е бил невинен човек, вероятно този, който е изкопал дупката, за да не може да разкаже за мястото, където и имането. За да се отмахне проклятието, при изравянето му над дупката трябва да се извърши ново жертвоприношение и златото да се поръси с кръвта на убитото животно. Е, не трябва, разбира се, да се коли човек. Петел или кокошка върши работа”, обясняват посветени в иманярските ритуали. Според повечето предания митичният Вълчан войвода укрил съкровищата си в няколко тайни пещери в Странджа. Като намерели подходящо място за трезор, хайдутите вземали със себе си дюлгери с инструменти, но ги водели дотам със завързани очи. Приготвяли мястото, оставяли парите и отново със завързани очи ги връщали там, откъдето са тръгнали. Едно от главните скривалища на Вълчан била Снеженицата – гориста местност с голяма пещера в землището на с. Карадере, сега в Турция. Повече от 100 години иманяри дупчат Странджа в търсене на имането. Дори и внуците на хайдутина идвали няколко пъти в България с карта като най-много търсили място на което смятали, че дядо им е закопал владишка корона и кръст с честното дърво. Според дядо им – те били най-ценните. Предполага се, че става въпрос за короната, жезъла и кръста на гръцкия владика в Одрин, който бил убит, защото издал на турците дружината на Вълчан. Дали са открили нещо, така и не се разбрало. Друга иманярска легенда гласи, че златото и скъпоценните накити на Вълчан, които струват цяло състояние, са в морска пещера, до галериите на която се стига само през поредица тесни наводнени тунели - изпитание дори и за най- опитния водолаз. Друга мълва твърди, че съкровището е било открито още преди 40 години край устието на река Ропотамо. През 1970 г. в Приморско пристигнал екип, специално изпратен от тогавашната власт. Няколко седмици хората обикаляли с металотърсач гората около блатото Аркутино, района край залива Перла и брега на морето между устието на Ропотамо и Маслен нос. Разпитвали местните какво са чували за имането на легендарния хайдутин. Така те стигнали до един свидетелски разказ. Спомените са запазили само малкото име на човека, който може би е разкрил тайната на съкровището и как да бъде открито. Той се казвал Яни и имал лодка и колиба до устието. Яни разказвал, че лично се познавал с участник в заравянето на хайдушкото съкровище – един от най-близките съратници на Вълчан. Според клетвата, която четникът бил положил, той не трябвало да споменава точно мястото, където е нужно да се копае, за да се извади имането. Посочил само приблизителното му местоположение. Понеже не му вярвали, Яни разочарован решил да довери тайната на непознатите с металотърсача. Една нощ ги завел там, където мислел, че е скрито имането, и те изкопали голям трап. Още на следващия ден мистериозните посетители си заминали и никога повече не се появили... Едва ли някой може да каже колко иманяри унищожават културно-историческото наследство на Добруджа, заяви шефът на музея в Добрич Добри Добрев. Според него те са стотици и колкото са по-навътре в областта, толкова броят им е по-голям. „По крайбрежието има постоянно движение и иманярите бягат оттам. Концентрират се във вътрешността на областта, особено където няма исторически музеи. Ако някои унищожават артефакти из Тервелско, ние не можем да знаем дали не са гастрольори от Силистренско или Русенско”, коментира Добрев. В Добруджа има както индивидуални търсачи, които бродят из нивите, така и организирани групи, които работят много стройно и бързо и унищожават почти цели комплекси културно-исторически ценности. За съжаление, археолозите научават последни, а и липсва добра правораздавателна система за санкциониране на иманярите. В цялата Добричка област има над 5000 могили от скитски произход, тракийски и е важно да се отбележи, че при тях има и вторични погребения от по-късни периоди. Преди години цяла група е работила на скитската могила край шабленското село Ваклино. За една вечер е изкопана близо 4,5-метрова дупка в камъните. За да се стигне до саркофага, е трябвало да се разбият метри скала. Оборудването на иманярите е свръхмодерно. Разполагат със скенери за дълбочина, имат достъп до база данните на археолозите, работят с археологически карти, част от които са закупени от аукциони в чужбина. Карат мощни джипове, притежават специални машинки за търсене на ценности. Минимум 300-400 лева струва обикновена машинка търсач, а над 1000 долара били вносните. Заради митичното съкровище на Вълчан войвода иманяри разкопали и местността Змейов баир край русенското село Копривец. Цяла бригада с кирки и лопати се изсипала през 80-те на мястото, където уж според стара карта е заровено имането, обозначено с кодовото име „Жената“. Хората били подкокоросани от човек на име Мустафа, който бил убеден, че тоновете злато се крият точно там. Фантазиите за заровено съкровище се разпалили, когато кирките ударили на каменна стена. Тогава заради очакваната находка на века бригадата решила да предупреди съвсем официално българските власти. Изпратено било писмо със снимки до председателя на Комитета за култура Георги Йорданов, в което подробно мъжете описали действията си. Само оставало да извадят златото на Вълчан. Но изпод кирките не излязло нищо друго освен камъни. Хората се уморили и след като надеждата съвсем угаснала, спрели търсенето на имането. Иманярите в Пазарджишка област се насочват към Овчите хълмове до село Овчеполци, североизточно от града. На хълмовете има останки от крепост. Легенда разказва, че тук е живял византийският император Константин, свален от власт и заточен от брат си. Той пристигнал тук със съкровището си. Укрил го в подземието на крепостта. Не минало много време и бил нападнат. Хората му отблъснали врага. През нощта нападателите запалили много свещи и ги сложили на главите на овце. Като видял огромната „войска“, Константин избягал, а съкровището останало в галериите на крепостта. Друго предание разказва за „ римска златна рудница“ край родопското градче Пещера. „Ще идеш в топрака (землището) на Пещера. Там има едно голямо кале. Покрай калето тече река. На десния бряг на реката на един голям камък изковахме нишани три кръста еднакви и една сабля. От тия кръстове на три крачки на източна страна изкопай 3 аршина дълбоко и ще се стигне до една желязна врата. Ключът е на възглавницата. Отключи с ръкавица и влез. Вътре лошо няма. Имаше капан ала ние го строшихме. Тука е римска златна рудница. Тъй я намерихме по книгите на латините“.", "date": "2018.10.07", "title": "Армия от иманяри се юрна да търси съкровищата на император Константин и Вълчан войвода, златото било закопано в..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388098-%D0%BA%D0%B8%D0%B9%D1%80%D0%B0-%D0%BD%D0%B0%D0%B9%D1%82%D0%BB%D0%B8-%D0%BF%D0%BE%D0%BF%D0%B8%D0%BB%D1%8F-%D0%BA%D0%B5%D0%B9%D1%82-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D1%81-%D0%B3%D0%BD%D0%B5%D0%B2%D0%BD%D0%BE-%D0%BF%D0%B8%D1%81%D0%BC%D0%BE", "text": "Холивудската актриса Кийра Найтли написа супер гневно писмо на Кейт Мидълтън. Подов за гнева й бе визията на съпругата на британския принц Уилям. Възмутителните си думи към Херцогинята Кийра сподели в писмо, което е написано като обръщение към детето на актрисата – 3-годишната Еди, и намира място в книгата на писателката Скарлет Къртис „Феминистите не носят розово (и други лъжи)“. Писмото на Найтли е озаглавено „По-слабият пол“ и в него тя сравнява своя вид и преживяване след раждането с поведението на херцогинята.      „Тя беше изписана от болницата само седем часа, след като роди. Бе с грим по лицето и на високи токчета. Видът, който светът искаше да види. И скрие. Да прикрие нашата болка, разцепването на телата ни, протичането на гърдите ни, хормоните ни, които вилнеят. Изглеждай красива, изглеждай стилна, не показвай своята борба, Кейт. Скрий се“, написа Найтли на Мидълтън. Кийра обаче не се спира до тук и продължава: „Седем часа след като си се борила със смъртта и живота, седем часа след като тялото ти се разтваря и животът излиза от него с крясъци и кръв. Нито дума, нито стон. Стой там със своето дете, докато банда мъже фотографи те снимат. Нищо работа. Това се случва всеки ден. Какво толкова? Както и смъртта, но не бива да се преструваш, че това е лесно“. В писмото актрисата също си припомня как нейните близки са я посетили след раждането, докато тя е носела „болнична дреха и хартиено бельо“ и все още е кървяла: „Обувките ми бяха покрити и полепнали с околоплодната течност от вчера и миришеха.“ Кийра Найтли споделя, че при престоя си в болницата не е спала, а си е взела душ на следващия ден, когато отишла с бебето си у дома и продължава с искрените признания: „Спомням си изпражненията, повръщаното, кръвта, шевовете. И помня бойното си поле. Своята борба и пулсиращия живот. Оцеляването. Аз ли съм слабият пол?“.", "date": "2018.10.07", "title": "Кийра Найтли попиля Кейт Мидълтън с гневно писмо"}
