{"url": "http://www.classa.bg/%D1%81%D0%B2%D1%8F%D1%82/item/377702-%D0%BD%D0%B0%D0%B4%D0%B6%D0%B8%D0%B2%D1%8F%D0%BB%D0%B0-%D0%B5-%D0%B4%D0%B2%D0%B5-%D0%B2%D0%BE%D0%B9%D0%BD%D0%B8,-%D1%89%D0%B5-%D0%BD%D0%B0%D0%B4%D0%B6%D0%B8%D0%B2%D0%B5%D0%B5-%D0%BB%D0%B8-%D0%BD%D0%BE%D0%B2%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D1%81-%D0%BC%D0%B5%D1%80%D0%BA%D0%B5%D0%BB", "text": "          В средата на 19-и век в Германия преживява размирни времена, придружени от голяма мизерия. Индустриализацията и прирастът на населението довеждат до огромно и масово обедняване. Все по-отчетливо се долавят протестите срещу социалната несправедливост. Германската социалистическата работническа партия (SADP) е сред първите организации, които се застъпват за онеправданите. Тя става трън в очите на управляващите, които гласуват закони, забраняващи нейните събирания. Въпреки това, партията увеличава своята популярност. През 1890 година партията се преименува в Германска социалдемократическа партия (SPD).     Картина на Х. Колман: Създаването на Социалистическата работническа партия през 1875   Тя е най-старата политическа партия в Германия. След края на Първата световна война тя получава шанс да участва в управлението на страната. По времето на Ваймарската република в правителството участват и социалдемократи. През 1918 година е въведено избирателно право за жени, за което социалдемократите настояват от самото начало.   Нестабилната политическа ситуация в Германия и Световната икономическа криза улесняват идването на власт на власт на Адолф Хитлер и неговата Националсоциалистическата германска работническа партия (NSDAP) през 1933 година. Повечето социалдемократи, които не са успели да емигрират, са хвърлени в концлагери или са избити.   В концентрационния лагер Ораниенбург: членове на Социалдемократическата партия през 1933   Този трагичен опит оставя своя решаващ отпечатък върху облика на социалдемократическата партия, твърди Ханс Койне от Института за изследване на демокрацията към университета в Гьотинген. \"В мрачните времена на германската история, по време на диктатурата, тя е била демократичната сила на съпротивата, която отстоява своите позиции\", казва той.   С приетата през 1959 година \"Партийна програма от Бад Годесберг\" социалдемократите в Германия окончателно се разделят с марксизма и застават на позициите на пазарната икономика. Това отваря партията към по-широки слоеве от населението, а десет години по-късно тя успява да влезе и в управлението на Германия. В коалиция със свободните либерали, тя излъчва първия канцлер-социалдемократ във Федералната република Вили Бранд. Той води политика на разведряване със страните от Варшавския договор. Когато на 7 декември 1970 година Бранд коленичи пред мемориала на жертвите от Варшавското гето, това му донася световно признание и уважение.   1970: Канцлерът Вили Бранд на колене пред паметника на жертвите от Варшавското гето   \"Източната политика на Вили Бранд е най-значимото постижение на социалдемократите в следвоенния период\", казва директорът на Института за партийни проучвания в Дюселдорф Томас Погунтке. За успеха на тази политика, която си поставя за цел да излекува раните от войната, Бранд е удостоен с Нобеловата награда за мир. Неговото канцлерство обаче неочаквано приключва през 1974 година. Неговият близък сътрудник Гюнтер Гийом е разкрит като агент на ЩАЗИ, което принуждава Вили Бранд да подаде оставка. Наследява го финансовият министър Хелмут Шмид.   След 16-годишната ера на канцлера Хелмут Кол от ХДС, през 1998 година на власт идват социалдемократите в коалиция със Зелените, а канцлер става социалдемократът Герхард Шрьодер. Той въвежда т.нар. \"Агенда 2010\". Програмата съдържа редица драстични мерки за намаляване на безработицата и повишаване на конкурентоспособността на страната. Сред тях - намаляване на помощите за дълготрайно безработни и създаването на сектор на ниски заплати.   Герхард Шрьодер е автор на т. нар. \"Агенда 2010\" за реформа на трудовия пазар   Икономическите показатели след въвеждането на програмата доказват правотата на Шрьодер, но някои традиционни избиратели на партията отказват да подкрепят новата ѝ линия. Те дори говорят за „измяна\". Така се стига до разцепление в партията. Най-крайното ѝ ляво крило се отцепва и се обединява с партията-наследник на ГЕСП от Източна Германия. Две широки коалиции вкараха социалдемократите в трудна ситуация   По-късно германските социалдемократи участват в две широки коалиции под ръководството на Ангела Меркел. Там те са принудени обаче да правят значителни отстъпки, което до голяма степен влошава имиджа на партията.   ГСДП днес изглежда объркана и разединена - след няколко провала на местни избори, редица вътрешнопартийни борби и бързо сменящи се лидери. От тези слабости печелят другите партии – и най-вече Левицата, както и дяснопопулистката „Алтернатива за Германия\".   Усмивки пред камерите: Ангела Меркел и лидерът на ГСДП Мартин Шулц   След изборите от 24 септември миналата година ГСДП отново навлезе в трудна фаза. „Партията е раздвоена между желанието да излезе в опозиция и принудата да участва в широка коалиция\", казва политологът Погунтке. Според него, не е ясно дали партийната база ще одобри влизането в коалиция с ХДС/ХСС. \"Това може да доведе до тежко поражение на партийното ръководство\", заключава експертът.", "date": "2018.01.22", "title": "Надживяла е две войни, ще надживее ли нова коалиция с Меркел?"}
{"url": "http://www.classa.bg/%D1%81%D0%B2%D1%8F%D1%82/item/377703-%D0%B3%D1%81%D0%B4%D0%BF-%D1%89%D0%B5-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D1%85%D0%B4%D1%81-%D1%85%D1%81%D1%81-%D0%B7%D0%B0-%D1%88%D0%B8%D1%80%D0%BE%D0%BA%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F", "text": "          В късния следобяд вече беше ясно: германските социалдемократи ще преговарят с ХДС/ХСС за съставянето на коалиционно управление. На извънредния конгрес на ГСДП в Бон в неделя 56 процента от делегатите гласуваха за започването на преговори. В същото време конгресът се обяви за внасянето на подобрения в редица области в постигнатото съгласие за коалиране на сондажните проучвания.     До този резултат се стигна след много оспорван дебат и остро противопоставяне между двата лагера - на привържениците и противниците за участие в ново издание на широката коалиция начело с Ангела Меркел. В едночасова реч лидерът на партията Мартин Шулц увери делегатите на форума, че повторение на изборите не са добро решение, и че за Европа е важно да има добре работещо правителство в Германия.   Резултатът от конгреса в Бон беше посрещнат с облекчение в Брюксел. Еврокомисарят Пиер Московиси приветства в Туитър \"отговорното самосъзнание на ГСДП\", а шефът на кабинета на Жан-Клод Юнкер - Мартин Зелмайер го определи като \"много добри новини за една по-обединена, по-силна и по-демократична Европа\".   След конгреса на ГСДП се очаква още през следващата седмица да бъде изготвен график за същинските преговори. Засега не е ясно колко дълго могат да продължат те, но е нереалистично те да приключат преди февруари. След това думата отново ще има Социалдемократическата партия - членската маса също трябва да одобри участието на партията в нова широка коалиция. Такова допитване беше проведено и през 2013 година. Тогава това отне една седмица време. От ръководството на партията очакват гласуването да се проведе през март.   Чак след това в Бундестага може да се проведе гласуване за евентуално преизбиране на Меркел, след което новото правителство да започне работа. Ако всички тези препятствия бъдат преодолени, за Великден (1 април) Германия може да се сдобие с ново правителство.", "date": "2018.01.22", "title": "ГСДП ще преговаря с ХДС/ХСС за широка коалиция"}
{"url": "http://www.classa.bg/%D1%81%D0%B2%D1%8F%D1%82/item/377694-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F,-%D1%81%D0%B0%D1%89-%D0%B8-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B4%D0%B5%D0%B9%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%B0%D0%BD%D0%BA%D0%B0%D1%80%D0%B0-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8", "text": "В събота американският държавен секретар, Рекс Тилърсън говори по телефона с руския външен министър Сергей Лавров и с турския външен министър Мевлют Чавушоглу, във връзка с военната операция \"Olive Branch\", започната от Анкара срещу кюрдския анклав Африн, намиращ се на територията на Сирия, съобщава АП, цитирайки Държавния департамент на САЩ.   С изключение на темата, за тристранните разговори не бяха предоставени други подробности. Преди това беше съобщено, че Москва е изразила загриженост за нача лото на операцията \"Африн\" и призовава всички участващи страни да покажат \"взаимна сдържаност\".   Позицията на Русия по въпроса \"се основава на запазването на териториалната цялост на Сирия, зачитане на суверенитета на страната и намиране на трайно политическо решение в съответствие с резолюциите на Съвета за сигурност на ООН и договорите, постигнати в Астана, за премахването на ескалацията на напрежението \", се казва в изявлението на руското външно министерство.   Началник на генералния щаб на Турция, Хулуси Акар, е говорил със своите колеги от Русия, генерал Валери Герасимов, и от САЩ, Джоузеф Дънфорд, преди започване на военната операция в сирийския град Африн.   На 20 януари, турският генерален щаб съобщи за успешното завръщане в техните летища на 72 изтребителя участвали в първия ден на операция \"Olive Branch\" срещу \"терористи\" в сирийския град Африн. Турските самолети са унищожили 108 от 113-те определени цели.", "date": "2018.01.22", "title": "Министрите на Русия, САЩ и Турция обсъдиха действието на Анкара срещу сирийските кюрди"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377698-%D0%BD%D0%B5-%D1%81%D0%B8-%D0%B8%D0%B3%D1%80%D0%B0%D0%B9%D1%82%D0%B5", "text": " В началото беше алчността. Безмерната алчност за власт и богатства на хищния глобален капитал, на един недосегаем олигархат, комуто всичко пречи. Пречи на неговия планетарен грабеж.   Пречат държавите – с техния суверенитет, закони, интереси, история. И ги обяви за територии, предназначени за завладяване, разпарчетосване, опустошение и обезлюдяване. И ги подмени с диктата на мултинационалните компании – безгранични и безконтролни, наддържавни и антидържавни.     Пречат нациите – с тяхната колективна памет, с техните олтари и жертви, с техните нахални претенции и блянове за някакво бъдеще. И ги обяви за въобразени и въображаеми общности, снабди ги с фалшива памет и фалшива идентичност.   Пречи човекът. За олигархата човекът не съществува, а ако случайно съществува, трябва да бъде изтребван с ГМО-боклуци и тровен с измамни каузи. За благото на глобализма човекът трябва да бъде преформатиран и препрограмиран, като да е компютър.   След постистината дойде ред на постчовека. Но щом постистината е другото име на лъжата, какво е другото име на постчовека?   И ето, роди се “новият” човек:  Безполов, надполов, свръхполов.  Разчовечен, хуманоид, post-human.  Мутант.   Едно същество, създадено не по Божий образ и подобие, а поради свой каприз или чужд интерес. То не знае какво е, но си мисли и си вярва, и му внушават, че е свръхчовек. Но е никой. Никакъв. Най-лесно се управлява този, който е никакъв. Можеш да го превърнеш във всякакъв. Да го моделираш, премоделираш и модифицираш, да го превърнеш в поредния ГМО-продукт.   Това е скритият смисъл и крайната цел на истанбулското упражнение.   Дехуманизация. Деструкция на човешката личност. На човешкото общество. За да не пречи. Който не го разбира, нищо не разбира.    Подлост – това е другото име на конвенцията.   Да, никъде не пише “трети пол”. Но в официалния английски текст думата “sex” (биологичен пол) се появява 2 пъти, а “gender” (социален пол, различен от биологичния) – 25 пъти. Обяснителният доклад (умишлено крит от обществото) е още по-скандален – “sex” се появява 10 пъти, “gender” – 126 пъти.   Жената е жертва на отвратително насилие, най-гнусни посегателства и дискриминация – варварска и перфидна, но винаги брутална. И не от вчера, нито от 50, 100 или от 200 години. От хилядолетия!   Зад благородния претекст – защита на жените от насилие, авторите на конвенцията (кои са те?) извършиха невъобразима подлост и подпъхнаха “социалния пол”, джендъра, който не е пол, а роля, и не е трети, щото напоследък джендърите се плодят бурно и експлозивно, а се плодят тъй неудържимо, понеже към неизброимите джендър организации текат пълноводни финансови потоци. Парите се леят като из ръкав или, ако по ви харесва – като из крачол, а най-добре – като из улук, за да няма джендър недоразумения и сръдни.   Да натрапиш джендър идеологията, да натикаш в конвенцията “социалния пол” с неговите над 200 обезумителни “превъплъщения”, да тровиш и осакатяваш детската душа, е като да сложиш лъжица с катран в кацата с мед, или да вкараш във “Война и мир” порносцени.   Да, никъде не пише за еднополови бракове и промени в Конституцията и законите.   Туй еврощастие ще ни връхлети след ратификацията, ведно с поредния мониторинг, с поредните проверяващи. Те ще душат и слухтят, и ще съчиняват поредните осъдителни евродоклади относно тъмните балкански субекти, които поради назадничавост и простотия държат техните деца да си бъдат момиченца и момченца, а не джендърчета.   И проблемът не е в превода, нито в отделни мъгляви формулировки. Един нов превод, при това – фабрикуван в Съвета на Европа (СЕ), няма да промени нищо.   Само т.нар. “спорни моменти” ще бъдат заменени с политкоректни валидолчета. И това ще е поредната измама.    Проблемът е в текста, контекста и подтекста. В същността, в идеологията, във философията, в замисъла, в манипулацията, в лукавството, в зле прикритата лъжа – лъжа, чиито рога и копита стърчат от всеки ред. Проблемът е в недопустимия натиск и рекет над суверенни европейски държави, над техните институции, конституции, закони и образование. Повтарям – образование!   И този нестихващ шантаж изригва в истеричната мантра, че всеки, който вижда и казва истината за истинската цел на конвенцията, е антиевропеец, хомофоб и насилник, и дебне жените по ъглите, та да им нахлузи бурки. Чух, че проказата на лицемерието вече е докопала Андерсен и цензурира неговите приказки – разказвали за момиченца и момченца, вместо за виртуални трансджендърни същества. Милите Кай и Герда! Дяволът пак е строшил огледалото! Какво ли го чака Малкия принц? Ами Алиса? Обаче най-първо трябва да цензурираме Библията.   Немедлено! Крайно време е да го разкараме тоя дедо Боже с неговите Адам и Ева!  Нито критиците на конвенцията са антиевропейци и биячи на жени, нито нейните защитници са орда побеснели травестити, нито пък е срещу мъжете, както се люто засегнаха едни мачовци и рекоха “Значи ние сме родени престъпници?!”   Проблемът е много по-сериозен, отколкото някои си мислят, докато хихикат по кръчмите, щото им е през джендъра; докато се пощипват по коридорите на властта, щото им е слаб джендъра; докато съзерцават унесено и самовлюбено своя европредседателски пъп, пардон – джендър.   Не си играйте! Забравете шегичките!  Джендър идеологията, джендър философията, джендър образованието, цъфнали в конвенцията като извратен императив, противоречат:  В нито един от тези документи не се мярка и помен от джендър.    Проблемът е изначален. Подлостта е изначална. Тя беше разконспирирана. Затова на 7 април 2011 г. Комитетът на министрите на СЕ погази собствените си принципи и прие конвенцията на бърза ръка, припряно, без гласуване, вместо с консенсус.   Външен министър е Николай Младенов, премиер – Бойко Борисов. След месец в Истанбул конвенцията е отворена за подписване. Аплодисменти? Не се чуха.   На 13 май 2014 г. външният министър Кристиян Вигенин отклони подписването на конвенцията заради все същите джендър формулировки, и защото “решението за присъединяване към определен междудържавен договор е суверенно право на всяка държава” и “съществуването на дадена конвенция не поражда автоматично задължение за държавите-членки да я подпишат и ратифицират”. Клетви? Протести? Истерии? Не. Непростим пропуск! Абсолютно недоглеждане! Премиер е Орешарски, председател на БСП е Станишев, който малко по-късно ще бъде избран за президент на ПЕС. Днес ПЕС-овете изнудват БСП: или конвенцията, или ви изключваме. Тъй ли?!   Шантаж плющи от всички посоки: СЕ, ЕС, Европарламент, ПЕС! Който се поддаде на този шантаж, и Господ не може да го спаси.   Гърция, Унгария, Литва, Латвия, Чехия, Словакия, Ирландия, Люксембург, Лихтенщайн, Хърватска, Великобритания, Молдова, Македония не са ратифицирали конвенцията. Япония, Мексико, Русия, САЩ, Армения, Азърбайджан, Канада, Ватикана не са я подписали. Някой да ги е обвинил в хомофобия?! Не.   Самият Европейски съюз не е ратифицирал конвенцията! Ще я ратифицира. Под напора на своя трансджендърен елит, това сборище от безгръбначни хищници и хамелеони, които не мислят за нищо друго, освен за своята специфична сексуална ориентация, за своята си власт и благоденствие; които уж защитават жените, но мълчаха лицемерно пред масовото изнасилване в Кьолн, щото изнасилването било забавление, неразделна част от културата на мигрантите.    “Горко на оногова човека, чрез когото съблазън дохожда”. (Мат. 18:6-7).   Съблазънта тръби: “Няма мърдане! Свиквайте! Така ще бъде! Щом искаме да сме в клуба на богатите, трябва да сме в мейнстрийма!”.   Когато сме вървели срещу течението, сме успявали. Примери? Съединението, Независимостта, Конституцията. Когато се влачим по течението, погубваме собствената си държава заедно с човеците. Конвенцията няма да реши нито един проблем, освен че джендърните НПО-та ще получат поредния финансов транш.   Сега и веднага в Закона за предучилищното и училищното образование и в Закона за закрила на детето трябва да бъде изключена всякаква възможност за т.нар. джендър образование.   Настоявам! Защото знам какво ще стане. Защото колчем Църквата отвори дума за вероучение, тия, дето викат “Няма мърдане!”, надигат страховит вой – “Ау! Гадните попове индоктринират децата! Нарушават техните права! Вън! Вън! Вън!”.   Но когато утре джендърната стратегия се намърда в учебните програми; когато джендърните НПО пълчища налазят и нагазят детските градини и училищата; когато на тригодишни деца започнат да втълпяват, че те не са момиченца и момченца, а нещо друго; когато започнат да ги насърчават колко е яко, cool и шик да си изберат своя пол, за да са различни, интересни, важни; когато отворят врати лъскави клиники за промяна на пола като в Англия, където над 2000 деца годишно се превръщат в това, което не са, и този бизнес процъфтява; тогава – о, тогава!   Вместо яростен отпор срещу това похищение, съблазънта ще рече мазно и поучително: “Няма мърдане! Европа иска! Ние сме европейци! Да не се излагаме пред Европа!”, и прочее – целият лукав рекетьорско-подмазвачески репертоар от последните 30 години.   Българинът е дълготърпелив. До един момент. Докато не посегнат на децата му.   Да опазим децата! Това е нашата мисия. Ако искаме да ни има.  ", "date": "2018.01.22", "title": "Не си играйте!"}
{"url": "http://www.classa.bg/%D1%81%D0%B2%D1%8F%D1%82/item/377695-%D1%82%D0%BE%D0%B2%D0%B0-%D0%B5-%D0%BF%D1%8A%D1%80%D0%B2%D0%B8%D1%8F%D1%82-%D0%B3%D1%80%D0%B0%D0%B4-%D0%B2-%D1%81%D0%B2%D0%B5%D1%82%D0%B0,-%D0%BA%D0%BE%D0%B9%D1%82%D0%BE-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B4%D0%BE-100-%D0%B4%D0%BD%D0%B8", "text": "Остават по-малко от 100 дни преди законодателната столица на Южна Африка, Кейптаун, да остане без вода, поради тригодишна суша, съобщава списание \"Тайм\".   Сушата в района около града е оставила почти празни язовирите, от които се доставя вода, и които са регистрирали исторически минимални нива.   Експертите прогнозират, че така нареченият \"нулев ден\" ще бъде на 21 април. На този ден язовирите се очаква да паднат под 13,5% от общия им капацитет.   Когато дойде съдбоносният ден, водоснабдяването ще бъде прекъснато в целия град, освен в ключови места като болници, както и в най-бедните и най-нуждаещите се квартали.   Жителите на Кейптаун ще трябва да се снабдяват с вода в едно от 200-те места за доставка, разположени в целия град, които ще бъдат охранявани от въоръжени охранители, за да се гарантира поддържането на реда.   Междувременно градът се готви да се изправи срещу тази ситуация с безпрецедентна тежест. През март се очаква да бъде завършено изграждането на три инсталации за обезсоляване на морска вода и правителството вече прилага дневна граница на потребление на вода на човек. Друга от принудителните мерки, използвани от общинските власти, е публичното наблюдение на консумацията на вода, за да се затруднят онези, които похабяват ценната течност.", "date": "2018.01.22", "title": "Това е първият град в света, който ще остане без вода до 100 дни"}
{"url": "http://www.classa.bg/%D1%81%D0%B2%D1%8F%D1%82/item/377696-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D1%82%D1%83%D0%B8%D1%82%D0%BE%D0%B2%D0%B5-%D0%BD%D0%B0-%D1%80%D1%83%D1%81%D0%BA%D0%B8-%D0%B5%D0%B7%D0%B8%D0%BA", "text": "Руският акаунт на Държавния департамент в Twitter няма да бъде обновяван поради затварянето на федералното правителство. Служителите, отговарящи за административната дейност в мрежите, могат да продължат и да търсят актуализации в \"сестринския\" акаунт на английски език.   Някои рускоговорящи потребители отговориха на тази информация, като предложиха на дипломатите материална помощ за отдела, ако бъде създаден виртуален портфейл в търсачката Yandex (най-популярната в Русия).   Рано сутринта в събота започна частичното затваряне на американското правителство, след като часовникът отбеляза полунощ, без да се постигне споразумение между конгресмените републиканци и демократи, относно временното финансиране на изпълнителната власт.   Въпреки спирането на голяма част от административните функции, специалната прокуратура на Робърт Мюлер, която разследва предполагаемата намеса на Русия в изборния процес в Съединените щати, ще продължи работата си. Говорител на Министерството на правосъдието заяви пред CNN, че служителите в този офис няма да вземат почивки поради липса на задачи, а ще продължат да разследват.", "date": "2018.01.22", "title": "Затварянето на правителството парализира американските дипломатически туитове на руски език"}
{"url": "http://www.classa.bg/%D1%81%D0%B2%D1%8F%D1%82/item/377697-%D0%BD%D0%BE%D0%B2-watergate-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD", "text": "В Конгреса на САЩ се разпространява 4-страничен поверителен доклад, който разкрива злоупотреби с власт от ФБР и Министерството на правосъдието, по време на президентската надпревара през 2016 г., съобщава \"Фокс Нюз\". Досега законодателите са пазили документа в тайна, но има републиканци, които са решени да го направят публичен, нещо, което ще затъмни скандала \"Уотъргейт\". Според наличните данни, това е предимно подслушване на разговорите на някои поддръжници и членове на екипа на Доналд Тръмп. По-специално докладът разглежда записите на съветника Майкъл Флин и руския посланик във Вашингтон, Сергей Кисляк. Fox News предлага няколко коментара от законодателите, които имаха време да се запознаят с доклада и да предвиждат важни трансформации в следователските органи. \"Мисля, че последствията от публикацията ще бъдат големи промени в персонала, който понастоящем работи във ФБР и в Министерството на правосъдието\", каза конгресменът от Флорида Матю Гаец. Той цитира две конкретни имена като възможни цели за тези промени: заместник-главният прокурор Род Роденстейн и Брус Ор, високопоставен служител в правосъдието. Представителят на Пенсилвания, Скот Пери, споделя още едно впечатление от четенето: \"Мислиш си, това в Съединените щати ли се случва или е история в стила на КГБ?\". Вероятно Тръмп е бил запознат със съдържанието преди да дойде в Конгреса. Обитателят на Белия дом е убеден, че разследването на предполагаема \"руска следа\" в президентските избори, може скоро да се обърне срещу Хилари Клинтън. \"Казват ми, че не съм разследван, Хилари вероятно е, не знам \", заяви президентът пред пресата по-рано този януари. Fox уверява, че демократите полагат усилия докладът да не бъде оповестен. Достъпът до него на всички заинтересовани конгресмени ще бъде възможен само след одобрението на разузнавателната комисия.", "date": "2018.01.22", "title": "Нов \"Watergate\" се подготвя във Вашингтон"}
{"url": "http://www.classa.bg/%D1%81%D0%B2%D1%8F%D1%82/item/377699-%D1%80%D0%B0%D0%B7%D0%BA%D0%B0%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%B0%D1%89%D0%B0%D1%82%D0%B0%E2%80%A6%D0%BC%D0%B8%D1%81%D1%82%D0%B5%D1%80%D0%B8%D0%B8", "text": "      Тази малка история е за един много голям проблем: нежеланието и неспособността да приемем човека такъв, какъвто е. Това води до недоразумения, ядове и кавги …   “Слушай, синко, говоря ти докато спиш. Бузката ти лежи върху малката ти ръчичка, русите къдрици са залепнали на челцето ти. Аз тайно се промъкнах в стаята ти. Само преди няколко минути, когато седях с вестника в библиотеката, бях обзет от вълна от угризения. Аз дойдох в спалнята ти с разкаяние.     Мислех си за това, че съм твърде строг с теб . Аз ти се скарах, когато тръгваше за училище, защото едва докосна лицето си с кърпата. Аз ти се скарах за това, че не си почистил обувките си, злобно ти креснах, че хвърляш нещата си по пода.   На закуска също намерих за какво да те критикувам. Ти разля нещо, поглъщаше на твърде големи късчета храната, постави лактите си на масата и намаза прекалено много масло върху хляба. А когато бързах за влака, ти, приготвяйки се разходка, се обърна, махна с ръка към мен и извика: “Довиждане, татко” – аз се намръщих и само процедих “Изправи се, не се прегърбвай.”   Вечерта се случи същото нещо отново. Минавайки, видях да стоиш на колене и да играеш на топчета. В чорапите ти вече имаше дупки. Аз те унижих и пред приятелите ти, когато тръгна пред мен към къщата. Чорапите бяха скъпи, а ако самият ти ги беше платил, щеше да бъдеш по-внимателен. Слушай сине, какво казва баща ти.   Спомняш ли си, по-късно, когато четях в библиотеката, ти смутено влезе и ме погледна с някаква болка в очите. Погледнах те над вестника, нетърпелив и раздразнен, че ми пречиш. Ти се поколеба на вратата. “Какво искаш” – промърморих аз.   Ти не каза нищо, бързо се втурна към мен, обви ръце около врата ми и ме целуна. И малките ти ръчички ме стискаха с любовта, която Бог е разпалил в сърцето ти , която не може да се угаси дори и от моето пренебрежение. После ти си тръгна, чух те да се качваш по стълбите.   И в този момент, сине, вестникът падна от ръцете ми и ме сграбчи ужасен, парализиращ страх. Какво направи с мен моят навик? Навикът да се карам, да намирам твоите грешки, да правя забележки. Това е моята награда за това, че ти си дете. Това не е, защото не те обичам, а защото очаквам от това дете твърде много. Аз те оценявам с мерките на моята възраст.   А в теб, в характера ти, има толкова много доброта и искреност. Твоето малко сърце е като огромния диск на слънцето, който изгрява над дивите хълмове. Видях това в твоя внезапен порив, когато изтича и ме целуна преди лягане. И днес друго нищо няма значение, сине. Аз дойдох в тъмното до леглото ти и, засрамен, коленичих.   Това е недостатъчно изкупление. Знам, че не би разбрал всичко това, което сега ти казвам, когато си буден. Но утре ще бъда истински баща. Аз ще бъда твоят истински приятел, ще страдам, когато страдаш ти, и ще се смея, когато се смееш ти. Аз ще си хапя езика си, когато от него се готвят да се откъснат нетърпеливи думи. И ще си повтарям мантрата: “Това е просто едно малко момче, малко момче!”   Боя се, че си те представях като възрастен мъж. Сега, когато гледам към теб, сине мой, спящ в леглото си, виждам, че ти все още си дете. Вчера майка ти те носеше на ръцете си, а главата ти лежеше на рамото й. Искал съм твърде много, твърде много.  ", "date": "2018.01.22", "title": "Разкаянието на бащата…мистерии"}
{"url": "http://www.classa.bg/%D1%81%D0%B2%D1%8F%D1%82/item/377700-%D0%B0%D1%81%D0%B0%D0%B4-%D0%B1%D1%80%D1%83%D1%82%D0%B0%D0%BB%D0%BD%D0%B0%D1%82%D0%B0-%D1%82%D1%83%D1%80%D1%81%D0%BA%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0", "text": " Това бе коментарът му по повод офанзивата на турската армия срещу кюрдите в северозападния сирийски район Африн.     заяви Асад, цитиран от сирийската държавна агенция САНА.", "date": "2018.01.22", "title": "Асад: Бруталната турска агресия е подкрепа за тероризма"}
{"url": "http://www.classa.bg/%D1%81%D0%B2%D1%8F%D1%82/item/377701-%D0%B2%D0%B0%D0%B6%D0%BD%D0%BE-%D0%B7%D0%B0-%D0%B2%D1%81%D0%B8%D1%87%D0%BA%D0%B8", "text": "Фейсбук въведе нови алгоритми, които правят така, че нашите публикации да не достигат лесно до вас, хората, харесали страницата ни. Съдържанието, което се публикува от харесаните от вас страници вече няма да се появява сред вашите новини, освен ако сами не се абонирате да получавате известия за всеки наш пост. Този абонамент е напълно безплатен и можете да го направите само в четири лесни стъпки, които изискват няколко секунди. Препоръчваме ви да го направите, за да не пропускате нова информация, която публикуваме.            Ако имате желание, можете да споделите тези инструкции на стената си. Те са валидни за всяка една страница, от която искате да получавате известия за публикации.    ", "date": "2018.01.22", "title": "Важно за всички!"}
{"url": "http://www.classa.bg/%D1%81%D0%B2%D1%8F%D1%82/item/377693-%D1%82%D1%83%D1%80%D1%81%D0%BA%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D0%B8-%D0%B4%D1%80%D1%83%D0%B3%D0%B8-%D0%B1%D1%80%D0%BE%D0%BD%D0%B8%D1%80%D0%B0%D0%BD%D0%B8-%D0%BF%D1%80%D0%B5%D0%B2%D0%BE%D0%B7%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%BD%D0%B0%D0%B2%D0%BB%D0%B8%D0%B7%D0%B0%D1%82-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%B8%D1%80%D0%B8%D1%8F", "text": "Турската телевизия показва изображения на няколко военни камиона, превозващи танкове и други бронирани превозни средства, пресичащи границата в Сирия, съобщава Associated Press.   Автомобилите се отправят към сирийския град Азаз, контролиран от Турция. Разгръщането се случило няколко часа след като турската авиация е бомбардирала цели на кюрдските сирийски милиции в Африн.   По-рано турският президент Реджеп Тайип Ердоган потвърди, че страната му е започнала де факто земната операция \"Маслинова клонка\" в град Африн в северозападна Сирия.   \"Ние ще унищожим терористичния коридор постепенно, както направихме в операциите на Ярубул и Ел Баб, започвайки от запад\", каза Ердоган.   Този петък турските въоръжени сили извършиха най-малко 10 трансгранични бомбени атаки в Африн, район с кюрдско население. Атаките са насочени срещу YPG на сирийския Кюрдистан, който Анкара счита за терористична организация. Смята се, че 65% от границата между Турция и Сирия понастоящем се контролира от кюрдски групи, свързани с YPG.   Анкара заплаши, че ще започне операция в Африн, граничен регион с Турция след като САЩ обяви, че ще започне обучение на 30 000 войници за така наречените \"Гранични сили за сигурност\", принадлежащи към YPG. Скоро след това американското правителство отрече, че намерението му е да изгради гранична сила и твърди, че това е недоразумение, в очевиден опит да успокои турския гняв.", "date": "2018.01.22", "title": "Турски танкове и други бронирани превозни средства навлизат на територията на Сирия"}
{"url": "http://www.classa.bg/%D1%81%D0%B2%D1%8F%D1%82/item/377692-%D0%BF%D0%B5%D1%82%D0%B0-%D1%84%D0%B8%D0%BB%D0%BC%D0%BE%D0%B2%D0%B0-%D0%BF%D0%BE%D1%80%D0%BD%D0%BE-%D0%B7%D0%B2%D0%B5%D0%B7%D0%B4%D0%B0-%D0%B3%D1%83%D0%B1%D0%B8-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B7%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0", "text": "Американската порно актриса Оливия Луа почина този петък на 23-годишна възраст, докато е била на лечение в рехабилитационен център, съобщиха агентите й от La Direct Models.   В изявление агенцията отбелязва, че Оливия е намерена мъртва в стаята си в медицинския център при обстоятелства, които все още са неизвестни. Луа, също известна като \"Оливия Волтер\", започва кариерата си в индустрията на филми за възрастни през 2016 г., но \"не е работила от миналия октомври, защото се изправи пред някои лични предизвикателства\".   Миналата седмица младата жена бе влязла в център за детоксикация в град Западен Холивуд (Калифорния, САЩ) \"след рецидив, когато тя беше намерена мъртва\".   Според комюникето, семейството и приятелите на младата американка вярват, че причината за смъртта може да бъде \"обемът на лекарствата\", който е бил предписан на Оливия и \"опасността за нея, ако тя ги смесва с наркотици за възстановяване или алкохол. \"   Луа е петата жертва на порнографската индустрия починала за по-малко от три месеца след Аугуст Амес, Шула Стилес, Оливия Нова и Юри Лув.", "date": "2018.01.22", "title": "Пета филмова порно звезда губи живота си за по-малко от три месеца"}
