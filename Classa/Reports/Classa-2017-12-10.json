{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376146-%D0%BF%D0%BE%D0%BB%D0%B7%D0%B8%D1%82%D0%B5-%D0%BE%D1%82-%D0%BD%D0%BE%D0%B2%D0%B0%D1%82%D0%B0-%D0%B4%D1%80%D1%83%D0%B6%D0%B1%D0%B0", "text": "Отмина тихо подготвяното, но впоследствие шумно коментирано посещение на първата в историята наша правителствена делегация в Кралство Саудитска Арабия. Изненаданите журналисти по инерция предрекоха огромни сделки в областта на отбраната и въоръженията. Съвсем нормално е, защото тази страна подписва такива вече по навик с всеки, който реши да отиде там, като се започне от $110 млрд. с Доналд Тръмп и се стигне до последната за $22 млрд. със заклеймяваната преди години като враг Русия. Такова нещо обаче при нас не се случи. Министърът на отбраната заяви, че не е водил такива преговори. Той е присъствал в делегацията като вицепремиер по въпросите на сигурността и обществения ред и затова се е срещал с министъра на вътрешните работи Абдулазис бин Сауд бин Наиф. Срещнали са се, за да подготвят меморандум за сътрудничество в сферата на сигурността и обмен на информация в борбата с тероризма. Значи в областта на военната ни промишленост няма да има това, което Доналд Тръмп нарече „много, много добра сделка\". Негативно влияние оказа и гласуваната точно по същото време от Европейския парламент резолюция за ограничаване на военното сътрудничество и продажбата на оръжие на Саудитска Арабия. Всъщност да са мислили организаторите на посещението, защото тази резолюция не се подготвя за един ден и не е нито първата, нито е изненадваща. Да оставим оръжието, да погледнем икономиката, където Саудитска Арабия инвестира огромни средства, основно в земеделието на Украйна, Египет, Пакистан. Тук на това първо, историческо, основополагащо посещение България е представена на ниво икономически зам.-министър (Александър Манолев). Подписва се меморандум за разкриване на служба по търговско-икономическите въпроси в състава на българското посолство, което ще бъде отворено в близкото бъдеще. За всички бъдещи и безспорно добри намерения в областта на инфраструктурните проекти, транспорта, индустрията, инвестициите в туризма, нефтената индустрия Кралство Саудитска Арабия обаче ще изисква държавни гаранции. Защото в тази страна де факто няма същински държавен бюджет. Той е хазната на краля и от нея той разпределя инвестициите в различните области. Точно поради това и се настоява за държавни гаранции, все пак това си е неговата хазна. У нас „държавни гаранции\" има страховит и неприемлив за властта характер. Присъствието в делегацията на Валентин Златев, генерален директор на „Лукойл България\", на пръв поглед създава асоциацията за „петролна сделка\", но на втори става ясно, че и там не можем да очакваме чудеса. „Нефтохим Бургас\" е частна руска собственост и едва ли ще се съгласи да купува саудитски петрол, за който предприятието не е съвсем пригодно, и то без дискаунта, осигурен от руския му доставчик. Също така изобщо не е ясна и ползата от това за нашата страна. За кого е основната полза от визитата обаче, става по-ясно, ако обърнем посещението и го погледнем от гледна точка на домакините. А там се виждат съвършено други измерения, главно външнополитически. България за първи, а според думите на съорганизатора на визитата Симеон Сакскобургготски, изречени дни преди нея – и последен – път, ще бъде председател на Съвета на ЕС. Това стечение на обстоятелствата извежда страната ни за шест месеца под прожекторите на политическата сцена. Всеки български министър ще председателства срещите на останалите 27 министри по ресора си, което му дава възможност за сондиране на мнения и формиране на общи позиции. Министър-председателят ще има директен и пряк достъп до всички европейски лидери, без изрична покана, а страната ни – право на инициативи. Саудитска Арабия пък има проблем с диалога си с Европейския съюз. Резолюцията срещу кралството беше приета от ЕП с впечатляващо мнозинство от 539 гласа, със само 13 против, което е показателно за настроенията в Европа. Новият коронован принц и бъдещ наследник на трона – Мохамед бин Салман, който беше основният домакин на нашата делегация, е подел война на живот и смърт със своите братовчеди и след извършените арести, самоубийства и даже мъчения връщане назад няма да има. Нашето председателство ще съвпадне с кардиналната промяна в страната, а много вероятно и с неговата коронация. За да мине всичко гладко и да получи международно признание, където позицията на ЕС е основна, на младия крал ще му трябва съюзник, макар и ситуационен, който да е наясно с дневния ред в Европа и да може да осъществява директни контакти и обсъжда предложения наведнъж с всички. За тази роля в момента България е най-подходяща, а как да я изпълнява страната ни без посолство в Рияд и без премиерът и престолонаследникът лично да си разменят телефоните?! Димитър Гърдев", "date": "2017.12.10", "title": "Ползите от новата дружба"}
{"url": "http://www.classa.bg/%D1%81%D0%B2%D1%8F%D1%82/item/376141-%D1%82%D1%80%D1%8A%D0%BC%D0%BF-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D0%B8%D0%BB%D0%B0-%D0%BD%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82%D1%82%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%B0", "text": "Американските войски са \"най-голямата сила на справедливостта\" в историята на човечеството, заяви американският президент Доналд Тръмп по време на реч в Пенсакола, Флорида. \"Ние сме нацията, която построи Панамския канал, спечели две световни войни, изпрати един човек на луната и постави комунизма на колене\", заяви американският водач пред своите последователи, настоявайки присъстващите да бъдат \" верни на \"американските\" ценности. Ръководителят на Белия дом изрази съжаление, че във Вашингтон има хора, които \"не искат промени в системата и развитието и по този начин се противопоставят на волята на американския народ\". \"Няма друга държава като нашата, но някои от нашите институции са много болни\", каза републиканския политик. Тръмп повтори намерението си да построи стената между Съединените щати. и Мексико. \"Ще имаме стената, не се притеснявайте\", каза той, добавяйки, че няма да \"позволи влизане в страната на хората, които ще я унищожат \". Говорейки за решението си да не бъде част от Глобалния договор на ООН за миграцията и бежанците, президентът подчерта, че иска \"най-силните граници, които някога са виждани\". Тръмп подчерта, че няма да позволи правилата да му се диктуват отвън, нито по отношение на имиграционната политика, нито по отношение на търговията. Политикът спомена и оттеглянето си от Трансатлантическото споразумение TTIP, което той нарече \"бедствие\" за всички.", "date": "2017.12.10", "title": "Тръмп: Американската армия е \"най-голямата сила на справедливостта\" в историята на света"}
{"url": "http://www.classa.bg/%D1%81%D0%B2%D1%8F%D1%82/item/376142-%D1%82%D1%80%D1%8A%D0%BC%D0%BF-%D0%BE%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B7%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%BE-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D1%80%D0%B0%D0%BA%D0%B5%D1%82%D0%B8", "text": "Администрацията Тръмп наложи нови санкции на Русия за предполагаемото нарушение от страна на Москва на Договора за ракети за средни и къси разстояния (INF), чрез разполагането на забранена круизна ракета. Високопоставен служител на американската администрация, цитиран от Politico, съобщи в петък, че санкциите ще засегнат \"руските компании, които са предоставили технология, която да помогне за разработването на новото оръжие, забранено от Договора INF\". Решението бе взето след дълъг преглед от страна на Съвета за национална сигурност, според официалния представител. Целта му е да покаже на Русия, че Белият дом приема сериозно нарушенията на договора. От своя страна Москва отрича всички американски обвинения. Според руския заместник-външен министър Сергей Рябков, Русия защитава спазването на Договора и \"изисква по-отговорен подход от страна на САЩ\" Руският външен министър Сергей Лавров многократно заяви, че всички обвинения, които американските говорители са направили срещу Москва по отношение на INF, са безпочвени. Тази седмица Рябков заяви, че разполагането на американските ракетни комплекси Aegis Ashore в Полша, насрочено за следващата година, сериозно нарушава договора за INF. Гореспоменатото споразумение бе подписано от Съветския съюз и САЩ. през 1987 г. и забранява на двете страни да притежават балистични и круизни ракети, ядрени или конвенционални, с диапазон между 500 и 5500 километра. Конгресът на САЩ включи в бюджета за отбрана за 2018 г. точка за разходи в областта на ракетите с малък и среден обсег. Държавният департамент заяви, че е готов да прекрати изследването в тази област, ако Русия \"се върне към изпълнение на договора\".", "date": "2017.12.10", "title": "Тръмп одобри нови санкции срещу Русия за предполагаемо нарушение на договора за ракети"}
{"url": "http://www.classa.bg/%D1%81%D0%B2%D1%8F%D1%82/item/376143-%D0%B2%D1%8A%D0%BF%D1%80%D0%BE%D1%81%D1%8A%D1%82-%D0%BA%D0%B0%D0%BA%D1%8A%D0%B2-%D0%B4%D0%B0-%D0%B1%D1%8A%D0%B4%D0%B5-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC,-%D0%B5%D0%B2%D1%80%D0%B5%D0%B9%D1%81%D0%BA%D0%B8-%D0%B8%D0%BB%D0%B8-%D0%B0%D1%80%D0%B0%D0%B1%D1%81%D0%BA%D0%B8,-%D0%BD%D0%B5-%D0%B5-%D1%82%D1%80%D1%83%D0%B4%D0%B5%D0%BD", "text": "В Библията Йерусалим се споменава 669 пъти. В Корана не е споменат нито веднъж. Евреите управляват свещения град Йерусалим днес, църкви и джамии има. Арабите управляват свещените градове Мека и Медина. Синагоги и църкви няма и не може да има, забранено е. В Йерусалим всички религии имат храмове, притежават имоти, могат да изповядват открито вярата си В Мека и Медина е забранено да има други храмове, да се провеждат църковни служби на други религии, а приемането на християнството от който и да е жител там се наказва със смърт. Въпросът какъв да бъде Йерусалим, еврейски или арабски, не е труден. Текст: Емил Кошлуков, фейсбук", "date": "2017.12.10", "title": "Въпросът какъв да бъде Йерусалим, еврейски или арабски, не е труден"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376144-%D0%B5%D0%B2%D1%82%D0%B8%D0%BD-%D1%80%D0%BE%D1%83%D0%BC%D0%B8%D0%BD%D0%B3-%D1%81%D1%8A%D1%81-%D1%81%D1%8A%D1%80%D0%B1%D0%B8%D1%8F", "text": "Министърът на транспорта Ивайло Московски и сръбския министър на търговията, туризма и съобщенията Расим Ляич подписаха двустранен меморандум за намаляване на тарифите за роуминг. Телекомите от двете страни ще договарят условията за по-ниските цени на разговори и трафик на данни. Очаква се цените на роуминга да поевтинеят в следващите между 3 и 6 месеца. Това стана по време на четиристранната среща между България, Сърбия, Гърция и Румъния, която се провежда в Белград. Сърбия винаги е била неразделна част от Европа, каза от министър-председателят Бойко Борисов. Всички заедно не трябва да генерираме проблеми, призова премиерът, като допълни, че сега моментът е ключов. Министър-председателят каза, че преразглеждането на международни договори не е добър тон и не е градивно за Балканите. Така Борисов коментира изявлението на турския президент Реджеп Ердоган за преразглеждане на Лозанския договор от 1923 г. Ердоган повдигна въпроса при посещението си в Гърция, а вчера по темата беше привикан във външното ни министерство турският посланик. Борисов коментира темата в Белград, след срещите на високо равнище между Сърбия, България, Гърция и Румъния. „Ако ние четиримата тук си заговорим за историята 30 години назад, трябва да си тръгнем на мига. Няма да могат да ни разтърват. Така че, историята - за историците, а ние да се опитаме на нашите народи да им осигурим просперитет, доходи и а се радват. Прекрасен град е Белград, прекрасен – Букурещ, прекрасен – Солун, прекрасна е София ски курорти, морета, реки... Това богатство сме длъжни да го направим да работи за хората, а не за трети страни\".", "date": "2017.12.10", "title": "Евтин роуминг със Сърбия"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/376145-%D0%BD%D0%BE%D0%B2%D0%B0-%D1%82%D0%B5%D0%BE%D1%80%D0%B8%D1%8F-%D0%BD%D0%B0-%D0%B3%D1%80%D0%B0%D0%B2%D0%B8%D1%82%D0%B0%D1%86%D0%B8%D1%8F%D1%82%D0%B0", "text": "Всички небесни тела се движат вследствие на гравитацията – едно от основните взаимодействия в природата. Наблюденията на астрономите през изминалите десетилетия обаче показват, че във Вселената има много повече вещество от видимата материя. Сякаш целият Космос е потопен в нещо невидимо и никой не знае какво точно е то, освен че влияе гравитационно върху галактиките и куповете от галактики. Това е т.нар. тъмна материя – една от най-големите загадки в съвременната астрофизика. Един физик теоретик обаче смята, че не сме успели да обясним тъмната материя поради много проста причина: тя може би не съществува. Идеите на проф. Ерик Верлинде от Амстердамския университет в Холандия определено разбунват духовете в научната общност. Верлинде смята, че всичко се дължи на погрешното ни разбиране за гравитационното взаимодействие, и така се изправя срещу идеите на някои от най-великите умове в историята, включително и Общата теория на относителността (ОТО) на Алберт Айнщайн, която продължава да бъде най-точното описание за гравитацията вече повече от век. В продължение на десетилетия учените знаят, че ОТО не може да е финалната теория за гравитацията. Причината е, че тя пропуска втория колос на модерната наука – квантовата теория, която успява да обясни както случващото се в субатомния свят, така и останалите три фундаментални взаимодействия в природата – електромагнетизма, силното и слабото ядрено взаимодействие. Единствено гравитацията ѝ се изплъзва. Според Верлинде трудността в обединението на ОТО и квантовата механика е, че те използват коренно различни гледни точки за реалността. Общата теория на относителността например допуска, че е възможно да посочите точно къде се намират частиците и как се движат. Квантовата механика показва, че това просто е невъзможно. В продължение на десетилетия стотици учени опитват да се справят със задачата и не успяват. Тогава Верлинде решава да поеме по съвсем нов път, като открива изненадваща връзка между гравитацията и привидно несвързан дял от физиката – термодинамиката. Науката за топлинните процеси. В началото на 70-те години на миналия век теоретичната астрофизика активно изследва черните дупки – един от крайните етапи в еволюцията на масивните звезди. Оказва се, че основно свойство на черните дупки е тяхната т.нар. ентропия. Терминът се използва широко в термодинамиката при описанието на горещи обекти. Ентропията е мярка за множеството различни начини, по които можете да пренаредите съставните частици на обектите, без да нарушите външния им вид. Изчисленията показват, че черните дупки съдържат максималната възможна ентропия за съответния обем пространство. И още нещо – ентропията зависи не от обема на дадена черна дупка, както би могло да се очаква, а от площта ѝ. Още по-странно е, че тази площ сякаш е изградена от малки кръпки, т.нар. области на Планк (кръстени на немския физик Макс Планк, един от основателите на квантовата механика, те са многократно по-малки от размерите на атомното ядро и според теорията представляват градивните тухлички на самото пространство-време). Верлинде размишлява върху впечатляващата връзка между физиката на топлинните процеси и описанието на пространство-времето. Започва да се чуди дали тук не се крие ключът към ново описание на гравитацията. В миналото учените смятали, че температурата е фундаментално свойство на веществото, като електричния заряд например. По-късно обаче е показано, че топлината се дължи на сблъсъците между милионите частици, които изграждат съответното вещество. Колкото по-бързо се движат атомите и молекулите, толкова по-голяма е тяхната енергия и толкова по-горещ изглежда съответният обект. Ето защо можем да наречем температурата характеристика, която възниква в резултат от други свойства. Възможно ли е това да е случаят и с гравитацията? Възможно ли е една от основните сили в природата да не съществува, а да възниква като следствие от ентропията на безкрайните малки пространствено-времеви области на Планк? Робърт Матюз, гост-професор в университета Астън, Бирмингам.", "date": "2017.12.10", "title": "Нова теория на гравитацията"}
{"url": "http://www.classa.bg/%D1%81%D0%B2%D1%8F%D1%82/item/376137-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8-%D0%BE%D1%82-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%B8%D1%82%D0%B5-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F", "text": "Експериментите на група американски учени - един при хора и друг при животните - показват, че физическите упражнения променят състава на чревната флора, което има положителен ефект върху здравето, според уебсайта на университета в Илинойс (САЩ). В експеримента с хора, учените анализирали флората на възрастни участници, които извършвали три сърдечно-съдови упражнения от 30 до 60 минути 3 пъти седмично, в продължение на 6 седмици. В резултат на тези тренировки количеството на мастни киселини с къса верига (SCFA), и по-специално на бутират, се увеличило в червата на участниците. След като се завръщат към заседналия начин на живот, количеството на SCFA в червата отново се намалява. Бутиратът е мастна киселина, която стимулира растежа на здравите чревни клетки, намалява възпалението и генерира енергия за тялото. Също така е в състояние да укрепи имунната система на човека, според проучване на японски учени от 2016 година. Другият експеримент при животните също показал, че физическото упражнение стимулира чревното здраве. Учените трансплантирали на мишки със стерилни черва проби от фекална микрофлора от гризачи с високо и ниско ниво на физическа активност. При мишките, получили микроорганизми от физически активни гризачи, се наблюдавало подобрение на чревното здраве.", "date": "2017.12.10", "title": "Неочаквани последици от физическите упражнения"}
{"url": "http://www.classa.bg/%D1%81%D0%B2%D1%8F%D1%82/item/376138-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%81%D0%B8%D1%81%D0%BA-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B8%D0%B4%D0%B5%D1%8F%D1%82%D0%B0-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D1%84%D1%80%D0%B0%D0%B7%D0%B0-%D0%B2-%E2%80%9E%D0%BE%D1%82%D1%87%D0%B5-%D0%BD%D0%B0%D1%88%E2%80%9C", "text": "На 3 декември във Франция влезе в сила новия превод на християнската молитва „Отче наш\": фразата \"не ни въвеждай в изкушение\" се заменя с \"не позволявай да паднем в изкушение\" (подобно на използваната в испанската интерпретация). В това отношение папа Франсиск подкрепи решението и обясни защо това е вариант, който трябва да бъде приет и в много други езици. В интервю за италианския канал TV2000, Папата заяви, че преводът на изречението на английски и други езици \"не е добър превод\" и създава объркване, когато се тълкува от енориашите. Според него той би могъл да предположи, че Бог желае да изкушава човека. \"Аз съм, който падам, но не е той [Бог], който ме тласка към изкушението за да ме види как съм паднал. Бащата не прави това, а бащата помага да станеш бързо\", каза папа Франциск. \"Този, който ви води към изкушението, е Сатана, това е делото на Сатаната\", добави той. „Отче наш\" се счита за една от най-популярните молитви в християнството. Според Католическата агенция за новини (CNA), версията, която до този момент бе рецитирана от вярващите, е в сила от 1966 г., а в новия си превод (\"не ни оставяй да паднем в изкушение\") вече е приета от 2013 г. и въведена постепенно във френскоговорящите страни като Белгия и Бенин.", "date": "2017.12.10", "title": "Папа Франсиск подкрепя идеята за промяна на фраза в „Отче наш“"}
{"url": "http://www.classa.bg/%D1%81%D0%B2%D1%8F%D1%82/item/376139-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%BF%D0%BB%D0%B0%D0%BD-%D0%BD%D0%B0-%D1%81%D0%B0%D1%89-%D0%B7%D0%B0-%D0%B2%D0%BE%D0%B9%D0%BD%D0%B0-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82-1994-%D0%B3", "text": "Нови разсекретени документи разкриха, че администрацията на бившия президент на Съединените щати, Бил Клинтън, е планирала да започне война със Северна Корея през 1994 г., точно в момента, когато Вашингтон преговаря за ядрено разоръжаване на Пхенян, съобщава сайтът на Националния архив по сигурността. \"Очевидно е, че чрез съчетаването на силите на Република Корея и САЩ, ще спечелим войната\", казал тогавашният министър на отбраната Уилям Пери пред южнокорейския президент Ким Де Джун по онова време. \"Но войната ще включва много жертви\", добавил той. САЩ разработили военните си планове във време, когато Северна Корея започнала да изпразва горивото на реактор, който може да осигури ядрен материал за ядрени бомби, което да увеличи възпиращата й сила срещу САЩ. и техните съюзници. Наскоро разсекретените документи разкриват също, че през 1997 г. Вашингтон е загрижен за възможността \"Северна Корея да загине от глад\" – по това време жертва на хроничен недостиг на храна поради санкциите, тя се превръща в \"опасно хаотична ситуация.\" Тези опасения принудили Клинтън да прибегне до четиристранни разговори с участието на САЩ, Китай, Южна Корея и Северна Корея. Този диалог трябвало да бъде \"достатъчно гъвкав, за да покрие широк спектър от възможности, от колапс на Севера, до смислени реформи, които дават на Севернокорейския режим нова жизненост\". Уеб сайтът отбелязва, че тези документи показват как администрацията на Клинтън, както и предишната администрация на Буш, нямали никаква надежда, че севернокорейското предизвикателство ще има бързо и лесно решение. Целта на САЩ по онова време е бил механизъм, който би осигурил на Вашингтон и неговите съюзници \"пълни и проверими гаранции, че Пхенян няма програма за ядрено оръжие\". И накрая, въпреки че политиката на САЩ включва санкции срещу азиатската страна, скоро дискусиите за военните опции загубили интензивност. Вероятно защото, след изучаване на военния вариант срещу Северна Корея по време на ядрена криза през 1994 г., администрацията на Клинтън ясно е разбрала, че една война ще има тежки последствия, въпреки че победата на Вашингтон и съюзниците му изглеждала сигурна, както е отбелязал бившият секретар на отбраната на САЩ, Уилям Пери.", "date": "2017.12.10", "title": "Разкриват план на САЩ за война със Северна Корея от 1994 г."}
{"url": "http://www.classa.bg/%D1%81%D0%B2%D1%8F%D1%82/item/376140-%D0%BC%D0%B5%D0%BA%D1%81%D0%B8%D0%BA%D0%BE-%D0%BA%D0%B0%D1%80%D1%82%D0%B5%D0%BB%D1%8A%D1%82-jalisco-nueva-generaci%C3%B3n-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%B8", "text": "Престъпната организация Картел Халиско Нова Генерация (CJNG) обвини Исус Алберто Ибара, шеф на Държавната комисия по обществена сигурност (CES) на мексиканския щат Морелос, за клането в град Темикско на 30 ноември, в което са загинали четири жени, тийнейджър и бебе. В банер, закачен на един от мостовете на магистралата, която свързва щатите Морелос и Гереро, CJNG предложи награда от 100,000 песос ($ 5000), \"за главата на всеки полицай или командир от Морелос\", съобщава списание Proceso. С червени букви е написано името на Ибара, както и началниците на полицията Хосе Мартинес Леана, Валериано Гомес Педро, Фернандо Медина Баена и Артуро Лопес Борха. Предвид тези факти, федералният депутат, Матеяс Назарио Моралес и независимият сенатор Фидел Демедисиз Идалго, официално поискаха намесата на кабинета на главния прокурор (PGR) в случая. След заплахата, Държавната комисия по сигурност подсили защитата на Ибара, както и на полицейските служители, участвали в операцията на полицията в Темикско, съобщава уебсайтът. На 30 ноември служители на полицията в Морелос нахлуха в различни домове и извършиха арести. Според няколко версии при една от тях имало престрелка с убити четири жени, юноша и едно бебе и други ранени непълнолетни. Досега причините за убийството не са изяснени. Според официалната версия, смъртните случаи са настъпили от кръстосан огън.", "date": "2017.12.10", "title": "Мексико: картелът Jalisco Nueva Generación предлага награда за главата на полицейски командири"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376135-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%85%D0%B0%D0%B7%D0%B0%D1%80%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D1%82%D0%BE-%D0%BA%D0%BE%D0%BD%D0%B3%D0%BE", "text": "Изложбата от иманярски находки в частната колекция на хазартния бос Васил Божков, представена в Европейския парламент само седмица след приемането ни в ЕС през 2007 г., наистина заслужаваше да се нарича така. Великолепна беше метафората да се представим, първо, чрез криминално придобити ценности, които, второ, не са дело на самите българи, а трето – в крайна сметка не принадлежат и на държавата.      И четвърто – цялата тази съмнителна и бутафорна конструкция да мине под патронажа на министъра на културата, който иначе всяка вечер ни убеждаваше, че „Пиратството ограбва!”, и с любезното съдействие на тогавашния шеф на НИМ Божидар Димитров, призван да пази тъкмо културно-историческото наследство на „великолепната България”.   В резултат: пиратското знаме на Черепа, също като Веселия Роджър, весело се развя в Брюксел от името на държавата. Съвсем правилно – тъкмо тя легализира тежко престъпление (защото избушването на могили е точно такова). И не просто легитимира, а съвсем официално постави над закона една персона, която беше наречена „номер едно сред българските престъпни босове” в репортаж на Би Би Си, цитиращ при това поверителен списък на Европейската комисия от декември 2005 г. По ирония, точно тогава колекцията на Божков подлежеше на прокурорска проверка. Или поне така твърдеше главният прокурор по онова време – Борис Велчев. После, разбира се, беше внесено уточнението, че се проверяват най-вече регионалните музеи, а Министерство на културата изтъкна факта, че частната сбирка е законно регистрирана по действащата наредба за деклариране на движими паметници, собственост на юридически и физически лица.    Самият притежател на мраморни статуи, уникални кратери и златен венец на тракийски владетел обаче не криеше техния произход. Нещо повече, в интервю за в. „Труд той обяви: „Купувам от хора, които купуват от иманяри“. Божков, с други думи, призна, че не го е грижа за  Наказателния кодекс, според който продаването и дори само предлагането за продажба на такива предмети се наказва със затвор и тежки глоби. Но никой, естествено, не попита кои са тези хора, които купуват от иманяри.   Когато ГЕРБ дойде на власт, една от първите им грижи беше да внесат нов законопроект с доста по-либерални изисквания към частните колекционери. В същото време – какво странно съвпадение! – Конституционният съд узакони техните колекции. Със 7 на 5 гласа съдиите отхвърлиха изисквания в Закона за културното наследство, според които притежателят трябва да доказва произхода на антиките си…   Десет години по-късно Васил Божков е още по-богат – обстоятелство, което със сигурност се е отразило и на сбирката му. Но въпреки че бизнесменът има разрешение за частен музей, не се е чуло да е осигурил публичен достъп до експозицията си в сградата на „Нове холдинг“ на ул. „Московска“. Напротив, той всячески избягва публичността, макар да присъства в нея постоянно.   Интересен оксиморон, ще признаете, но това си е самата истина. Той (не единствено, но основно) владее живота на хиляди, ако не и милиони вече, българи. На всички тези, които търкат с обезумял поглед „Златните пирамиди“; на всички онези, които трескаво попълват талони с числа. Фабриката му за щастие работи на пълни обороти, за да прибере и последните левчета на бедните глупаци, които не си дават сметка, че по същество се самоограбват. И всичко това се случва с любезното съдействие на държавата, която не просто си затваря очите, а полага нарочни усилия зарибяването да добие чудовищни размери.   Точно така: когато си купувате билетче от „Националната лотария“, вие пълните сметките на хазартния бос. И това е сторено съвсем умишлено. Първото усилие в тази посока беше направено през 2011 г., когато, под предтекст, че държавната лотария има скромни приходи, тя беше слята със спортния тотализатор. Година по-късно, при първия кабинет на Бойко Борисов, влязоха в сила и промени в Закона за хазарта, с които се разреши лотарийни игри да се продават и извън специализирани пунктове.    Афишираната цел беше да се даде шанс на тотото да стане още по-достъпно, като излезе от тото пунктовете и влезе в кафенета, ресторанти и павилиони. Тогава започна и промяната на системата за приемане на фишове, за да може терминали да се разполагат навсякъде. Почти веднага след това обаче стартира и въпросната частна „Национална лотария“, която първоначално се разпространяваше през пунктовете на контролирания от Васил Божков „Еврофутбол“. А големият ръст дойде през 2013 и 2014 г., когато и „Национална лотария“, и създадената малко по-късно „Лотария България“, проникнаха във веригите бензиностанции, големите хранителни вериги, обикновените хранителни магазини, пощите, „Лафка“ и т.н.   Така за няколко години частните игри на късмета успяха ударно да се превърнат в достъпна стока, включително за деца. Макар в закона да е записано, че всяка моментна лотария е хазарт, а в хазартните игри могат да участват само пълнолетни лица, на практика контрол изобщо нямаше и няма. Обратното: през пет минути телевизиите бълват клипчета как еди кой си от Тутракан или село Голямо Ново спечелил 100 000 лв., което представлява пряка реклама, а все пак такава е изрично забранена.   Към днешна дата този бизнес е най-бързорастящият в страната. Благодарение на държавата, билетчетата се продават напълно легално, което навежда на мисълта, че хазартът вече се е превърнал в приоритетен отрасъл на българската икономика. Изтрещяването е масово, и то при положение, че всеки трети живее под прага на бедността, всеки четвърти безработен е млад човек, а около 3 милиона и половина са с доходи около 500 лева. Същите тези хора нямат възможност да си намерят работа с по-добро заплащане, защото не развиват полезни професионални умения, а търкат билетчета.    На тях непрекъснато им се внушава, че „да си оправиш живота“, е достатъчен само късмет и те купуват ли, купуват талони с мизерните пенсии и социални помощи. Някои вече са развили и хазартна зависимост, обикаляйки магазини, пощенски клонове, будки за цигари и алкохол, подлези, кафенета. Огромен разход на енергия, за да си доставят петминутната тръпка от очакването с поредния „Зодиак“ или „Американско бинго“!   Колкото по-отчаяни, толкова по-усърдно ще търкат – това е целта на циничната операция, в която участват доброволно, водени от голямата мечта на българина да спечели милиони без да е полагал труд. Неслучайно едно проучване от март 2016 г. установи, че само 10% у нас играят за забавление, докато 40 на сто вярват, че могат да забогатеят единствено от хазартни игри и в никакъв случай с предприемчивост, знания и работа. И без проучване обаче е ясно – същото казват и ужким спечелилите, които се показват щастливи на телевизора. „Като продавачка никога нямаше да спестя за кола и собствено жилище“, разправя Гинка от Елин Пелин, а Цветомир от Малко Търново пожелава на зрителите „да изпитат тази невероятна емоция“…   Преди десет (всъщност скоро ще станат 11) години всички ние си въобразявахме, че и членството в ЕС означава бърза печалба и автоматично оправяне на живота. А когато през 2009 г. художникът Давид Черни откри инсталацията си „Ентропа“ по случай чешкото европредседателство, даже много се обидихме, че страната ни е изобразена като „турска тоалетна“. Още по-голяма обаче беше подигравката, че българският модул не беше свален от композицията, а покрит с черен чаршаф. По този начин изчезна не просто „кенефът“ и циркулиращите в него сини и червени тръби – изчезна самата България. Погълна я една черна дупка – не, тя, държавата, се превърна в черна дупка – барабар с цялото си великолепие.   Тъй като тази черна дупка скоро ще поеме председателството на Съвета на ЕС, хрумна ми, че за откриването може пак да се използва колекцията на Божков. Но не златни тракийски находки, разбира се, а същинското постижение от българското пребиваване в Европейския съюз: „Китайски дракон“, „Околосветско пътешествие“, „Карибско съкровище“, „Златните пирамиди“, „Златното съкровище“, „Перфектният подарък“, „Монте Карло рулетка“, „Двойно кафе“, „Коледен календар“, „Лото зодиак“ и т.н., и т.н. Добре ще е също така да се направят пърформанси с участието на спечелили от Долни Богров,  Неделкова гращица, Мало конаре, Щръклево и прочие великолепни населени места, още повече, че церемонията по откриването ще е в Народния театър.    За да сме максимално честни обаче, церемонията би трябвало своевременно да се премести пред някоя „Лафка“ – нека високите гости видят как хората от земите, населявани някога от траки, с празни погледи вадят 60 лв. за играта „Кеш кръстословици“, за да я изшкурят с последната си стотинка. Това би било едно правдиво обяснение защо траки са бързали да изчезнат завинаги от тук, но и по какви причини българите също ще се унищожат поради собственото си малоумие…     По време на експедиция по река Конго, оглавявана от Хенри Мортън Станли (1874 – 1877 г.), белгийският крал Леополд ІІ разбрал, че в проучваните земи има огромни залежи от диаманти, цинк и каучук. Леополд се амбицирал да присвои тези богатства и решил да финансира втора експедиция. „Възнамерявам да създам една нова държава, колкото е възможно по-голяма“, написал кралят на Станли. „Кралят, като частно лице, иска да притежава недвижими имоти в Африка. Следователно мистър Станли трябва да купува земи или да прави така, че да му ги отстъпват.“   През 1885 г. един американски пътешественик твърди, че Леополд вече притежава Конго „по същия начин, по който „Стандарт ойл“ е притежание на Рокфелер“. Конго е признато за частно владение на белгийския крал и на Берлинската конференция от 1884-1885 г. Оттам нататък Леополд започва да управлява абсолютно безконтролно чрез назначени губернатори, а името, което дава на личната си собственост, е… Свободната държава Конго.   Тя, както виждате, е била толкова свободна, колкото България може да се нарече великолепна. Отново като Конго, и нашата държава е частно притежание, с тази разлика обаче, че там хората са били насилвани да се подчиняват, докато тук с радост се подлагат на самоунижение. Никой не ги кара, никой не ги притиска – правят го от чиста глупост. И Божков, а и подобните му, следователно са прави да се възползват от нея. Така, както крал Леополд ІІ се е разпореждал с Конго като с бащиния повече от 20 години. Чак до 1908 г., когато парламентът в Брюксел, след продължителен международен натиск, най-сетне го принудил да предаде африканското си имение на белгийската държава.   Който ми каже, че аналогията е пресилена, веднага съм готова да се извинява. На Конго. България, съгласна съм, изглежда далеч по-цинично. Частната държава, освен за правова, т.е. за демократична, от 11 години вече минава и за европейска, а това я прави изключително отблъскваща. Наистина великолепна в своята несъстоятелност. Великолепна черна дупка.", "date": "2017.12.10", "title": "Страната на хазарта - България като Конго"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376136-%D0%BD%D0%BE%D0%B1%D0%B5%D0%BB%D0%BE%D0%B2%D0%B8-%D0%BB%D0%B0%D1%83%D1%80%D0%B5%D0%B0%D1%82%D0%B8-%D0%B4%D0%BE%D0%BA%D0%B0%D1%82%D0%BE-%D0%B8%D0%BC%D0%B0-%D0%B0%D1%82%D0%BE%D0%BC%D0%BD%D0%B8-%D0%B1%D0%BE%D0%BC%D0%B1%D0%B8,-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B5-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%B0", "text": "Докато съществуват атомни бомби, катастрофата е неизбежна, заяви днес председателката на Международната кампания за забрана на ядрените оръжия (МКЗЯО), която спечели тазгодишната Нобелова награда за мир, предаде Асошиейтед прес.   \"Точно сега ние сме изправени пред недвусмислен избор: ликвидиране на ядрените оръжия или ликвидиране на самите нас\", каза Беатрис Фин на пресконференция в Норвежкия нобелов комитет в Осло, където утре тя ще получи престижната награда.   Фин каза, че през изминалата година рискът от ядрена война е нараснал и призова лидерите на Северна Корея и САЩ да прекратят опасната си риторика. \"Спрете да заплашвате с употреба на оръжия за масово унищожение и започнете преговори за дипломатическо решение\", заяви тя.   \"Внезапен зъл импулс, преднамерена военна ескалация, терористична или кибератака или съвсем случаен инцидент - всичко това може да предизвика употреба на ядрени оръжия, ако те не бъдат ликвидирани\", предупреди тя. \"Тези оръжия не ни дават сигурност, те не са средство за сдържане, те само подтикват и други държави са изпълняват собствени програми за създаване на ядрени оръжия\", подчерта Фин.   Тя обърна внимание на факта, че нито една ядрена държава не е подписала международния договор за забрана на ядрените оръжия, който бе пуснат за подпис миналата година. Досега са го подписали 53 страни и само три от тях са го ратифицирали. За да влезе в сила, договорът изисква 50 подписа.   Три западни ядрени сили - САЩ, Великобритания и Франция - казаха, че няма да изпратят своите посланици в Осло на утрешната церемония по връчването на Нобеловата награда.   Японката Сацуко Турлоу, оцеляла от атомната бомбардировка над Хирошима, която утре ще получи наградата заедно с Беатрис Фин, отбеляза, че \"не е твърде изненадана\" от този дипломатически бойкот на церемонията. \"Те не за първи път са държат по този начин. Те се опитаха по много и различни начини да саботират, да дискредитират онова, което ние правим\", добави тя, цитирана от НТВ.   Турлоу също настоятелно призова лидерите на Северна Корея и САЩ да заявят, че никога няма да употребят ядрено оръжие. Според нея дипломатическо решение на кризата около Корейския полуостров чрез преговори е единственото възможно.   МКЗЯО е неправителствена организация, която обединява над 430 местни и регионални организации от над 100 страни. Именно тя бе инициаторка и движеща сила за подписването на международен договор за забрана на ядрените оръжия.   На пресконференцията Фин отбеляза, че премията от Нобеловата награда (около 1,1 млн. долара), ще бъде използвана за създаване на нова организация с името \"Фонд хиляда дни\", която в близките три години ще работи над това, всички страни в света да подпишат и ратифицират договора за забрана на ядрените оръжия.", "date": "2017.12.10", "title": "Нобелови лауреати: Докато има атомни бомби, катастрофата е неизбежна"}
{"url": "http://www.classa.bg/%D1%81%D0%B2%D1%8F%D1%82/item/376127-%D0%BD%D0%B0%D1%80%D0%B8%D1%87%D0%B0%D1%82-%D0%BD%D0%B8-%D0%BC%D1%80%D1%8A%D1%81%D0%BD%D0%B8-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%86%D0%B8", "text": "          Те преминават границата на тълпи: мъже, жени и деца се стичат към граничния контролен пункт, за да се регистрират. Хиляди афганистански бежанци са принудени да напуснат съседните страни Иран и Пакистан. На границата с Иран се регистрират в момента по около две хиляди завръщащи се в Афганистан - на ден. Много от тях живеят от дълго време в Иран.   Салман е един от тях. За да припечели малко пари за семейството си, преди време той е пристигнал в Иран, за да работи като надничар в една фабрика. \"Един ден дойдоха полицаи, които ме изкараха навън с бой. Изгониха ме както си бях с работното облекло. Докато чакахме да ни екстрадират, ни затвориха на място, където нямаше нищо за ядене, нито за пиене\", разказва младият мъж за ДВ.     В Иран много афганистанци са дискриминирани. \"Наричат ни 'мръсни афганистанци'. Полицаите късат паспортите дори на тези, които пребивават легално в Иран, обикновено с думите: 'Мръсен афганистанец, какво търсиш тук?'\"   Един от завърналите се показва белези от изтезанията, на които е бил подложен в Иран     В 15 от общо 31 ирански провинции афганистанците нямат право да остават. А в много населени места дори им е забранено да влизат. Нямат достъп и до образователната система. Много афганистанци работят като надничари, но често ги завличат с парите. \"Ако решат да си потърсят правата в съда, обикновено това води до незабавното им екстрадиране от страната\", казва Матин Кадери, ръководител на бюро за подпомагане на бежанци в афганистанската провинция Херат.   В Международната организация за миграция (IOM) очакват общо 560 хиляди афганистанци да бъдат екстрадирани до края на 2017 от съседните страни Иран и Пакистан. За сравнение: от Германия до средата на 2017 г. са били върнати със самолети общо 245 афганистанци, а през 2016 - други 320 души. Малко под 4 хиляди души са били афганистанците, върнали се доброволно в родината си от цяла Европа през 2017 година, по данни на IOM.   Тази графика показва броя на завръщащите се афганистанци   Омар Маджеди помага на връщащите се бежанци, останали без документи за самоличност. За ДВ той казва, че в Афганистан тези хора се озовават пред същите проблеми, заради които са избягали: растяща несигурност и безработица. В доклад на ООН се казва, че през 2018 година в Афганистан се очаква животът на 3,3 милиона души да зависи от хуманитарни помощи.   Сред тях е и Ахмад, който наскоро е бил върнат от Иран. Там той е прекарал 12 дни в лагер за бежанци в очакване да бъде екстрадиран. \"Трябваше да работя, за да изкарам пари, с които да бъдат покрити разходите по моето екстрадиране. Освободиха ме чак след като продадох телефона си\", разказва той.   Към връщаните принудително от Иран и Пакистан трябва да прибавим и нарастващия брой на вътрешните бежанци. По данни на ООН, бойните действия в страната са превърнали във вътрешноафганистански бежанци повече от 360 хиляди души - само от януари до октомври т.г. В провинция Нангархар, например, има вече 1 милион вътрешни бежанци, които са настанени във временни приюти. И много от тях през зимата ще водят битка за оцеляване.", "date": "2017.12.10", "title": "\"Наричат ни мръсни афганистанци\""}
{"url": "http://www.classa.bg/%D1%81%D0%B2%D1%8F%D1%82/item/376128-%D0%B3%D1%8A%D1%80%D1%86%D0%B8%D1%8F-%D0%B8-%D1%82%D1%83%D1%80%D1%86%D0%B8%D1%8F-%D1%82%D0%BE%D0%B2%D0%B0-%D1%82%D1%8A%D0%B9-%D0%BA%D1%80%D0%B5%D1%85%D0%BA%D0%BE-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE", "text": "            Това, че турският президент Реджеп Тайип Ердоган е сприхав, е известно междувременно в повечето европейски столици и особено в Берлин. Ето че сега и Атина трябваше да се запознае с тази характерна черта на Ердоган. Още в самото начало гръцкият президент Прокопис Павлополус напомни недвусмислено на своя турски колега, че договорът от Лозана от 1923 година, който регулира границите и статута на малцинствата между Гърция и Турция, не подлежи на предоговаряне. Ердоган избухна и започна да изрежда от турска гледна точка редица нарушения на Лозанския договор от страна на гърците.   По този начин за пореден път стана ясно колко голямо е взаимното недоверие в политическите отношения между Гърция и Турция. В съзнанието на гърците съвременна Турция все още е наследник на Османската империя, под чието робство Гърция е била столетия. За турците пък модерна Гърция си остава агресорът, който подпали гръцко-турската война през 1922 година и факторът, който доведе до дестабилизирането на Кипър, приключило с турската интервенция през 1974 година. Актуалната враждебност в Атина показва, че въпреки всички усилия за сближаване от 1990-те години насам, отношенията между двете страни далеч не са достигнали зрелостта на германско-френското приятелство.     Посещението на Ердоган в Гърция бе осъществено след повторната покана от страна на гръцкия премиер Алексис Ципрас. Визитата нито беше грижливо подготвена, нито трябваше да послужи на първо място за поддържане на тъй крехкото гръцко-турско приятелство. Поканата към Ердоган беше отправена в момент, когато Анкара е в изострени отношения с Берлин и Вашингтон. И визитата трябваше да бъде първата стъпка към завръщането на Турция към западната общност. Защото не само Гърция, а и целият ЕС имат жизнен интерес от това, споразумението за бежанците да бъда продължено дългосрочно, за да бъде ограничен масирания поток от бежанци към гръцките острови. В най-общи линии, споразумението функционира добре, въпреки търканията между Ердоган и Европа.   Съпругите на двамата политици се показаха по-разумни от своите половинки. В четвъртък Емине Ердоган беше болна и за съжаление трябваше да отложи всичките си посещения, предвидени в програмата. Вместо това тя прие спътницата в живота на премиера Ципрас - Бети Бациана. Жените на известните кавгаджии знаеха за какво могат да говорят без никакви проблеми - за насъбрания опит на двете страни в бежанската криза. И този разговор премина в сърдечна атмосфера.", "date": "2017.12.10", "title": "Гърция и Турция: това тъй крехко приятелство"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376129-10-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1520 г. - Религиозният реформатор Мартин Лутер публично изгаря папската була.   1768 г. - В Англия е основана Кралска академия на науките (Royal Society).   1799 г. - Франция става първата страна в света, която въвежда метричната система, основана на метъра и килограма.   1817 г. - Мисисипи става 20-тият американски щат.   1845 г. - Британският инженер Робърт Томпсън патентова пневматичната гума.   1848 г. - Първите президентски избори във Франция са спечелени от племенника на Наполеон Бонапарт - Луи Наполеон Бонапарт.   1868 г. - В Лондон заработва първият в света уличен светофар.   1869 г. - В щата Уайоминг жените получават право да гласуват.   1877 г. - Руско-турска война (1877-1878): Битката при Плевен: Руските войски превземат Плевен след 3-месечна обсада.   1878 г. - Основана е Националната библиотека \"Св. св. Кирил и Методий\" в София.   1880 г. - Съставено е четвъртото правителство на България, начело с Петко Каравелов.   1898 г. - В резултат на договор между САЩ и Испания, Куба става независима държава.   1900 г. - Съставено е двадесетото правителство на България, начело с Тодор Иванчов.   1901 г. - Раздадени са първите Нобелови награди: за физика - на Вилхелм Рьонтген; за химия - на Якоб Вант-Гоф; за физиология и медицина - на Емил Беринг; за литература - на Рене Сюли Прюдом; за мир - на Фредерик Паси и Жан Анри Дюнан.   1906 г. - Американският президент Теодор Рузвелт спечелва Нобелова награда за мир и става първият американец, спечелил Нобелова награда.   1921 г. - В СССР е извършена денационализация на дребните предприятия - до 10 наети работници.   1941 г. - Втората световна война: Японската армия унищожава два британски военни кораба, загиват около 800 моряци.   1941 г. - Втората световна война: Японската армия завладява американския остров Гуам.   1943 г. - Втората световна война: Трета бомбардировка на София от британско-американската авиация.   1945 г. - Правителството на САЩ дава съгласие за изграждане на главна резиденция на ООН в Ню Йорк.   1947 г. - Шестото Велико народно събрание избира за министър-председател Георги Димитров и му възлага да състави правителство на Отечествения фронт.   1948 г. - Общото събрание на ООН приема Всеобща декларация за правата на човека.   1956 г. - Философът Тодор Павлов е преизбран за председател на БАН.   1964 г. - Френският писател Жан-Пол Сартър отказва да приеме присъдената му Нобелова награда за литература в израз на протест срещу откритието на Алфред Нобел.   1975 г. - Активистът Андрей Сахаров е награден с Нобелова награда за мир. Наградата е приета от неговата жена.   1977 г. - В чест на 100-годишнината от освобождението на Плевен от османска власт в града е открита панорамата Плевенска епопея.   1981 г. - Общото събрание на ООН одобрява предложението на Пакистан за създаване на зона свободна от ядрени оръжия в Южна Азия.   1989 г. - В Чехословакия е избрано първото некомунистическо правителство. Президентът Густав Хусак подава оставка.   1999 г. - По време на срещата на ръководителите на държавите от ЕС в Хелзинки е взето решение за преговори с България за присъединяване.   2001 г. - Астрономите Скот Шепърд, Дейвид Джуит и Ян Клайн откриват спътника Автоноя.      ", "date": "2017.12.10", "title": "10 декември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376130-%D0%B6%D0%B8%D1%82%D0%B8%D0%B5-%D0%BD%D0%B0-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D0%BC%D0%B8%D0%BD%D0%B0,-%D0%B5%D1%80%D0%BC%D0%BE%D0%B3%D0%B5%D0%BD-%D0%B8-%D0%B5%D0%B2%D0%B3%D1%80%D0%B0%D1%84", "text": "Жестокият гонител на християните, император Максимиан, веднъж пратил в Александрия един от заслужилите си войници - атинянина Мина, с поръчение да усмири вълненията, възникнали в града, и да се погрижи да отвърне християните от тяхната вяра. Царят не знаел, че Мина сам вярвал в Христа. Мина пристигнал в Александрия и наскоро чрез мъдрите си разпоредби усмирил вълненията и привел всички дела в ред.      А що се отнася до вярата Христова, той не само не я преследвал, но явно говорел, че тя едничка е истинска и спасяваща вяра. Думите си той доказвал чрез дела, бидейки крайно милосърден и добър. Господ му дарувал чудотворна, целебна сила. Всички болни, които получавали изцерение чрез неговите молитви, славели Бога, и вярата в Христа се разпространявала в Александрия все повече и повече.   Тия успехи на християнската вяра силно дразнели езичниците и те побързали да донесат на Максимиан за действията на Мина. Разгневеният цар свикал своя съвет и след съвещание с велможите си решил да изпрати в Александрия градския управител Ермоген, от всички уважаван мъж. Той му дал най-строги заповеди против християните и особено против Мина, като му заповядал да употреби всички средства, за да застави християните да се върнат към идолопоклонството.   Ермоген бил езичник, не знаел нищо за истинската вяра, но по природа бил добър и милостив. И ето, на Господа било угодно да му открие пътя към спасението и вечния живот. През време на пътуването с кораба той видял насън трима светли мъже, които му казали: \"Знай, Ермогене, че и малкото добро не е презряно от Бога. Затова Господ прие и твоите добри дела. И твоят път, който е предприет за гибел на мнозина, ще стане за тебе път на безсмъртна слава и чест, защото по тоя път ти ще дойдеш до вечния Цар. Ние ще ти пратим такъв човек, който ще те доведе при благословения Цар, и ти от Него ще получиш такава слава, която сегашния твой цар не може да ти даде\".   Като се събудил, Ермоген дълго мислил за своето съновидение и направил заключение, че нему вероятно предстоят големи почести от царя. Като пристигнал след няколко дни в Александрия, той повикал при себе си Мина. Мина, щом влязъл при него в стаята, извикал гръмогласно: \"Слава на единия велик Бог, чрез волята на Когото ти пристигна тук!\" Колкото и да желаел Ермоген да пощади Мина, бил принуден да заповяда да го затворят в тъмница, защото призовал Името Божие.   На другия ден довели Мина за разследване. Той бил спокоен, като истински неустрашим войн. На укора на Ермоген, че не почита боговете, той отговорил с твърдо изповядване на единия истински Бог. Той говорел: \"Всеки трябва с пламенно желание да търси истинския Бог. Аз сам в младостта си, когато живеех в Атина, пазех бащините закони. Но пламенно желаех да узная истината и изучавах прилежно всички елински науки. След това взех да чета и християнски книги и като ги четях, убедих се, че в тях е силата и правдата, и в елините е заблуждението и лукавството. След това аз видях на дело силата на истинския Бог чрез чудеса, вършейки чрез Неговото Име, и като повярвах, отхвърлих предишните заблуждения, приех кръщение и почнах да служа на Христа\".   Още много говорил Мина за истината и силата на християнската вяра. Народът внимателно го слушал и мнозина казвали на Ермоген: \"Той говори вярно. Ние сами видяхме чудесата и изцеряванията с Името на Христа. Трябва да се почита Оня Бог, Когото изповядва Мина!\"   Ермоген, недоумявайки какво трябва да прави, заповядал да отведат християнина в тъмницата. Но на другия ден го повикал пак и започнал да го заплашва с мъчения, ако не се поклони на боговете. Мина му отговорил:   - На каквито искаш мъки ме подлагай, аз с радост ще страдам за моя Христос. При това несъмнено се надявам, че ти сам, като отхвърляш временните блага, ще бъдеш едно от чедата Христови.   Тогава Ермоген, изпълнявайки заповедта на царя, наредил да предадат Мина на изтезания. Отрязали му краката - мъченикът хвалел Бога; след това го лишили от език и очи - мъченикът всичко търпял радостно и спокойно. Хвърлили го в тъмницата. Там през нощта при чудна светлина му се явил Сам Христос и го изцерил, като обещал, че и Ермоген скоро ще дойде до познание на истината и ще постигне нетленен венец.   Когато на другия ден войници влезли в тъмницата, едва повярвали на очите си, като видяли Мина здрав. Като узнали как се изцерил, те извикали: \"Велик е християнският Бог!\" и с внимание и вяра слушали поученията му.   Дошли други войници от съдията. Но и те останали при Мина, победени от силата Христова. Мълвата за чудесното събитие се разнесла по града и целия народ се затекъл към тъмницата, славейки и величаейки истинния Бог. Тогава Мина решил сам да отиде в съдилището при Ермоген, който с неизразимо изумление видял здрав оногова, когото в навечерието видял осакатен и едва жив. Мина започнал да говори на съдията за Бога, като го призовавал да познае истината и от Името на Господа му обещавал спасение. Чудно видение в същото време се представило на Ермоген. Той видял два светли ангела, увенчаващи мъченика с нетленен венец, и като паднал при нозете на Мина, извикал:   - Моли се за мене, истински Божий служителю, щото и мене милостно за приеме Господ!   - Не се съмнявай в Божията милост - отговорил светият мъченик. Бог е добър и милосърден и няма да отхвърли идващия при него. Той ще впише името ти в книгата на живота, и ти ще Го прославиш чрез св. мъченичество.   Целият тоя ден в Александрия бил ден на радост и тържество: народът гръмогласно славел Господа и Му благодарял. А Ермоген цяла нощ слушал наставленията на Мина и се готвел за св. кръщение, което приел заедно с голямо множество народ. Той раздал имота си на бедни и с Мина започнали да проповядват истинската вяра и чрез Божията сила правели чудеса.   Всичко това стигнало до царя, който сам пристигнал в Александрия с голяма военна сила. Той повикал при себе си християните и жестоко ги укорявал, че са оставили вярата на бащите си. Но Мина и Ермоген не се побояли от заплахите му и смело изповядвали пред царя своята вяра в истинния Бог, като разказвали за чудесата, извършени чрез силата Господня. Царят не повярвал и заповядал да ги подложат на страшни изтезания.   Отново силата Божия се проявила в чудни изцерявания. Пред очите на царя осакатените християни се изправяли здрави и невредими. Той приписвал всичко на мегесничество. Един езически учен и писател, на име Евграф, като видял тия чудеса, повярвал и открито изповядвал вярата си в Иисуса Христа. Царят със своята ръка го убил.   Мина и Ермоген по заповед на царя били посечени с меч, а телата им в железен ковчег били хвърлени в морето. Но ковчегът не потънал, а доплувал до гр. Византион, където епископът, уведомен по чудесен начин за пристигането на св. мощи, извадил из морето телата на мъчениците и с чест ги погребал близо до градските стени.", "date": "2017.12.10", "title": "Житие на св.  мъченици Мина, Ермоген и Евграф"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376131-%D0%BD%D0%B0%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B5%D0%B2%D0%B5%D0%B6%D0%B8%D1%8F-%D0%B2%D0%B8%D1%81%D1%88%D0%B8%D1%81%D1%82", "text": "Около 15 млн. лв. щели да изхарчат родните студенти за осми декември. Такава прогноза направиха от Института за анализи и оценки в туризма. Хотели и механи излязоха с атрактивни оферти. Полицаи плъзнаха из зимните курорти и туристически локации, за да гарантират сигурността в празничните дни. От телевизионните екрани поздравяват бъдещата смяна абсолвенти, усмивки и петмез. В социалните мрежи сигурно си разменят поздравления „за всички, които са, или са били студенти”, спомени и черно-бели снимки. Всичко за празника е помислено, а за утрешния ден? За бъдещето им кой ще помисли?       Те растат без съзнание за граници, без възпитание и критерии, оставени сами на себе си, без подкрепата на добрия пример, учещи живота от улицата, от съмнителни авторитети, културата на мола и  програмата на „Планета”. И  после – къде сбъркахме? Достатъчно е човек да види най-гледаните реалити-шоута, напомпаните със силикон водещи, най-продаваните вестници.    Е, защо им е, нали четат фейс книгата – там ако нещо не е казано, значи не съществува. Според скорошно изследване над 60% от българите    Едва 13% от анкетираните заявяват, че са вземали книги от библиотека в последната една година. Останалите 87% твърдят, че не са. Но пък масово гледат Биг Брадър, вълнуват се, коментират го и познават отблизо всички участници. Какви да са наследниците им? Ще кажат някои, има електронни книги – да, но на мнозина не им личи да четат и тях.   И вместо да пишеш в социалните мрежи истерично „Имам най-страхотния син!, Обичам дъщеря си!”, иди и им го кажи в другата стая. Малоумието да изглеждаш, създавайки измислена реалност, докато нещата реално се разпадат. Не бива да се забравя, че на децата им е по-трудно, отколкото на нас. В капана на трудната си възраст, в търсене на себе си, те нямат посока, нямат ценности, които да ги осмислят. Училището също не ги улеснява. Не говорим само за остарелите на много места, методи на преподаване. Достатъчно е човек да разгледа 4-5 учебника, за да се демотивира и обезсърчи от безумията и антилогиката, която прави написаното трудно за разбиране дори от възрастен.     А когато стигнат, не знаят къде се намират. Обаче са върха на сладоледа. И когато влезеш във Фейсбук, разбираш защо. Илюзията на популярността, която мрежата създава изглежда компенсира всички липси. Позьорски снимки изразяващи „долче вита”, подражаване на силиконови кумири и лайкове помпащи самочувствие без покритие.       Така напомпани с нищо, те влизат в университетите, с лекотата, с която сядат зад волана пили, дрогирани и без книжки, защото знаят, че няма контрол и последващи санкции. Липсата на дисциплина и санкции води до тотална развала. И преподавателите разбираемо вдигат ръце. От липсата на елементарна грамотност, от неспособността им да мислят. Те нямат и минимума обща култура – не знаят кога е създадена българската държава, кой е Паисий Хилендарски, дори на въпроса кой е Хитлер никой не е могъл да отговори в университетската зала.    Примерите са от споделен опит на преподаватели. Дори не знаят къде се намират – там са, не за да научат, а да вземат диплома. За тях ученето не е ценност. Още повече, че в университета се влиза лесно, не като едно време, когато само отличниците и положилите много труд влизахме. И не всеки завършваше. А сега това е гарантирано, без значение колко непригоден и мързелив си.   И университетите, вместо да бъдат сито, стимулират незнанието, неграмотността и неполагането на труд. Системата  , опорочи изначално висшето образование. То се базира единствено на принципа за търсене на максимална финансова изгода, което не кореспондира с академичните изисквания на съвременното образование.      Проблемът може да се реши като се закрият поне 1/3 от тези вузове и неефективни факултети, за да се вдигнат критериите за влизане, да се засили конкурентния принцип и да има някакво сито. Не да бълваме висшисти на конвейер, които след това се пласират в сферата на обслужването, на позиции, които не изискват висше образование. В същото време, има недостиг на професии, които изискват средно специално образование, основно в леката и тежката промишленост. И защо са нужни толкова университети – дипломата от Пернишкия университет или Ботевградския (някога колеж), с какво ще се конкурира на пазара на труда?   Ако бизнесът контактува с университетите, може да се правят анкети в кои области не достигат специалисти, и от кои пазарът няма нужда, защото е пренаситен. Или на завършващите студенти да им се осигурява практика с възможност за продължаване на работа. Според изследване на БСК повечето квалифицирани специалисти на ключови длъжности са вече в предпенсионна възраст, а младите завършват ненужни специалности, поради което е възможно до няколко години цели отрасли да останат без подготвени кадри.   И докато качеството пада, цената му се вдига – университетските такси продължават да нарастват. За сравнение, в развити държави като Дания и по-голяма част от Германия, образованието е безплатно. На фона на това, в най-бедната държава с най-ниски доходи, и „безплатното” образование е платено.    .    Мерки срещу фалшифицирането на дипломи бяха предприети, но късно. Преди 2-3 години имаше такъв бум на научни звания и степени, че човек ще каже, че сме академична общност. Много доктори на науките, много мозък на тая малка територия. И при толкова учЕни, все неуки и прости ходим.   .    Защото те са ВИСШИСТИ, млади, красиви, те са cool, и няма да работят за по-малко от 1000 лева! Как така ще работят за 600 или 750 лв. – заплати каквито иначе имат над 1,5 млн. българи, в това число учители, медицински персонал, журналисти също има с доход 650 лв. А пикльовците с нула стаж, никаква подготовка, защото не учат, за да знаят, а само да се дипломират, неставащи (към момента) за друго, освен за показване (модел, консултант – продавач), искат заплата, която следва да заслужат след солидна практика, развиване на умения, с които да носят полза. Е, мнозина от тях ще получат исканата заплата, и то веднага, с протекции, нищо, че са непригодни     Да има кой да ти отвори ”вратите” и да ти даде шанс е нещо чудесно, стига да положиш усилия, да оправдаеш този шанс и да се научиш. Но мнозина предпочитат просто да паразитират. Какво ще стане, когато годните, които са в предпенсионна възраст, се пенсионират, и дойде време на негодните? Още повече, че тогава 1 работещ ще трябва да издържа 3-ма неработещи…Мила родино. За да завърша с малко оптимизъм – има немалко будни, любознателни млади хора, които искат да знаят и могат. Те печелят златни медали, те търсят, четат, пишат, и ще се научат сами, въпреки системата. Нека поне им създадем условия да ги задържим, че в тях ни е надеждата!    ", "date": "2017.12.10", "title": "Настъплението на невежия висшист"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/376132-%D0%BD%D0%B0%D0%BF-%D0%B3%D0%BE%D1%82%D0%B2%D0%B8-%D0%BD%D0%BE%D0%B2%D0%B0-%D0%B1%D1%80%D1%83%D1%82%D0%B0%D0%BB%D0%BD%D0%B0-%D1%82%D0%B5%D1%81%D0%BB%D0%B0-%D0%B7%D0%B0-%D0%B1%D0%B8%D0%B7%D0%BD%D0%B5%D1%81%D0%B0-%D0%B2%D1%81%D0%B8%D1%87%D0%BA%D0%B8-%D1%89%D0%B5-%D0%BF%D0%BE%D0%B4%D0%BC%D0%B5%D0%BD%D1%8F%D1%82-%D0%BA%D0%B0%D1%81%D0%BE%D0%B2%D0%B8-%D0%B0%D0%BF%D0%B0%D1%80%D0%B0%D1%82%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2018", "text": "Финансовото министерство и НАП финализираха новата промяна в касовите бележки.   Идеята е в тях да се въведе QR код, който да помага при отчетността на фирмите, давайки право на всеки клиент да стане своеобразен сътрудник на НАП.     Идеята е отчетността да мине на денонощен режим, в реално време и „феномена“: служебен бон, който позволява манипулиране на оборотите да изчезне. Покрай сухото ще гори и мокрото и нов касов апарат с екстрата ще е около 200 лева.   С промените всяка касова бележка ще излиза с QR код, като по този начин клиентът ще може да сканира кода със смартфона си и ще получи веднага информация за конкретната покупка и дали тя е отчетена в НАП. Мярката е предвидена в проект за промени в наредбата за фискалните устройства, който бе публикуван за обществено обсъждане.   Според проекта QR кодовете трябва да бъдат въведени първо от бензиностанциите-до 30 септември 2018 г. След това до 31 декември 2018 г. всички фирми, регистрирани по ДДС трябва да обновят касовите си апарати, а крайният срок за всички останали е до 30 юни 2019 г.   Друг важен момент в проекта на МФ е, че всички фирми ще бъдат задължени да усъвършенстват фискалните си устройства, така че данните за всяка продажба да се отчитат веднага в НАП. В момента повечето търговци подават обобщена информация на данъчните веднъж месечно.   Регистрирането на QR кодове от клиенти пък ще бъде стимулирано с лотарията с парични и предметни награди, подобна на тази, която данъчните правят всяка година.   Все още не е ясно как ще могат да реагират потребителите, когато установят, че при сканиране на специалния код не получат потвърждение, че продажбата е отчетена в НАП, т.е. касовият бон е фалшив.   Новината породи недоволство сред бизнеса, тъй като промените може да наложат масова подмяна на касовите апарати с нови, по-скъпи устройства и софтуер, което ще е непосилна за по-малките фирми инвестиция. Реално обаче коренна подмяна не е нужна, а само обновяване на софтуера, която не е скъпа. Предстоят изглежда интересни процеси.", "date": "2017.12.10", "title": "НАП готви нова брутална тесла за бизнеса! Всички ще подменят касови апарати до края на 2018"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376133-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D1%86%D0%B8%D0%BF%D1%80%D0%B0%D1%81-%D0%B8-%D0%B2%D1%83%D1%87%D0%B8%D1%87-%D0%BD%D0%B0%D1%82%D1%80%D0%B8%D1%85%D0%B0-%D0%BD%D0%BE%D1%81%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D1%83-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BA%D0%B0%D0%BA-%D1%81%D0%B5-%D0%B1%D1%80%D0%B0%D0%BD%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%B8%D0%BD%D1%82%D0%B5%D1%80%D0%B5%D1%81%D0%B8-%D0%B5%D1%82%D0%BE-%D0%B7%D0%B0%D1%82%D0%BE%D0%B2%D0%B0-%D1%81%D0%BC%D0%B5-%D0%B6%D0%B0%D0%BB%D0%BA%D0%BE-%D0%BF%D0%BE%D0%B4%D0%BE%D0%B1%D0%B8%D0%B5-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "По време на белградската пресконференция на лидерите на Сърбия, България, Гърция и Румъния сръбският президент и гръцкият премиер дадоха урок на Борисов по национално достойнство и защита на държавните интереси.   Президентът Вучич обяви, че заради жела    Премиерът на Гърция Ципрас натри носа на Борисов по „македонския въпрос“, заявявайки че при никакви обстоятелства Атина няма да признае Скопие, докато македонистите не се откажат от иредентизма и присвояването на античното гръцко наследство.  Какви са тъжните поуки за евроатлантическия ни премиер, сляпо следващ инструкциите на ЕС и НАТО и правещ срамни теманета на Ердоган?   Следвайки опита на Йосип Броз Тито, сърбите пак ще стоят на два стола и ще развиват паралелни отношения с ЕС и Русия, ще печелят икономически и от двете сили, ще кандидатстват за членство в ЕС, но няма да влизат в НАТО.   Влюбеният в Ангела Меркел премиер едва ли разбра тази геополитическа лекция, благодарение на която сърбите винаги са били с вдигнати глави и винаги са имали по-висок жизнен стандарт от българите.   Гръцката лекция на Ципрас пък изобщо не стигна до ушите на Борисов, ослушвайки се само за едно – дали Брюксел и Вашингтон са доволни от капитулацията му пред македонизма. Докато, по думите на Ципрас, гърците ултимативно искат от Скопия отказ от абсурдната антиквизация, търсеща корените на Република Македония в …античната гръцка история, в Александър Македонски и коня му Буцефал.   Заради европредседателството ни, а и заради императивни напътствия от ЕС и НАТО, ние покорно признахме македонски език и македонска нация срещу смешното обещание от македонските учебници в словосъчетанието „бугарски фишистички окупатор“ да отпадне думичката „бугарски“. Македонистите не само не се отказват от присвояването на българското културно-историческо наследство, но получиха подарък от Борисов със съгласието му да си поделим по братски българското Възраждане, правейки бутафорни общи чествания на Цар Самуил, Братя Миладинови, Гоце Делчев, Яне Сандански, Никола Вапцаров и още десетки наши национални герои.   Сравнете гордите лидери на Гърция и Сърбия с премиера на България и ще разберете защо сме жалко подобие на държава.", "date": "2017.12.10", "title": "В Белград Ципрас и Вучич натриха носа на Борисов и му показаха как се бранят национални интереси! Ето затова сме жалко подобие на държава!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376134-%D0%BD%D0%B0-%D0%BC%D0%B0%D0%B9%D0%BA%D0%B0-%D1%82%D0%B8-%D0%B2-%D1%82%D1%83%D0%B8%D1%82%D1%8A%D1%80%D0%B0-%D0%B8-%D0%B4%D1%80%D1%83%D0%B3%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B0-%D1%85%D1%80%D0%B0%D0%BD%D0%B8%D0%BB%D0%BA%D0%B0", "text": "Обидите са пикантни и понякога полезни подправки към манджата на неформалното общуване. Някои   ги смятат за радиоактивна и негативна форма на комуникация, но без тях свободата на словото е обречена като Динко в библиотека (без обидите имам предвид, не без \"специалните снежинки\").     Виждаме какво става с тотално изтрещялата и изпълзяла извън контрол политическа коректност. Сега, вярно е, че някои анти-човеци губят всякаква представа за пропорция и стигат дотам, че 90% от речта им да е задръстена от псувни и заклинания.     Обидите и хумористичните заплахи еволюират заедно с езика и културния климат. Младежите са едни от най-активните потребители на псувни и закани, а съвременната \"демографска реколта\" ползва жаргон, драматично повлиян от възхода на технологиите, интернет и социалните мрежи. Двама десетокласници днес ще се \"хранят\" един друг по демонстративно различен начин от двама десетокласници в началото на 90-те. Разбира се, в основата на обиждането стоят някои вечни и фундаментални правила.   Нека се потопим в света на модерното общуване и извадим оттам някои от най-забавните младежки \"хранилки\". Някои примери са автентични, а други са вдъхновени от интернет мутациите на жаргона на обидите и заплахите.   И не се обиждайте - това не е заплаха.   Тук имаме съвършен пример за словесна симбиоза между традиция и иновация По-горе споменах за вечните и фундаментални правила на обиждането, а палавата референция към \"майката\" е едно от най-важните. Родителят от женски пол е в основата на някои от най-популярните псувни в историята.   Вулгарната намеса на нечия майка в обида, закана или заплаха е носеща колона на свободното общуване. \"Хранилката\" на тема \"майки\" е универсална ценност и прекосява граници, езици, епохи, култури и цивилизации.   В новата си интернет итерация обидата смесва древното с модерното. Майката отново е централен персонаж, но този път в сюжета е намесена и социалната мрежа за споделяне на снимки и кратки клипчета Instagram.   Вместо директна и натуралистична заявка за участие на майката на някой в непристойни сексуални активности, тук имаме по-подривна и хумористична структура. Идеята отново е да се внуши, че майката на обиждания изразява полов интерес към обиждащия, но е малко по-елегантно и игриво.   Instagram също е добре избрана социална мрежа. За разлика от Twitter и Facebook, тук имаме по-силен акцент върху външната презентация и нарцистичниия нагон. За да те следва майката на някой в Инстаграм, тя очевидно има интерес към физическите ти характеристики, което прави внушението за мръснишки игрички по-ярко.   Разбира се, \"майката\" е такова универсално вдъхновение за унижение на противници/приятели, че няма как да мине само с една обида или социална мрежа. Ето някои други варианти и модификации: \"Майка ти ми пише на лични\", \"Майка ти ми лайква снимките\", \"На майка ти в туитъра\".   Формулата е ясна и лесна - майка плюс модерна технология.     Обиждането на тема външен вид е друг императив, без който не бихме могли да си представим историята на човечеството. Едно време се \"товарихме\" за дефекти и стилистични гафове в реално време. Сега е много по-тренди и тарикатско да \"храниш\" профилната снимка на някой във Facebook. Дори на живо - виждаш чоевка, не намираш нещо кой знае колко катастрофално във външната му презентация, но винаги може да го изгавриш за профилната му снимка. Това даже влиза по-остро, защото много повече хора по всяко време могат да му погледнат профилната, отколкото да го видят \"лайв\", когато излезе един път до бара за среща с приятели.     Тук вече сме на територията на заплахите. Заканите за пребиване и пращане на родител, по-голям брат или мутри, постепенно остават в мъглата на 90-те и началото на новия век. Днес конфликтите се разиграват на дигиталната арена.   Да тагнеш някой в снимка, на която е излязъл като чудовищен чукундур и без негово позволение, е върховна проява на неуважение и смъртен грях в епохата на социалните мрежи. А заплахата с ънфрендването е достатъчно сериозна, за да заживее като автономен жаргон. По-крайна степен е блокирането - \"Ще те блокна, изрод!\"     Досадниците, които те дразнят, вече не са толкова в даскалото, работата, кафето или клуба, колкото са в Интернет. Ако искаш да \"нахраниш\" някой, който танцува кючек по нервите ти, може да му кажеш, че ти омърсява фийда, или да го призовеш да разкара тролския си задник от стената ти.     Друга закана, типична за споменатите горе \"специални снежинки\". Те не просто ънфрендват и блокират, а направо рипортват с идеята да премахнат дразнителя от съответната онлайн платформа. Повечето хора директно рипортват, а не се обясняват, но някои искат демонстративно да заяват позицията си. Популярен израз в това отношение е и \"Изтрий си профила\" или \"Изтрий си акаунта\".     Друго популярно проклятие на XXI век. Интересна вариация е \"Дано те зукнат, сульо\". \"Зуквам\" е синоним на \"баннвам\" и \"цензурирам\" и е вдъхновено от зачестилите проблеми.", "date": "2017.12.10", "title": "\"На майка ти в туитъра\" и друга младежка \"хранилка\""}
{"url": "http://www.classa.bg/%D1%81%D0%B2%D1%8F%D1%82/item/376126-%D0%B4%D0%B5%D1%81%D0%B5%D1%82%D1%82%D0%B5-%D0%BD%D0%B0%D0%B9-%D0%BF%D1%80%D0%B8%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%B8-%D1%81%D1%82%D1%80%D0%B0%D0%BD%D0%B8", "text": "10-то място: Русия   9-то място: Мексико   8-мо място: Великобритания   7-мо място: Германия   6-то място: Турция   5-то място: Италия   4-то място: Китай   3-то място: Испания   2-ро място: САЩ   1-во място: Франция", "date": "2017.12.10", "title": "Десетте най-привлекателни страни"}
{"url": "http://www.classa.bg/%D1%81%D0%B2%D1%8F%D1%82/item/376120-%D0%B2%D1%81%D0%B8%D1%87%D0%BA%D0%B8-%D0%BD%D0%B0%D0%BC%D1%80%D0%B0%D0%B7%D0%B8%D1%85%D0%B0-%D0%BE%D1%81%D1%82%D0%B0-%D1%81%D0%B0%D1%89-%D0%B8%D0%B7%D1%80%D0%B0%D0%B5%D0%BB", "text": "         С решението си да признае Ерусалим за столица на Израел Тръмп разпали нов пожар в Близкия изток. Потърпевши са едновременно и палестинците и израелците. Подобно действие си е чист цинизъм и застрашава Европа с нов поток от бежанци.  Цял свят предупреждаваше Тръмп да не взима това решение, палестинците, арабските и мюсюлманските страни, Германия, Великобритания, ЕС, Русия, Китай и дори папата. Критика срещу тези планове се чуха и в Израел от страна на авторитетния вестник „Аарец” и от Централния съвет на евреите в Германия. Дори Саудитска Арабия своевременно предупреди президента на САЩ да не предприема едностранни стъпки по статута на Ерусалим.    Създателят на Wikileaks Джулиан Асанж неотдавна заяви, че слуховете за назначаването на Помпео на поста държавен секретар говорят за това, че американския лидер, възможно се готви за война с Иран. Но експертите са убедени: вероятността за начало на бойни действия е крайно незначителна.   Последните действия на американския президент, вероятно ще ускорят приемането на Иран за пълноправен член на ШОС.  САЩ демонстративно и без никаква нужда нарушиха дългогодишния мълчалив консенсус в международната близкоизточна дипломация, според който статутът на Ерусалим трябваше да бъде изяснен едва в хода на окончателното мирно уреждане на конфликта и се доказаха, като ненадежден и опасен партньор.   Доналд Тръмп иска да изглежда силен мъж, след катастрофата в Сирия и Ирак, но стои полуразкрачен и в Корея и в Иран.  Той обяви, че не смята да препотвърждава иранското ядрено споразумение, но подчерта, че това не означава, че САЩ се отказват от сделката. AFP информира, че Тръмп е няма да иска нови санкции срещу Техеран, тъй като при подобно действие, Иран може да се откаже от споразумението, постигнато със световните сили през 2015 г., което би означавало да продължи да развива ядрената си програма.  Reuters обаче предаде, че вместо това Белия дом ще наложи санкции върху определени лица и организации в Иран. Но и американската агенция потвърди информацията, че макар САЩ да не препотвърждават сделката, няма да се откажат от нея.  Едновременно бяха обявени санкции срещу Ислямския революционен гвардейски корпус, без обаче организацията да бъде определена като „терористична“.  По-рано The Times of Israel информира, че Али Акбар Салехи, едно от висшите ирански официални лица, е заявил, че ако Тръмп определи Гвардията като терористична организация, това би било равносилно на обявяване на война.  В петък, в официално си обръщение пред Света, Тръмп заяви, че смята да внесе ядреното споразумение за преразглеждане в Конгреса, едновременно определяйки режимът в Иран като фанатичен. BBC предаде, че държавният глава е заявил, че Иран е нарушил сделката многократно от 2015 г., насам, въпреки че според ООН и Европейския съюз, Техеран спазва договорките.  Великобритания, Германия и Франция препотвърдиха ангажиментите си по сделката, докато иранската медия Press TV излъчи реч на президента на страната Хасан Роухани, в която той нарече думите на Тръмп „куп от измислени обвинения“. Роухани заяви, че страната му е против предоговаряне на каквото и да е от условията по сделката.  Бившият държавен секретар на САЩ Джон Кери заяви, че с действията си Тръмп създава „международна криза“, писа американското издание Washington Examiner.   Изпадането на САЩ в изолация вероятно е добра новина. Но!  Защо Тръм се опитва да докара САЩ до изолация и конфронтация?  Само защото е еврейски дядо?  Шефът на милициите контролирани от иранската революционна гвардия в Ирак и Сирия, заяви, че решението на Тръмп е искрата, която ще отхвърли Израел от “тялото на ислямската нация” и ще е “легитимна причина да бъдат нападани американските въоръжени сили”.  Желанието да запази спонсори милиардери с отношение по въпроса за столицата на Ерусалим, е разбираемо.  Желание за укрепване на Израел в региона, в който Тръмп се провали също е разбираемо.  Желанието на Тръмп за създаване на хаос и саботиране политиката на търсене на баланси, след срама в Сирия и Ирак, за да не позволи на Русия да покрие с влиянието си Близкия Изток е разбираемо.  Желанието на Тръмп да разклати Европа,(която прави страхливи стъпки към независимост и не дава 2 та % за НАТО, като ги насочва към собствена армия) по всеки начин, също е разбираемо.  Желанието да разклати ООН по израелско–палестинския спор и най-вече ЮНЕСКО, което САЩ напусна по повод решението му за Палестина е ясно.  Политиката на САЩ срещу Иран и споразумението с него по ядрената му програма, ще се провали с влизането на иранците в ШОС.  Неоконсервативните сили във Вашингтон размазаха Тръмп и той се опитва да се измъкне от срамното положение, като представи антируската и антииранска политика за своя идея и свой жалък опит.  От Ирак чухме, че решението на Тръмп ще доведе до сериозно разпалване на екстремизъм и развръщане на тероризма, добър повод за запазване и увеличаване на военното присъствие на САЩ в региона, което Конгресът иначе трудно би одобрил.   Шанхайската организация ще спаси Иран и Европа от американски провокации?  С влизането на Иран под чадъра на ШОС, на Китай, Русия, Пакистан и другите акциите на янките ще паднат главоломно.  Скромната доскоро Шанхайска организация за сътрудничество (ШОС),в състав Русия, Китай, Казахстан, Киргизстан, Таджикистан и Узбекистан е шокирана от наплива на желаещи за нови членове-Индия, Пакистан, Иран, Египет, Турция, Беларус, Монголия, Армения, Шри Ланка, Азербайджан, Непал, Сирия, Афганистан и др.  Очевидно участието на Китай и Русия е привлекателно.  Лидерите на страните-участнички в ШОС подписаха решение за завършването на процедурата по приема в организацията на Индия и Пакистан на срещата в Астана на 8-9 юни 2017 год.   Министрите на външните работи на страните — участнички в Шанхайската организация за сътрудничество (ШОС), могат да препоръчат да бъде разгледан въпросът за членството на Иран, заяви Сергей Лавров пред агенция „Россия сегодня”: „В зависимост от работата по детайлизацията на договореностите за Иран, ако не се получи някакъв срив, ако видим, че принципите са преведени на езика на практическите договорености, аз лично смятам, без още да съм се съветвал със своите колеги от ШОС, че ние, министрите на външните работи, можем да препоръчаме на президентите и премиерите на своите страни да разгледат такъв документ по отношение на Иран.”  ", "date": "2017.12.10", "title": "Всички намразиха оста САЩ-Израел"}
{"url": "http://www.classa.bg/%D1%81%D0%B2%D1%8F%D1%82/item/376121-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0-%D1%82%D1%80%D1%8A%D0%BC%D0%BF-%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%B7%D0%B0-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%B8%D0%B7%D0%BA%D1%83%D1%84%D1%8F%D0%BB-%D1%81%D1%82%D0%B0%D1%80%D0%B5%D1%86-%D0%B8-%D0%BF%D1%80%D0%B5%D0%B7%D1%80%D1%8F%D0%BD-%D0%BC%D0%BE%D1%88%D0%B5%D0%BD%D0%B8%D0%BA", "text": "В изявление, разпространено от официална севернокорейска медия, говорител на външното министерство в Пхенян нарече Тръмп “изкуфял старец”. На фона на напрежението около ракетната и ядрена програма на Пхенян президентът на САЩ и севернокорейският лидер Ким Чен-ун през последните месеци размениха заплахи за война и лични обиди. Сега изолираната страна се присъедини към почти единодушните критики на международната общност относно решението на Тръмп, като го определи като “безразсъдно и злонамерено”. “С оглед на факта, че този психично нестабилен изкуфял старец открито призова за тотално унищожение на суверенна държава в ООН, това негово действие не е изненада”, каза говорител на министерството на външните работи, цитиран от държавната агенция KCNA. “Този негов ход ясно показва на целия свят, кой е истинският унищожител на световния мир и сигурност и презрян мошеник в международната общност”, добави говорителят, цитиран от “Фокус”.", "date": "2017.12.10", "title": "Северна Корея за Тръмп и решението му за Йерусалим: Изкуфял старец и презрян мошеник"}
{"url": "http://www.classa.bg/%D1%81%D0%B2%D1%8F%D1%82/item/376122-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D1%88%D0%B5%D1%84-%D0%BD%D0%B0-%D1%88%D0%B8%D0%BD-%D0%B1%D0%B5%D1%82-%D0%B8%D0%B7%D1%80%D0%B0%D0%B5%D0%BB-%D0%B5-%D0%BF%D1%80%D0%B5%D0%B4-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F", "text": "– От една страна, може да се каже, че речта му беше много прагматична. Той се въздържа от определяне на границите на Ерусалим, като уточни, че те ще бъдат установени след преговори и добави, че приема принципа за две държави. Това означава, че Ерусалим ще бъде основният предмет на преговорите. Но истината е, че Близкият изток е много особен регион. Това, което изглежда прагматично и рационално другаде по света, тук се възприема много различно, специално в Ерусалим, където ситуацията е експлозивна. Вече сме свидетели впрочем на изблици на насилие.   От политическа гледна точка, нашият министър-председател се радва, че е постигнал успех. Истинският въпрос е какво ще стане след това. Близките часове ще бъдат решаващи. Положението ни е аналогично на това на човек, който е много болен от рак. Лекарите са опитали безуспешно всички видове лечение. Самият пациент не е сигурен, че иска да бъде лекуван. Изведнъж един лекар решава да го удари силно по главата, за да го накара да проумее колко безнадеждно е положението му. Ще помогне ли това? Не мисля. Това няма да насърчи възобновяването на диалога между израелци и палестинци.   – Не знам дали е била възприемана като безпристрастен посредник извън Израел в последните години. Но тя е на път да загуби тази позиция в очите на арабския свят, на съседните страни и, разбира се, на палестинците.   – Всички други решения ще доведат до две опции. Едната е ситуация от сирийски тип с постоянно военно насилие, причинявайки още повече убити. В Сирия започнаха да се избиват помежду си заради конфликт по второстепенни проблеми и завършиха с половин милион загинали. Другата ситуация е по модела на южноафриканския апартейд. Тези решения не са жизнеспособни. Те няма да дадат на Израел това, към което се стреми: демократична държава на еврейския народ, който живее в сигурност. За да съхраним тази много сложна идея за еврейска демокрация, единствената опция е да постигнем решението за две държави, живеещи рамо до рамо в мир. Няма алтернатива. Постигането й не е линеен процес. Динамиката зависи от волята на двата народа.   – Всяка опция, която не се основава на параметрите, очертани в Резолюция 242 на Съвета за сигурност на ООН, е обречена на неуспех. Саудитската инициатива, параметрите на Клинтън, параметрите на Буш и Обама, инициативата от Женева… всички тези подходи са много близки и стигат до едни и същи заключения (създаване на палестинска държава редом с Израел, в границите от 1967 г., със столица Източен Ерусалим – б.а.). Този, който си мисли, че може да се създадат две държави, без да се зачитат тези параметри, не знае за какво говори. И ще предизвика много насилие и щети.   – Следващите часове са решаващи в това отношение. Но въстанията изискват много енергия и аз не знам дали при палестинците има такова ниво на енергия. Понякога долавяме тази енергия, понякога – не. Понякога тя е резултат от несъразмерен израелски отговор на насилието. Много зависи от мъдростта на двете страни. Не само от страна на израелското правителство и на Палестинската власт. Основната политическа сила днес се намира на улицата. Нейната реакция и при палестинците, и при израелците ще бъде решаваща.   – Политически, подкрепата за “Хамас” е доста слаба на Западния бряг на река Йордан, а вероятно и в Газа. Но, когато говорим за интифада, не става дума за организирано насилие. Интифадата е народно въстание. И въпросът не е в това дали “Хамас” или Махмуд Абас е силен или слаб. Основният факт е духът на палестинската улица. Според това, което аз знам, над 75 на сто от палестинците смятат, че насилието е единственият начин да се отърват от израелската окупация.   – Навремето тази идея събра силна подкрепа. Но със съжаление трябва да признаем, че това беше по време на втората интифада. Опасявам се, че за да събере отново подкрепа, ще трябва още да страдаме. Когато стотици израелци и палестинци умираха по улиците, двете общества бяха готови да подпишат какъвто и да е лист хартия, който им предлага по-добро бъдеще. Хората трябва да осъзнаят, че никъде не отиваме и сме на път да загубим идентичността си на еврейска демокрация. Няма да бъдем в безопасност, докато нашите съседи чувстват, че живеят под окупация.   – Измина една година, откакто се опитвам да разбера към какво наистина се стреми Тръмп. Израело-палестинският проблем не е основният конфликт в Близкия изток. Арабските лидери пет пари не дават за палестинския въпрос. И палестинците разбраха, че са сами. Но проблемът е, че арабските лидери загубиха много власт и не контролират улицата. В Кайро, в Аман, в Мека или в Турция, хората няма да подкрепят нито едно действие срещу Иран, докато не видят напредък по палестинския въпрос.   Идеята за създаване на прагматична сунитска ос е важна. Трябва да попречим на радикализма, на насилието, на тероризма. Постигането на напредък за палестинците е неизбежното предварително условие за създаването на всяка коалиция в Близкия изток. Питам се защо президентът на САЩ и обкръжението му не могат да видят това. От своя страна, Европа трябва да разбере, че прагматизмът и намаляването на насилието в нашия регион са в неин интерес. Насилието в Близкия изток е на път да промени лицето на Европа.  ", "date": "2017.12.10", "title": "Предупреждението на бившия шеф на Шин Бет: Израел е пред експлозивна ситуация"}
{"url": "http://www.classa.bg/%D1%81%D0%B2%D1%8F%D1%82/item/376123-%D0%BB%D0%B8%D0%B1%D0%B8%D1%8F-%D1%81%D0%BB%D0%B5%D0%B4-%D0%BA%D0%B0%D0%B4%D0%B0%D1%84%D0%B8-%D1%80%D0%BE%D0%B1%D1%81%D1%82%D0%B2%D0%BE,-%D1%80%D0%B0%D1%81%D0%B8%D0%B7%D1%8A%D0%BC-%D0%B8-%D0%BE%D0%BC%D1%80%D0%B0%D0%B7%D0%B0", "text": "Търгът в покрайнините на Триполи продължава само няколко минути. \"Стоката\" се въвежда в мрачен двор: 12 души, чернокожи, нигерийци.   Мъжки глас нарежда \"четиристотин\", \"петстотин\", \"шестстотин\", \"седемстотин\", докато накрая се постига сделка. Новият собственик на робите брои по 2000 либийски долара на човек. Целият процес е заснет със скрита камера от разследващ екип на CNN.     Кадрите са дълбоко смущаващи. За първи път пред очите на всички се показва онова, за което правозащитните организации предупреждават отдавна.   Трафиканти на хора продават африкански мигранти в Либия като роби. В държавата, разкъсвана от гражданска война, един човек се продава за около $400. Цената варира според физическата сила.   Проблемът отдавна притеснява европейските лидери.   \"Не мога да спя спокойно при мисълта какво се случва с онези хора в Либия, които са потърсили по-добър живот и са попаднали в ада\", казва председателят на ЕК Жан-Клод Юнкер. Френският президент Еманюел Макрон нарече робските пазари \"варварски сцени\".   Германският канцлер Ангела Меркел организира среща с ръководителя на признатото от международната общност правителство на Либия Файез ал Сарай, който обаче има власт само върху една част от територията на страната. Търговията с хора е един от въпросите, които се поставят пред Сарай с най-сериозна тежест.   Обмислят се сценарии за масова евакуация и изпращане на международни сили за бързо реагиране, които да подпомогнат полицията и разузнаването, за да се ликвидират мрежите на контрабандистите и търговците с плът.     Причината е дълбоката политическа криза: 6 години след свалянето на диктатора Муамар Кадафи все още няма функциониращо централно управление, което да държи контрола върху всички ресурси и територии на Либия.   Вместо това страната е поделена на отделни парчета между враждуващи военачалници и милиции, които водят открити бойни действия помежду си. Онова, което ги обединява, е, че нарушават всички възможни човешки права.   Към този проблем се добавя и дълбоко вкоренения расизъм, присъщ на либийското общество. Възникването му датира още от арабската търговия с роби, която започва през 7 век. Още тогава се отвличат чернокожи мъже и жени от Западна Африка, които се прекарват през пустинята Сахара до пазарите на Магреба. Оттам се изпращат до всички части на ислямската империя.     Заради историческата си традиция, арабското население на Либия продължава да има усещането за превъзходство над чернокожите африканци. И до днес в Либия може да се чуе обръщението \"абид\" (\"роб\") към човек от негроидната раса.   Дори Кадафи, който държеше под контрол Либия в продължение на 40 години, така и не успя да изличи омразата на сънародниците си към мигрантите, въпреки че покани в страната близо 2 милиона африкански гастарбайтери. Около 2000 г. в Либия се стигна до расистки сблъсъци, при които загинаха мигранти от Гана, Камерун, Нигерия и други държави.   Ситуацията ескалира по време на бунтовете срещу Кадафи през 2011 г. Въстаниците обвиняваха диктатора, че е вкарал наемници от Мали, Нигер и Чад, за да се бият на негова страна. Слухът за подобен ход доведе до още по-рязко усилване на омразата.     Сред жертвите имаше дори либийски граждани с тъмна кожа. През август 2011 г. бойци от град Мисрата превзеха селището Таурга, намиращо се на 40 км разстояние, в което живеят предимно чернокожи наследници на роби.   Въоръжените групировки принудиха близо 25 000 местни жители да се изселят. Днес Таурга е призрачен град, а хората му населяват бежански лагери в района на Триполи, като са подложени на насилие и малтретиране от страна на бойците от милицията.   По руините на Таурга са останали само графити с надписи: \"Бригада за прочистване на черните кожи\".", "date": "2017.12.10", "title": "Либия след Кадафи: Робство, расизъм и омраза"}
{"url": "http://www.classa.bg/%D1%81%D0%B2%D1%8F%D1%82/item/376124-%D0%B4%D0%BE-%D0%B3%D1%83%D1%88%D0%B0-%D0%BD%D0%B8-%D0%B4%D0%BE%D0%B9%D0%B4%D0%B5-%D0%BE%D1%82-%D1%82%D0%BE%D0%BB%D0%BA%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B8-%D0%B2%D0%BE%D0%B9%D0%BD%D0%B0", "text": "            \"Вече сме изтощени от толкова години война в Сирия и Ирак\", казва Али, който е таксиметров шофьор във фирмата Юбер и боец от милициите на Хизбула. Роден е в северен Ливан. Днес живее със семейството си в Дахия, един от бастионите на Хизбула. Кара колата си през един квартал, който е верен на шефа на Хизбула шейх Хасан Насрала. На всяко кръгово движение са разлепени плакати с лика на Насрала.      На един от плакатите той засажда младо дръвче. На друг сочи с ръка към светлото бъдеще. На други плакати са показани снимките на загинали в сирийската война. \"Погледнете! Още един инженер, който е загинал в Сирия\", казва Али и сочи плакат до една строителна площадка. Али също е инженер. И по-точно - инженер-картограф. Той е начертал картите на сирийския град Кусиер за офанзивата на опозиционните сили през 2013 година. Много от неговите приятели са загинали на бойното поле.   В Сирия са загинали над 1 000 бойци на Хизбула. Али смята, че от гледна точка на многото жертви и изтощението на бойците, шейх Насрала се държи резервирано след последните спорове със Саудитска Арабия. На 4 ноември ливанският премиер Харири най-неочаквано подаде оставка по време на пребиваването си в Рияд. Много наблюдатели предполагат, че зад тази оставка стои саудитското кралско семейство. На 22 ноември обаче, сунитът Харири се завърна обратно в Ливан и засега оттегли подадената оставка, след като президентът Мишел Аун не я прие.    Шейх Насрала призова към запазване на спокойствие през тези три бурни седмици, казва Али. \"Това беше държавническа постъпка, но от друга страна показва, че точно в момента той \"няма апетит за война\". По време на войните през последните години Хизбула насъбра достатъчно опит и в съюз с Иран се превърна в най-могъщата мултинационална милиция.    \"Съпротива срещу Израел\" е заявената цел на групировката, която сега са опитва да подсигури успехите си от предишните войни. Хизбула твърди, че разполагането на нейни подразделения по границата с Израел е в интерес на собствената сигурност. Израел от своя страна се опасява, че една силна групировка Хизбула би могла да подготви офанзива. Взаимното недоверие е повсеместно. И двете страни не искат война, но никой не може да изключи, че и дребни стълкновения могат да доведат до война.   \"Изтощени сме от войната\": Али гледа напред, крои планове за бъдещето     Али обаче не иска да участва в нов конфликт, поне за момента. Той подчертава своята лоялност към Хизбула и някогашната си готовност да умре за нейната кауза. \"Но сега, след победата над ИД съм заслужил малка почивка. Аз можех да избирам между ИД и смъртта. И избрах смъртта. Сега обаче ИД е разбита\", казва той. Като изключим Хизбула, Израел, ИД и Ал Кайда, Али има същите грижи, каквито има и всеки ливанец на неговите години. \"Аз съм инженер, но съм принуден да карам такси\", казва той. В Бейрут има много таксиметрови шофьори с висше образование и други професии. Всички те са отчаяни от ситуацията.     След няколко чашки кафе Али разказва за своите планове за бъдещето, които изглеждат твърде необичайни за един боец на Хизбула. \"Обичам Германия\", казва той. Както и хиляди други, той иска да се пресели в Германия с надеждата да намери нормална работа и да постигне известно благосъстояние. Али няма намерение да чака, докато ливанската икономика се възстанови. Затова има и друг план. Той говори перфектно арабски и френски. Сега обаче е платил 1 000 евро и посещава курсове по немски заедно с 12 други инженери. След един месец иска да отиде в Германия, за да усъвършенства немския си език. За тази цел обаче трябва да събере още 5 000 евро. Откакто е разбрал, че Германия търси квалифицирани специалисти, часове наред търси онлайн вакантни работни места.   Бъдещето му зависи от това: Али търси онлайн вакантни работни места в Германия.   Отпивайки от кафето си, той търси в Гугъл под ключовата дума \"Arbeitsamt\". На сайта на германската агенция по труда излизат над 4 000 предложения за работа, които отговарят на неговия ценз. Бъдещето му зависи от това, дали по време на престоя си в Германия, ще съумее да си осигури работно място. Али няма търпение. Той иска животът му най-сетне да потръгне напред. А с кого иска да споделя бъдещето си? Али се е влюбил в една жена от съседния християнски квартал. Той посочва надупчените от снарядите гранични стени, говори за 16 годишната гражданска война и промените в ливанското общество. \"Нищо не остава такова, каквото е било.    Погледнете мене - един шиит, който се е влюбил в християнка. Ако е рекъл Господ, ще я взема със себе си в Германия и ще се оженя за нея\". А какво би искал да каже на германците, които са включили Хизбула в списъка на терористичните организации? \"Терорист? Не! Аз съм инженер и германците трябва да знаят кой победи нашия общ враг ИД\", казва той. ", "date": "2017.12.10", "title": "\"До гуша ни дойде от толкова години война\""}
{"url": "http://www.classa.bg/%D1%81%D0%B2%D1%8F%D1%82/item/376125-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-%D0%BE%D0%B1%D1%80%D1%8A%D1%89%D0%B0%D1%82-%D0%B3%D1%80%D1%8A%D0%B1-%D0%BD%D0%B0-%D1%81%D0%B0%D1%89-%D0%B8-%D1%82%D1%83%D1%80%D1%86%D0%B8%D1%8F", "text": "Турция и САЩ са губещите туристически дестинации на годината, пише германският вестник \"Ди Велт\", който се позовава на браншови проучвания и на изводите от годишната среща на германските туроператори.         Не помогнаха нито ниските цени, нито специалните оферти, нито големите отстъпки: туристическата 2017 година беше много лоша за Турция, констатира вестникът. Според автора на статията, отново многобройни германски туристи са обърнали гръб на Турция. На годишната среща на Германския туристически съюз DRV за втори път след 2016 година беше констатирано, че отливът на туристи от Турция се измерва с двуцифрен процент.     В хода на лятото турските туроператори по едно време бяха обнадеждени, защото имаше скок на резервациите „в последната минута\". Нека да припомним още, че хотелите по турското Егейско крайбрежие и на Средиземно море около Анталия открай време предлагат много добро съотношение между качество и цени. А сътресенията след опита за преврат през 2016 година принудиха хотелиерите допълнително да свалят цените, което превърна Турция, поне на теория, в още по-привлекателна дестинация.   Факт е, че през изминалия сезон – по данни на агенция „Тревотренд\" – тъкмо Турция е на първо място по краткосрочни резервации. Това обаче не променя тенденцията: от 2015 година насам броят на германските туристи в Турция е спаднал почти двойно. Като туристическа дестинация тази страна вече е на трето място за германците – след Испания и Гърция. Любима дестинация на германците си остава Испания   Другият голям губещ през туристическата 2017 година също дължи отлива отчасти на политически причини. През тази година броят на германските туристи в САЩ е спаднал със 17 на сто. На годишната среща на DRV беше констатирано, че причината се крие не само в обменния валутен курс. Наблюдаваме навярно и ефекта „Тръмп\", констатираха участниците.   Отливат на туристи от Турция очевидно се дължи главно на политическата обстановка там, а не толкова на субективното чувство за несигурност на курортистите. Доказателство е туристическият ръст в страни като Тунис и Египет, където напоследък имаше редица терористични атентати. След дългогодишен спад, през тази година Египет отбеляза туристически ръст от цели 55%, като тенденцията продължава и през зимата, констатират специалистите от германската агенция за проучване на потреблението GfK. Добър ръст има туризмът и в Мароко. За изминалото лято любима дестинация на германците си остава Испания – не само като брой на туристите, но и като оборот. От GfK констатират, че всяко четвърто евро, което германците харчат за отпуска, отива в Испания.", "date": "2017.12.10", "title": "Германските туристи обръщат гръб на САЩ и Турция"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376117-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%BB%D1%8A%D1%81%D0%BD%D0%B0-%D1%81%D0%B0%D0%BC%D0%BE-%D0%BF%D0%BE-%D0%BF%D0%B0%D1%80%D1%84%D1%8E%D0%BC", "text": "Красавицата Анджелина не спира да показва уникално тяло, страхотен тен и палаво поведение. Спряганата за бивша изгора на бизнесмена Христиан Гущеров пусна пореден горещ кадър в социалната мрежа, който привлече мъжкото внимание. Наскоро върналата се в отбора на брюнетките красавица качи снимка, на която умишлено или не е забравила да си сложи каквото и да е бельо.      Все пак, необичайно за нея, е решила да се покрие, слагайки дънково яке, което умело прикрива най-пикантните й части. Кадърът веднага започна да се радва на одобрението на почитателите на певицата. Фотоса бързо събра харесвания, а и не малко коментари.      Това наистина не е първият пикантен кадър, който Анджелина си позволява да пуска. Красавицата обича да предизвиква силния пол, показвайки стройната си фигура из мрежата.Припомняме ви, че певицата бе спрягана за половинка на бизнесмена Христиан Гущеров. Според слуховете именно тя е първата жена, топлила ложето му след края на връзката му с Мария.   Все пак красавицата и до ден днешен отрича, твърдеейки че двамата са просто добри приятели и никога не са имали интимни отношения. Към момента пък бившата изгора на Отварачката ходи с плеймейтката Светлана Василева, която сега се подвизава в Къщата на \"Биг Брадър\".    Русото изкушение твърди пред зрители и Съквартиранти, че е намерила щастието в лицето на Гущеров. Колко време ще продължи любовта им, предстои да разберем.", "date": "2017.12.10", "title": "Анджелина лъсна само по парфюм"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376118-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BF%D1%80%D0%B0%D0%B2%D1%8F-%D1%81%D0%B5%D0%BA%D1%81-%D1%81-%D0%BF%D1%80%D0%B8%D0%B7%D1%80%D0%B0%D1%86%D0%B8-%D0%B8-%D0%BF%D1%80%D0%B8%D0%B2%D0%B8%D0%B4%D0%B5%D0%BD%D0%B8%D1%8F", "text": "27-годишна жена от Великобритания разказва, че без проблем може да се свързва с отвъдното, влизайки в контакт с привидения. Освен това, Аметист Реалм, която живее в английския град Бристъл, твърди, че може да прави секс с пришълците от ония свят, пише Езорейтер. По думите на британката, тя прави секс с най-малко 20 призраци и фантоми. При това на нея толкова много й харесва, че въобще се е отказала от мъжете от плът и кръв. В момента тя мечтае да намери единствения и неповторим призрак, с който да прекара остатъка от живота си, а после да се присъедини към него и в отвъдното. \r\n    За своите специфични секс предпочитания Аметист разказа на зрителите в британското предаване „This Morning\". Водещите Филип Шофилд и Холи Уилоби разбраха от Реалм, че сексът с привидения и призраци, въпреки безграничността на чувствата, все пак е доста сходен с този с живите хора: всеки фантом партньор има своя енергия, която трябва да съвпадне с енергията на Реалм, за да може отношенията да продължат дълго. Жената разказа още, че най-дългата ѝ връзка с призрак продължила 3 години.  \r\n   След това обаче любовниците се разделили по взаимно съгласие. Оттогава Аметист се надява да се срещне с дух, който да я направи щастлива завинаги – преди и след смъртта. За съжаление, засега търсенето не се увенчава с успех.  \r\n   Интересно е, че първите „паранормални\" отношения на британката са започнали преди 7 години, когато тя възнамерявала да се омъжи за истински мъж. Реалм и годеникът ѝ наели къща, там обаче Реалм почувствала, че в новото жилище има нещо свръхестествено. Когато веднъж годеникът заминал на командировка, жената се съблякла чисто гола и успяла да съблазни призрака. \r\n    Именно тя, по думите ѝ, го е съблазнила, а той не ѝ досаждал. Случилото се толкова се харесало на британката, че не минало много време и тя изгонила мъжа си, за да остане насаме с новия си мистичен партньор. Аметист уточнява за зрителите, че никога не е виждала своите партньори, но прекрасно чувство техния допир, ласки, енергия и всичко останало, което не може да бъде изразено с думи. \r\n    ", "date": "2017.12.10", "title": "Красавица: Правя секс с призраци и привидения"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376119-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-10-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Разчитайте на интуицията си, когато се занимавате с бизнес партньори. Много от тях ще изглеждат нечестни, така че трябва да бъдете внимателни с тях. Денят е добър, за проучване, изучаване на чужд език, пътуване в чужбина. Само по пътя, трябва да внимавате , възможни са аварийни ситуации. Добре е да се откажете от пътуване на дълги разстояния и преговори с партньори. Ако сте решили да отидете на пазар, внимавайте за портмонето си. Възможна е кражба или загуба на голяма сума пари. За да избегнете стомашни проблеми, трябва да си организирате разтоварваща диета. Ако игнорирате мнението на другите и вие, ще се окажете в същата ситуация. Бъдете верни и скромни, особено в собствените си желания. Добре е също, да щадите организма си, както физически, така и психически. Вечерта, може да получите покана за гости от роднина, който живее в чужбина. Днес ви предстои, да се справяте с проблемите на другите, както и да участвате в масово мероприятие. Добре е също, да прекарате повече време на открито. В личния живот, не придавайте голямо значение на малките неща, както и не се заяждайте с избраника си, ако не искате бурен скандал. Ако днес се занимавате с дреболии или придавате голямо значение на желанията на другите, до вечерта, ще се почувствате изтощени. Денят е добър, за занимания с външния ви вид и повишаване на нивото на знания. Вечерта може да се свържете със стари приятели и да организирате парти. Това ще добави към живота ви, положителна енергия! Днес, не е необходимо да общувате с хората, твърде много. Това може да доведе до претоварване на психиката и лошо да се отрази а самочувствието ви. Опитайте се, да си почивате повече и да отделяте време за любимото си занимание. Във финансовата област е необходимо твърдо, да изразите своите желания, след това ще получите точното количество пари. На този ден, много от плановете ви, ще станат напълно възможни. Основното, е не рискувайте силната си позиция в работата. Желателно е да разширите своя кръгозор и да натрупате нови знания и приоритети. Възможни е интересно пътуване, в което да се запознаете с човек, който скоро, да ви стане\"любим\".   Ще искате да сте независими и ще направите всичко възможно, да се свободите от задълженията си. Днес, може да чуете, нещо не приятно, за човек , с когото отдавна имате връзка. Не трябва да се доверявате на слухове, а само на себе си. В този случай, вашата съвест ще бъде чиста, а отношенията ви, ще останат топли.   Трябва да бъдете искрени и честни с любимия човек. В противен случай, сами ще се обвинявате , за обидните думи и дела. В финансовите въпроси е по-добре да се обърнете към финансов съветник, а не към приятел. Особено, ако отскоро се занимавате с бизнеса и планирате да инвестирате сериозна сума пари. Днес, шефовете ви, най-накрая, могат да забележат усилената ви работа и да ви оценят по достойнство. Само не се опитвайте веднага, да демонстрирате таланта си на ляво и дясно. Във всичко е нужно мярка и такт! Ситуацията в любовта, не трябва да приемате твърде трагично. Напротив, приемете нещата философски и не се унижавайте пред партньора си. Енергичността ви, днес няма да има предел, толкова много неща, ще свършите бързо и ще си приправяте път към върха. Добре е , да покажете своите таланти в областта на литературата, изкуството и техниката. Ако получите покана за парти с приятели, не трябва да се отказвате. Особено, ако отдавна не сте имали почивка в компания на приятели и искате да се разсеете. Имате шанс да спечелите добри пари, както и да покажете своя професионализъм сред по-широк кръг хора. Денят е добър, за прекарване на времето със семейството и грижи за здравето. В личния живот, ако се почувствате, като изхвърлени зад борда, не се обезкуражавайте, защото в живота не всичко върви гладко и перфектно.", "date": "2017.12.10", "title": "Дневен хороскоп 10 декември"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376115-%D0%B0%D0%B7%D0%B8%D1%81-%D0%BD%D0%B0%D0%BF%D1%80%D0%B0%D0%B2%D0%B8-%D0%BD%D0%B0%D0%B9-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D1%81%D0%B8-%D1%83%D1%87%D0%B0%D1%81%D1%82%D0%B8%D0%B5", "text": "Фолк певецът Азис е пял снощи на участие в Пампорово с разбита глава. Раната била 4 сантиметра. За това сподели самият той в профила си във фейсбук.      Ето какво сподели Кралят на фолка на стената си:    \"С разбита глава и дълбока цепнатина,дълга 4 сантиметра.Снощи в Пампорово пях пред три хиляди души.     Никой не разбра!Нито моят бенд,нито публиката,нито исках да притеснявам организаторите!   Стиснал само салфетка в ръка,попивах кръвта от главата си и се молех да не припадна на сцената,защото това си беше комоцио. За миг изгубих картина и звук.     Моят бенд вече свиреше на сцената своето откриване,а на мен ми остават около 2 минутки до начало на първата песен.   Тръгвам да отварям вратите на съблекалнята,която е на метри от сцената и нещо запъва.Две врати от които нито едната не се отваря.Нещо запъваше и аз с цялата си сила дърпах,дърпах и..тя се отвори,ама в главата ми!Тече кръв,ама много.     Единственото което направих е да грабна салфетки и деликатно да попивам раната на главата си. Публиката нищо не разбра.Взимах си височините в песните,сякаш нямам дупка в главата.     Едно разбрах - Аз съм много силен човек\".    Под поста се включи колежката му Есил Дюран, която коментира историята така:    \"Винаги съм казвала ,че сцената обича смелите и силните !!!    Оздравявай бързо!\"", "date": "2017.12.10", "title": "Азис направи най-кървавото си участие"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376116-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE", "text": "Отпразнувай настъпването на зимата, като се запасиш с вкусна храна и хубави напитки. И не забравяй да използваш дивана по предназначение. Не, не за гледане на сериали! А за постигане на взривяващи оргазми с партньора ти, пише cosmopolitan.bg. 5 пози, които ще ви отнесат главите от удоволствие, при това без да ставате от дивана:          Тази поза е чудесна прелюдия към останалите в списъка. Преди да се заемете с нея, редувайте се да си направите масаж на краката с масажно олио. Приятното и отпускащо занимание ще премине към много по-възбуждащо такова, след като застанете лице в лице, облегнати на противоположните облегалки на дивана. Започнете да се галите един друг с върховете на добре намазаните с масажно олио пръсти. Нека това бъде единствения ви допир в продължение на поне 10 минути... или колкото успеете да издържите, преди да преминете към...        Облегни се на облегалката на дивана, като поставиш ръцете си върху възглавници за баланс. Партньорът ти е прав и те държи за дупето за по-дълбоко проникване. Забавен факт: сложи между теб и облегалката на дивана вибратор. Така секс играчката няма да се изплъзне, а ще остане там, където й е мястото, изпращайки сладки вибрации на удоволствие към клитора и срамните устни.        Разполагате с удобен, мек стол с падаща облегалка? Нека партньорът ти седне и нагласи облегалката толкова назад, колкото е възможно. Застани с гръб и разкрачени крака, след което бавно се плъзни върху пениса му. Ръцете ти остават свободни да галиш клитора си, а неговите – да докосват гърдите ти. Забележи, че технически и двамата сте седнали – никой не е прецакан.   Кажи му да седне на дивана, седни в скута му и започни бавно да го събличаш. През това време го целувай, започвайки от устата му и слизайки все по-надолу, докато не се озовеш лице в лице с вече еректиралия му пенис. Направи му най-добрата свирка в живота му, като му оставиш избор кога и къде да свърши. А после ти седни на дивана, за да получиш своето!       Проникването по време на позата „лъжички\" става много по-дълбоко, когато просто вдигнеш единия си крак леко нагоре. И тъй като сте на дивана, а не на леглото, можеш спокойно да облегнеш крака си на облегалката, за да виси безцелно във въздуха и да изтръпва. Ако стимулацията не ти е достатъчна, сложи малко лубрикант върху пръстите му и го насочи към клитора ти или друго място, където желаеш да бъдеш докосвана.", "date": "2017.12.10", "title": "(С)ексклузивно!"}
