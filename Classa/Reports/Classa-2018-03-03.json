{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379271-%D1%80%D0%B5%D0%B4%D0%B8%D1%86%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%BB%D0%B8%D0%B4%D0%B5%D1%80%D0%B8-%D1%81-%D0%BF%D0%BE%D0%B7%D0%B4%D1%80%D0%B0%D0%B2%D0%B8%D1%82%D0%B5%D0%BB%D0%BD%D0%B8-%D0%BF%D0%B8%D1%81%D0%BC%D0%B0-%D0%BF%D0%BE-%D0%BF%D0%BE%D0%B2%D0%BE%D0%B4-3-%D0%BC%D0%B0%D1%80%D1%82", "text": "              Писма до българския държавен глава изпратиха президентите и държавните ръководители на Русия, САЩ, Франция, Германия, кралицата на Обединеното кралство Елизабет II, кралят на белгийците Филип, Италия, Австрия, папа Франциск, президентите на Сърбия, Турция, Южна Африка, Виетнам, Държавата Палестина, кралят на Саудитска Арабия Салман бин Абдулазиз Ал Сауд, и много други.     Приемете сърдечни поздравления по случай знаменателната дата - 140-ата годишнина от Освобождението на България от османско иго\", заявява в писмото си президентът на Руската федерация Владимир Путин. \"В тези дни ние споменаваме за подвизите на руските войници и българските опълченци, сражавали се рамо до рамо на Шипка и при Плевен. Благодарение на тяхното мъжество, твърдост и саможертва беше възстановена древната българска държавност\", се казва още в писмото на руския президент. Владимир Путин изразява своята увереност, че общите исторически традиции, трайните връзки на приятелство и взаимопомощ, културната и духовна близост ще бъдат и занапред надеждна основа за развитието на всестранното сътрудничество между двете държави.     \"От името на народа на Съединените американски щати поздравявам българския народ с годишнината от Освобождението на България - 3 март\", се казва в писмото на президента на САЩ Доналд Тръмп. \"България е важен съюзник в НАТО и ние ценим нашето продължително сътрудничество и приятелство. Бихме искали да изразим своята признателност за приноса на България в рамките на международната коалиция в Афганистан, както и да поздравим България за нейното първо председателство на Съвета на Европейския съюз\", заявява още Тръмп.     \"По повод Националния празник на Република България имам удоволствието от името на френския народ да отправя към Вас и Вашите съграждани моите искрени поздравления. Щастлив съм от качеството на политическия диалог между нашите две страни, който отваря път към активизиране на двустранните ни отношения във всички области от взаимен интерес\", заявява в писмото си френският президент Еманюел Макрон. Той потвърждава подкрепата на Франция за българското председателство на Съвета на ЕС и подчертава, че трябва да продължим да развиваме заедно дневния ред за закрила и сближаване, за да постигнем напредък по пътя към една суверенна, единна и демократична Европа, способна да заеме пълноценно полагащото й се място на международната сцена.     Федералният президент на Федерална република Германия Франк-Валтер Щайнмайер поздравява най-сърдечно президента Румен Радев и българските граждани по случай Националния празник. \"За мен е много важно да развием тясното и приятелско партньорство между нашите две страни - особено в контекста на настоящите и бъдещите предизвикателства в Европа, с които можем да се справим само заедно. За да можем да формираме бъдещето на нашия континент, трябва да засилим единството и солидарността между страните-членки на Европейския съюз, както малки, така и големи, на Изток и на Запад. Приветствам активната роля на България като председател на Съвета на Европейския съюз\", заявява германският президент. Франк-Валтер Щайнмайер подчертава, че България и занапред може да разчита на подкрепата на ФРГ за осъществяването на реформи в областта на правовата държава.     \"Честването на Националния празник на България ми предоставя приятната възможност да Ви поднеса най-искрени поздравления от името на италианския народ и лично от мое име\", заявява президентът на Италианската република Серджо Матарела. \"Нашата среща през юли м.г. потвърди отличните приятелски отношения между София и Рим. Страните ни, свързани от искрено приятелство, осъществяват плодотворно сътрудничество, както на двустранно, така и на европейско ниво\", се казва в писмото на италианския президент. Серджо Матарела заявява също така, че България и Италия са призвани да работят заедно и с решимост, за да може Европейският съюз - благодарение също и на успешната дейност, която София осъществява по време на своето шестмесечно председателство - да укрепи способността си за посрещане на глобалните предизвикателства и изискванията на този специфичен етап от процеса на интеграция, включващ разширяването на съюза към страните от Западните Балкани.     \"По повод Националния празник на България за мен е огромно удоволствие да отправя моите най-топли поздравления\", заявява федералният президент на Република Австрия Александър Ван дер Белен. \"Беше удоволствие да присъствам на Новогодишния концерт на Виенската филхармония с Вас и Вашата съпруга и очаквам да посетя София и Русе през месец май\", се казва още в писмото на австрийския президент.     По случай Националния празник на Република България, от името на гражданите на Сърбия и от свое име поздравления отправя президентът на Република Сърбия Александър Вучич. Президентът Вучич изразява искрените си пожелания за прогреса на България, за благополучието на нейните граждани и подчертава, че Република Сърбия високо цени подкрепата на страната ни в процеса на европейска интеграция, както и усилията за поставяне на процеса на разширяване на ЕС като приоритет на българското председателство на Съвета на ЕС.     Президентът на Република Турция Реджеп Тайип Ердоган отправя по повод Националния празник на Република България, от името на турската нация и от свое име, най-сърдечни поздравления към българския държавен глава и целия български народ. \"Вярвам, че приятелските и съседски отношения между Турция и България, черпещи сили от съюзническите ни връзки в НАТО, в предстоящия период ще се развиват по начин, който ще допринесе за просперитета и стабилността на нашите страни и регион. Вярвам и че съществуващото на всички нива сътрудничество между страните ще се развие още повече чрез осъществяването на взаимни посещения\", се казва в писмото на турския президент.     Президентът на Социалистическа република Виетнам Чан Дай Куанг пожелава от името на държавното ръководство и на виетнамския народ благоденствие и просперитет на българския народ по случай националния празник на Република България. \"За мен е удоволствие да отбележа, че традиционните приятелски отношения и многостранно сътрудничество между нашите страни активно се развиват, изградени на основата на взаимно доверие, уважение и разбирателство през изминалите близо 70 години\", подчертава в писмото си президентът Чан Дай Куанг.     \"Изпращам своите поздравления и най-добри пожелания на Ваше превъзходителство и на Вашите сънародници по повод Националния празник на България. Спомняйки си за нашата среща във Ватикана през май и молейки се, че българския народ ще укрепи своята служба за общото добро, от все сърце призовавам Всемогъщия Бог да благослови тази нация\", се казва в поздравлението на папа Франциск.     \"За мен е огромно удоволствие да изпратя на Ваше Превъзходителство моите най-топли поздравления по случай отбелязването на Вашия Национален празник, както и моите най-добри пожелания за благоденствие и щастие на българския народ през годината\", се казва в поздравлението на Н.В. кралицата на Обединеното кралство Великобритания и Северна Ирландия Елизабет II.     \"Отбелязването на Националния празник на Република България ми дава възможност да изразя моите топли поздравления, както и моите пожелания за щастие и здраве на Вас и на вашите сънародници\", се казва в поздравителното писмо на Н.В. Филип, крал на белгийците.Крал Филип заявява, че посещението на българския държавен глава в Брюксел е допринесло допълнително за задълбочаването на отношенията между нашите две страни в духа на приятелството и реципрочното сътрудничество.     \"По повод Националния празник на Вашата страна имам удоволствието да отправя от свое име и от името на правителството и народа на Саудитска Арабия най-искрените ни поздравления и благопожелания към Вас за крепко здраве и щастие, както и благопожеланията ни към правителството и народа на Република България за по-нататъшен прогрес и благоденствие\", заявява Н.В. Салман бин Абдулазиз Ал Сауд, крал на Кралство Саудитска Арабия.", "date": "2018.03.03", "title": "Редица световни лидери с поздравителни писма по повод 3 март"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379266-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BD%D0%B0-%D1%88%D0%B8%D0%BF%D0%BA%D0%B0-%D1%81%D0%BA%D0%B5%D0%BB%D0%B5%D1%82%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B8-%D0%B5-%D0%B8%D0%B7%D0%B3%D1%80%D0%B0%D0%B4%D0%B5%D0%BD%D0%BE-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D1%80%D1%83%D1%81%D0%BA%D0%B8-%D0%BA%D0%BE%D1%81%D1%82%D0%B8", "text": "    Събрали сме се на този див, чутовен връх да се преклоним пред героите на българската свобода и да почетем нашето общо минало. Под снега на св. Никола, Околчица, Орлово гнездо, лежат костите на героите. След 140 години трудно някой ще каже кои са български и кои са руски, но с тези кости е съградено скелето на българската свобода, на българската и руската бойна слава.\"     Това заяви президентът Румен Радев в словото си на тържествата на връх Шипка, посветени на 140 години от Руско-турската освободителна война и Освобождението на България от османско иго.     \"Шипка е капитал от историческо достойнство, който няколко хиляди доблестни мъже завещаха на всички нас – потомците и който ние не бива да подменяме\", заяви Радев.     „Скъпи сънародници, през годините в августовските жеги и мартенските виелици, вие бяхте тук, дори когато политиците ги нямаше, защото вие знаехте, че с вашето присъствие и почит скрепявате историческата истина. Защото вие, млади и стари, сте опълченците на историческата правда, които не допуснахте тя да бъде поругана и низвергната\", каза президентът.     \"Благодаря на Негово Светейшество Неофит - патриарх на България и митрополит Софийски и на Негово Светейшество Кирил, патриарх на Москва и на цяла Русия за съслужението, за мъдрите думи, за признателността и благодарността и за християнския дух, който помни, който възвисява човека. Християнският дух, в който саможертвата е път към свободата\", каза държавният глава.     \"Вечна памет на героите! Вечна памет на воините на Царя Освободител! Да живее България!\", завърши словото си президентът Румен Радев.   Преди това президентът и върховен главнокомандващ прие строя на церемониалната армейска част, която участва в тържествената церемония по повод честванията на българската свобода.   На официалната трибуна до държавния глава бяха и патриарсите на България Неофит и на цяла Русия Кирил. Патриарсите Кирил и Неофит отслужиха заупокойна молитва в памет на падналите за свободата на България с участието на московски синодален хор.   Днес ние произнесохме молитви за заупокой на руските воини и българските опълченски, загинали на Шипка. Защитниците на Шипка показаха безпримерна храброст и със собствената си кръв освободиха българския народ от вековния гнет. Техните образи не изчезват от народната памет, подчерта патриарх Московски и на цяла Русия Кирил.   Президентът Румен Радев бе посрещнат възторжено при пристигането си за честванията на 3 март на връх Шипка.Подобно нещо се е случвало преди почти 80 години, когато по подобен начин народът посреща цар Борис III, малко след като е върнал Южна Добруджа към България.   С възгласи \"Спасител\", \"България ти вярва\" и пр., множеството аплодира генерала, преди да отиде да целуне ръка на двамата патриарси. Патриарх Кирил, който за пръв път се среща с него, е произнесъл благословия и го е нарекъл \"свят човек, който ще спаси България от тъмнината\"...", "date": "2018.03.03", "title": "Президентът Радев на Шипка: Скелето на свободата ни е изградено от български и руски кости!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379267-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-3-%D0%BC%D0%B0%D1%80%D1%82", "text": "Той пожелава на народа благополучие и изразява увереност, че общите исторически традиции, здравите връзки на дружба и взаимопомощ, културната и духовна близост и занапред ще са надеждна основа за сътрудничество между двете страни Руският президент Владимир Путин отправи поздравление до българския си колега Румен Радев и българския народ по случай 140-годишнината от Освобождението.    „В тези дни си спомняме за подвизите на руските воини и българските опълченци, сражавали се рамо до рамо на Шипка и край Плевен. Благодарение на тяхното мъжество, издръжливост и самоотверженост беше възстановена древната българска държавност“,    \r\n  ", "date": "2018.03.03", "title": "Владимир Путин поздрави българите с националния празник 3 март"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379268-%D0%BC%D1%83%D1%81%D1%82%D0%B0%D1%84%D0%B0-%D0%BA%D0%B0%D1%80%D0%B0%D0%B4%D0%B0%D0%B9%D1%8A-3-%D0%BC%D0%B0%D1%80%D1%82-%D0%B5-%D1%81%D0%B8%D0%BC%D0%B2%D0%BE%D0%BB-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B8-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE,-%D0%BD%D0%B0-%D0%B3%D0%B5%D1%80%D0%BE%D0%B8%D0%B7%D0%BC%D0%B0-%D0%B8-%D1%81%D0%B0%D0%BC%D0%BE%D0%B6%D0%B5%D1%80%D1%82%D0%B2%D0%B0%D1%82%D0%B0", "text": "Днешният празник е на една силна нация, която заема достойно място в европейската и световната политика, символ на нашата вярност към държавността и демокрацията, посочва председателят на ДПС   Честит Национален празник!3 март е символ на Свободата и обединението, на героизма и саможертвата. Символ на една силна нация, която заема достойно място в европейската и световната политика. Това се посочва в поздравителен адрес от председателят на ДПС Мустафа Карадайъ.      Днес, повече от всякога, България има нужда всички заедно да укрепваме държавността, правата и свободите на всички български граждани. Достойнството на един народ се измерва с отношението му към историята и поуките от нея. Те ни задължават да бъдем заедно днес и да реализираме идеала на Левски за българската държава.              ", "date": "2018.03.03", "title": "Мустафа Карадайъ: 3 март е символ на Свободата и обединението, на героизма и саможертвата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379269-%D0%BD%D0%B0%D1%80%D0%BE%D0%B4%D0%B5,-%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D1%8F%D0%B9,-%D1%87%D0%B5-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%8F-%D0%BF%D0%B0%D1%82%D1%80%D0%B8%D0%BE%D1%82%D0%B8%D0%B7%D1%8A%D0%BC-%D0%B5-%D0%B4%D0%B0-%D1%80%D0%B0%D0%B6%D0%B4%D0%B0%D1%88-%D0%BF%D0%BE%D0%B2%D0%B5%D1%87%D0%B5-%D0%B4%D0%B5%D1%86%D0%B0", "text": "Народе, не забравяй, че най-важния патриотизъм е да раждаш повече деца. При настоящата раждаемост средно под 1 дете на българка, няма никакво значение, че преди 140 години сме се освободили от турците. Раждайте деца, ако сте патриоти, не мислете за емиграция, кариера и пари. Мислете за достоен и почтен живот, с много деца! Повярвайте ми, семейство с 3 деца, живеещо в гарсониера, е по-щастливо от семейство с 1 дете, живеещо в палат с 3 джипа отпред…", "date": "2018.03.03", "title": "Народе, не забравяй, че най-важния патриотизъм е да раждаш повече деца"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379270-%D1%81%D0%B0%D0%BD%D1%81%D1%82%D0%B5%D1%84%D0%B0%D0%BD%D1%81%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BD%D0%B5%D1%81%D0%BB%D1%83%D1%87%D0%B8%D0%BB%D0%B8%D1%8F%D1%82-%D1%81%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%B8%D0%B4%D0%B5%D0%B0%D0%BB", "text": "Всяка година около 3 март винаги има множество спорове - дали това трябва да бъде националният празник на България, дали не е срамно, че чужда армия ни освобождава, дали със Санстефанския мирен договор руснаците всъщност не правят мечешка услуга на България, дали след Освобождението не започват да третират Българската държава като свой сателит (и така до ден днешен)...       Да, няколко месеца след подписването на този предварителен договор по време на Берлинската конференция мечтите за обединена и силна България ще са сринати със земята, а териториите, населявани с българи, ще бъдат разделени на 7 части, а самото ново българско княжество остава подчинено.   Това разделение обаче по-късно ще е причината българите от онова време да имат в сърцата си стремежа да съберат разпокъсаните парчета от родината си и да върнат тази митична територия на Санстефанска България.   След убедителните победи на руската армия, подкрепяна от българското опълчение, струи оптимизъм. На 31 януари 1878 г., е подписано примирие с османците и руската дипломация започва да подготвя мирен договор, който да постави началото на новата българска държава, да осигури придобивки за себе си, за Румъния, за Черна гора и за Сърбия.   Още преди да бъде сключено примирието, граф Николай Игнатиев, дотогавашния руски посланик в Цариград, изготвя два варианта на бъдещия договор за мир – умерен, който да се прокара по-лесно и да осигури умерените цели на Русия към момента и радикален, предвиждащ независимост за България и огромни териториални придобивки за Гърция, Сърбия и Черна гора.   Император Александър ІІ предпочита все пак по-умерения вариант. Канцлерът Горчаков изказва мнение, че тази версия на договора е толкова скромна, че очаква да бъде приет без уговорки от другите Велики сили. И единственото притеснение на руското правителство е как общественото мнение в страната, очакващо много повече, ще приеме толкова умерен вариант.     Знаейки тогава, че този договор ще е просто временен, граф Игнатиев започва да подготвя очертанията на свободната българска държава. При чертането на граници основните съображения не са етническите реалности, а стратегически и други \"висши съображения\". Такава е позицията и на руското правителство. То допуска Цариград да си задържи част от Косово, а в замяна на това Сърбия е компенсирана с български земи.   По този начин сърбите получават Ниш, а Румъния - Северна Добруджа (като утешителна награда за крал Карол I за загубата на Южна Бесарабия в полза на руснаците). За да не се сърдят българите, в техните бъдещи земи се включват други земи, където обаче мюсюлманското население е повече от християнското.   Каква е целта на тези териториални \"кръпки\" и раздутата територия, която България ще получи? Благодарността на българския народ към Русия - поне такава е идеята на граф Игнатиев. За сметка на това тези, които разрушат този блян, ще загубят влиянието си по тези територии.   Междувременно преговорите започват. На 13 февруари в Одрин пристига първият член на турската делегация - външният министър Сафвет паша. Две седмици по-късно пристига и вторият - Сабдулах бей, посланикът на Османската империя в Берлин.     Още от началото преговорите вървят трудно. На 24 февруари се изпраща руски отряд от 10 000 души край Цариград, а Главната руска квартира се мести от Одрин в Сан Стефано - днес квартал Йешилкьой, част от предградието Бакъркьой, разположено на 10 км. от историческия център на Истанбул.   Там, в къщата, където е настанен граф Игнатиев, преговорите продължават. Междувременно в Сан Стефано пристига и Великият княз Николай Николаевич – главнокомандващ на руските войски.   На 28 февруари преговорите са прекъснати. Пълната липса на напредък в дипломатически план кара руската страна да заяви, че няма да седне повече на масата за преговори, а граф Игнатиев уведомява княза, че примирието трябва също да бъде прекъснато, а настъплението – подновено.   Така в околностите на Сан Стефано руската армия се строява на линия в посока Цариград, подготвяйки се за марш. Въпреки че това е просто блъф, демонстрацията на сила сработва и османците се връщат на масата за преговори далеч по-склонни на отстъпки. Най-сетне, на 3 март (19 февруари ст. ст.) прелиминарният мирен договор между Руската и Османската империя е подписан. Руснаците настояват той да се подпише именно на тази дата в чест на годишнината от възкачването на император Александър II на трона в Петербург.     От 3 март 1878 г. обаче българите получават признанието за своята държава. Тя не става факт веднага, след този договор пред държавата предстои дълъг и труден път на себеутвърждаване, трагедии и национални катастрофи, но именно тази дата дава мечтата за голяма България - онзи национален идеал, който ще обединява българите поколения наред.", "date": "2018.03.03", "title": "Санстефанска България и неслучилият се национален идеал"}
{"url": "http://www.classa.bg/%D1%81%D0%B2%D1%8F%D1%82/item/379262-%D0%BB%D0%B0%D0%B2%D1%80%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0", "text": "Министърът-председателят Бойко Борисов и руският външен министър Сергей Лавров проведоха телефонен разговор, съобщиха от пресслужбата на Министерски съвет. Лавров е поздравил българския премиер по случай националния празник на страната ни - 140-годишнината от освобождението на България от османско иго, като е подчертал, че културните ценности, обединяващи България и Русия, са основа за задълбочаване на двустранните отношения в редица сфери. Бойко Борисов и Сергей Лавров са обсъдили приоритетната тема за Българското председателство на Съвета на ЕС - развитието на страните от Западните Балкани. Българският премиер е посочил, че държавите от региона трябва да бъдат подпомогнати активно, и че България полага усилия за изграждането на по-добро инфраструктурно свързване на страните от този регион с държавите от ЕС. Затова България търси подкрепата не само на държавите - членки на ЕС, но и на други партньори като Русия, е отбелязал още българският министър-председател. Премиерът е благодарил на руския външен министър за участието му в днешното откриване на изложбата по случай 140 години от освобождението на България. Тя беше открита днес от посланик Бойко Коцев и министъра на външните работи на Русия в руското външно министерство в тържествена обстановка. Изложбата представя архивни документи, сред които копие на Санстефанския мирен договор и ратификационни османски документи от 4 март 1878 г., подготвени от МВнР на Русия и от \"Неизвестни фотографии от Руско-турската война 1877-1878 г.\", предоставени от Посолството и Българския културен институт в Москва. \"Изложбата е впечатляваща и тя показва нашата обща история. Признателни сме на нашите български приятели за увековечаването на паметта на такива изтъкнати военачалници като генералите Скобелев, Тотлебен, Гурко, Драгомиров. Нашите приятели грижовно пазят паметта на руските войници и офицери, които са положили живота си върху олтара на победата\", е посочил Лавров. Руският външен министър заявил още, че общото ни културно и духовно наследство е основа за постъпателното развитие на нашето сътрудничество във всички области - политика, икономика, култура, туризъм.", "date": "2018.03.03", "title": "Лавров поздрави Борисов за празника"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379263-%D1%80%D1%83%D1%81%D0%B8%D1%8F-%D0%BE%D1%82%D0%BC%D0%B5%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89", "text": "Русия отмени стратегически преговори със САЩ, насрочени за този месец, след като US делегация отказа среща за киберсигурността, по думи на руския посланик във Вашингтон пред ТАСС. Анатолий Антонов нарече решението на Вашингтон да откаже в последния момент разговорите в Женева в края на февруари „неприятелска стъпка... създаваща впечатлението, че е планирана предварително и водеща до допълнително влошаване на отношенията\". В резултата на това Русия сметнала за „невъзможно\" да участва в срещата на 6-7 март във Виена за обсъждане на стратегическата стабилност и проблеми в двустранните отношения. Новото напрежение идва на фона на обвинения от страна на Вашингтон към Москва, че открито нарушава договори от времето на Студената война, като разработва ново поколение от „неуязвими\" хиперзвукови оръжия, както ги нарече руският президент в четвъртък. В отделен пост във Фейсбук Антонов отхвърли обвиненията на Държавния департамент на САЩ. „Ще подчертая още веднъж, че Русия не е нарушила нито едно споразумение за контрол на въоръженията и неразпространение при разработката на ядрения си потенциал\", написа посланикът. „Изглежда, че Държавният департамент не познава много добре същността на темата\", добави Антонов. Той посочи, че в договорите между САЩ и бившия СССР не влиза нито едно от оръжията, споменати от Путин, при обръщението му в четвъртък. Русия САЩ преговори", "date": "2018.03.03", "title": "Русия отмени преговори със САЩ"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/379264-%D1%84%D0%B1-%D0%B1%D0%B5%D0%B7-%D0%BF%D1%80%D0%B8%D1%8F%D1%82%D0%B5%D0%BB%D0%B8", "text": "В своята зора Facebook прегърна мотото \"действай бързо и разбивай понятията\", за да опише стратегията за бърза иновация на своите инженери. \"Действай бавно и се опитвай да не разбиваш нищо друго\", изглежда, е новото ѝ кредо днес. През последната година Facebook бе изправена пред редица спорове, включително санкции за разпространяване на фалшиви новини, за неволно улесняване на руската намеса в изборите през 2016 г. и за раздухване на политическата поляризация. След като отхвърляше отговорността и предприемаше малко действия, босът Марк Зукърбърг заговори за \"поправяне\" на Facebook през 2018 г. Това ще бъде огромна задача. Предполагаемата манипулация от Русия на юзърите на Facebook ще навреди на компанията. На 16 февруари специалният прокурор Робърт Мълър отправи обвинения в конспирация и измама срещу 13 руснаци заради намеса в американските избори през 2016 г. Facebook бе спомената не по-малко от 35 пъти като място, където руските тролове са влияели на американците чрез целенасочени политически реклами и нагласени постове. Обвиненията са също така доказателство, че Facebook не е действала прозрачно при обявяването на обхвата на дейностите върху нейната платформа. Миналата есен тя обяви, че откритото от нея руско съдържание е стигнало до около 130 милиона американци и че руските тролове са похарчили едва $100 000 по време на изборите през 2016 г. Сега тези цифри изглеждат твърде занижени. Руската ферма за тролове, описана в обвиненията на Мълър, вероятно е имала годишен бюджет от около 70 милиона и би трябвало да е харчила щедро за реклами и съдържание във Facebook. Американските политици могат да натиснат социалната мрежа за повече информация и също да изправят отново нейни мениджъри за показания пред Конгреса, особено с нарастването на опасенията за чуждестранна намеса в предстоящите избори през 2018 и 2020 г. – голямо отвличане на вниманието за фирма, бореща се и с други значителни предизвикателства. Споровете около руската намеса, фалшивите новини и езика на омразата в социалните медии още не са подкопали приходите от реклама на Facebook. Изглежда вероятно обаче, че пронизителните и гневни послания по сайтовете, както и отрицателните отзиви в пресата за социалните медии играят някаква роля в намаляващата употреба на ключовата платформа на Facebook. Подходът на Зукърбърг към оправянето на проблема бе леко да пощипне постовете, които потребителите виждат, като даде приоритет на \"смислената интерактивност\" пред \"смисленото съдържание\", чийто резултат бе хората да виждат повече ъпдейтвания на техни приятели и по-малко новини. Но това не стига достатъчно далеч, казва Джон Бател от дигиталния издател NewCo. Миналия месец, когато отчете печалбите си, Facebook обяви за първи път спад в ежедневните потребители в Америка и Канада и че в глобален план юзърите прекарват около 50 милиона часа по-малко на ден във Facebook. Подобен спад означава, че потребителите в света прекарват 15% по-малко във Facebook на годишна основа, изчислява Брайън Визер от фирмата за капиталови проучвания Pivotal Research Group. В Америка Facebook постоянно губи потребители под 25-годишна възраст. Младежите прекарват повече време по други приложения, като Snapchat, и притежаваното от Facebook приложение за споделяне на снимки Instagram, където техните родители и дядовци е по-малко вероятно да се спотайват. Докато Instagram и двете приложения за съобщения на Facebook – Messenger и WhatsApp, помагат за закрилата на фирмата, \"ключовият\"\" Facebook все още има поне 85% дял от приходите ѝ. Американците и канадците са категорично най-ценната ѝ аудитория със среден приход от потребител $86, което е 4 пъти над средното равнище в света. Ако потребителите продължат да се ангажират по-малко с ключовата мрежа на Facebook, след време това може да накара рекламодателите да я напуснат. Въпреки това повечето анализатори и инвеститори са все още въодушевени от бъдещите перспективи пред Facebook, която с пазарна капитализация от $521милиарда е шестата по големина публично търгувана фирма в света. Те може би подценяват някои от рисковете пред фирмата. Едно предизвикателство, което бе подчертано от спора за Русия, е нейната небрежност. За компания, чийто повик към рекламодателите е предлаганата прецизност, таргетирането и прозрачността, които превъзхождат традиционните медии, включително телевизията, е забележително, че е изпитвала проблеми да проследи движението на доларите от рекламите и съдържанието по собствените си притежавани канали. Или нейните алгоритми са станали толкова сложни и непрозрачни, че мениджърите ѝ не успяха да вървят в крак с тях, или преднамерено е решила да забави одита за чуждестранните разходи за Facebook. Нито едно от тези обяснения не е приемливо. Това лято компанията ще въведе възможност за потребителите да видят кой стои зад дадена политическа реклама, както и кой я е купил. Но това ще стане около 9 месеца, след като бе предложено. Второто предизвикателство е, че разходите на Facebook нарастват чувствително. През 2018 г. се очаква те да се увеличат с около 50% до 23 милиарда долара, докато брутните приходи ще нараснат с около 1/3 до 54 милиарда долара, смята инвестиционната банка BMO Capital Markets. Днес Facebook разполага с около 14 000 служители, контролиращи сигурността, безопасността и други операции, или два пъти повече отпреди година, и тази цифра вероятно ще нараства, тъй като все повече страни изискват да се открива и премахва нежелано съдържание. Facebook залага на това, че бъдещият растеж ще дойде от отклоняването на все по-голям дял от телевизионните рекламни бюджети, но това ще изисква инвестиции във видеосъдържание в рамките на милиарди долари. Междувременно се очаква ръстът на дигиталните реклами да се забави. Това е особено вярно за Америка, където дигиталният дял от всички разходи за реклами – който днес е 44% - надхвърля процента на времето, което хората отделят за дигиталните спрямо традиционните медии. Третият и най-големият риск е новата регулация. Политиците втвърдиха отношението си към Facebook. Тя погълна по-малки съперници и има малцина приятели сред политическия елит. Регулаторите могат да отхвърлят нови сделки, да налагат нови ограничения върху споделянето на данни между различните приложения на Facebook или да я глобяват за антиконкурентно поведение и нарушение на личната неприкосновеност. Това е особено вероятно в Европа. Междувременно Facebook ще трябва да се оправя с регулации, които ограничават способността ѝ да проследява потребители. През май нов закон за личната неприкосновеност на данните – Генералната регулация за защита на данните – влиза в сила в Европа. Той изисква от фирмите да получат изрично съгласие от потребителите, за да ги следят по интернет и да споделят тяхната информация. Регулацията може тотално да забави ръста в дигиталната реклама в Европа. Тя би могла също да заплаши някои от рекламните продукти на Facebook, например възможността, която позволява на рекламодателите да открият собствените си клиенти в социалната мрежа. И преди Facebook се е изправяла пред враждебно отношение. Мнозина се съмняваха, че Зукърбърг ще може дори да изгради бързо бизнеса си, а после дали ще успее в прехода от настолни компютри към мобилни телефони. Той доказа, че черногледците грешат. Тези дни анализатори и инвеститори, изглежда, са преустановили съмненията си за неговата компания. Подкрепата от пазара може да предложи успокоение. Акциите на Facebook паднаха само с 8% от пика им в началото на февруари. Но твърде многото мажоретки няма да ѝ помогнат да се изправи пред най-голямото ѝ предизвикателство, а именно да пресъздаде ключовия си продукт и да възстанови репутацията си.", "date": "2018.03.03", "title": "ФБ без приятели"}
{"url": "http://www.classa.bg/%D1%82%D0%B5%D1%85%D0%BD%D0%BE/item/379265-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B0-%D0%B7%D0%B0%D0%B2%D0%B8%D1%81%D0%B8%D0%BC%D0%B8-%D0%BE%D1%82-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8%D1%82%D0%B5", "text": "Скорошно изследване на Survey Monkey потвърждава високата степен на зависимост на хората от смартфоните, в частност на американците – както родителите, така и децата. Близо половината (47%) от анкетираните са заявили, че смятат своите деца за зависими от смартфоните. Но в същото време, над половината (53%) не виждат проблем в това, че децата им ползват смартфони. Около 75% от анкетираните родители съобщават, че техните деца имат достъп до смартфони и таблети. 60% потвърждават, че децата им имат лични мобилни устройства. Само 24% от родителите твърдят, че децата им нямат достъп до мобилни устройства с връзка към интернет. Над две трети (68%) от родителите признават, че самите те са зависими от мобилните устройства. Около една трета (32%) казват, че не могат да живеят без смартфона или таблета си. Родителите осъзнават, че именно те са длъжни да контролират какво съдържание ползват децата им, но само 40% включват функцията за родителски контрол в YouTube. От тях 60% смятат, че YouTube се справя добре с ограничението за показване на различни клипове за деца, а 36% са на мнение, че Google може да прави това още по-добре.", "date": "2018.03.03", "title": "Американците са зависими от смартфоните"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/379261-%D0%B2%D1%8A%D0%BF%D1%80%D0%B5%D0%BA%D0%B8-%D0%BB%D1%8E%D0%B1%D0%BE%D0%B2%D1%82%D0%B0-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D1%81%D0%B8%D0%BB%D0%B8", "text": "Третата българска държава е възникнала след Руско-Турската освободителна война(1877 – 1878). Благодарение на нея и на Съединението днес имаме държавност.   Санстефанският мирен договор е прелиминарен (предварителен) мирен договор между Руската империя и Османската империя, който слага край на Руско-турската война (1877 – 1878) г. и урежда, макар и неокончателно, обособяване на Трета българска държава след близо пет века османско владичество в България.     Догово   Санстефанският договор изостря силно отношенията между Русия и останалите Велики сили. Споровете между някои от тях обаче са били поради неспазването от страна на Русия на предварително сключените тайни споразумения с Австро-Унгария – по-специално Райхщадското споразумение от 1876 г. и Будапещенската конвенция от 1877 г., като част от тези спорове са решени с Лондонското споразумение от 30 май 1878 г., предхождащо Берлинския договор, който окончателно преразглежда условията, договорени в Сан Стефано.   Основното противоречие се състои в предварителното съгласие на Русия, че на Балканите няма да се създава голяма славянска държава.   Така, въпреки любовта на т.нар. велики сили, България се е състояла…  ", "date": "2018.03.03", "title": "Въпреки любовта на великите сили"}
{"url": "http://www.classa.bg/%D1%81%D0%B2%D1%8F%D1%82/item/379255-%D0%BF%D1%83%D1%82%D0%B8%D0%BD-%D0%BA%D0%BE%D0%B3%D0%B0-%D0%B8-%D0%B7%D0%B0%D1%89%D0%BE-%D0%B7%D0%B0%D0%BF%D0%BE%D1%87%D0%BD%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-%D0%B2%D1%8A%D0%B2-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D1%81%D1%8A%D1%81-%D1%81%D0%B0%D1%89", "text": "Президентът на Русия Владимир Путин, в интервю за американския телевизионен канал NBC, е разкрил защо според него е започнала новата надпревара във въоръжаването между САЩ и Русия.   Руският лидер счита, че това се дължи на оттеглянето на Вашингтон от Договора за антибалистични ракети (АВМ) през 2002 г.   Позовавайки се на изказването на президента пред двете камари на Федералното събрание на Русия, което обяви разработването на нови видове стратегически оръжия, журналистката Мегин Кели попита: \"Анализаторите на Запад казват, че това е обявяване на нова Студена война: Не сме ли в нова надпревара във въоръжаването?\"   Путин отговори: \"Онези, които твърдят, че това е началото на нова Студена война, не са анализатори, а се занимават с пропаганда\". Президентът обясни позицията си, като изтъкна, че състезанието в областта на въоръженията между САЩ и Русия започва \"в момента, в който Вашингтон се оттегли от Договора за антибалистичните ракети\".   Договорът АВМ бе подписан от СССР и САЩ. през 1972 г. с цел ограничаване на броя на антибалистичните ракетни системи. \"Ние не го изоставихме, а САЩ го направиха едностранно\", подчерта Путин.", "date": "2018.03.03", "title": "Путин - кога и защо започна надпревара във въоръжаването със САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379256-3-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1431 г. - Начало на понтификата на папа Евгений IV.     1517 г. - Експедицията на испанските мореплаватели Франциско Кордоба и Антон Аламинос достига полуостров Юкатан.   1585 г. - Във Венеция е открит Олимпийския театър, проектиран от Андреа Паладио.   1845 г. - Флорида става 27-я щат на САЩ.   1855 г. - Александър II официално се възцарява като император на Руската империя.   1857 г. - Втора опиумна война: Франция и Великобритания обявяват война на Китай.   1861 г. - Александър II премахва с манифест крепостното право в Русия.   1875 г. - Състои се премиерата на операта Кармен в парижката Опера комик.   1878 г. - Руско-турска война (1877-1878): Русия и Османската империя подписват прелиминарния (предварителен) Санстефански мирен договор, с който се слага край на войната и де факто се създава Третата българска държава.   1886 г. - Сръбско-българската война: След приключване на войната е сключен Букурещки договор между България и Сърбия.   1891 г. - В правилата на футбола е въведена дузпата, а прилагането ѝ започва от следващия сезон.   1904 г. - При използване на цилиндъра на Томас Едисън е направен първият звукозапис на политическа реч - на кайзерът на Германия Вилхелм II.   1912 г. - Във Варна е учреден Юношеския туристически съюз Галата.   1913 г. - Основан e футболен клуб Тича, известен днес като ПФК Черно море.   1918 г. - Първата световна война: Подписан е Брест-Литовският договор между, от една страна Германия, Австро-Унгария, Османската империя и България, и от друга страна - болшевишкото правителство на Русия, даващ независимост на Полша, Финландия, Литва, Латвия и Естония.   1923 г. - Излиза първият брой на списание „Тайм\"   1924 г. - С детронацията на халиф Абдул Меджид II е сложен край на 1400-годишния ислямски халифат, Турция става република и в длъжност встъпва президента Кемал Ататюрк.   1924 г. - В България по решение на правителството са арестувани около 500 дейци на ВМРО.   1938 г. - В Саудитска Арабия са открити големи находища на нефт.     1941 г. - Холокост: Германските окупатори създават в Краков еврейско гето.   1945 г. - Втората световна война: Финландия обявява война на Хитлеристка Германия.   1958 г. - Нури ас-Саид става министър-председател на Ирак за 14-ти път.   1961 г. - Хасан II става крал на Мароко.   1974 г. - Самолет МакДонълд Дъглас на турските авиолинии катастрофира близо до Бои д'Ерменонвил, Франция - загиват 346 души.   1980 г. - Робърт Мугабе съставя първото правителство на Зимбабве (дотогава Родезия), след получената независимост от Великобритания.   1997 г. - Открита е най-високата постройка в Нова Зеландия - кулата Скай Тауър (328 м), построена в Окланд за две години и половина.   2005 г. - Американският пилот Стив Фосет приключва околосветския си полет със самолета GlobalFlyer без междинно зареждане с гориво, започнат на 28 февруари.  ", "date": "2018.03.03", "title": "3 март, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379257-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5", "text": "Днес руският патриарх Кирил  нещо, което ви повтарям непрекъснато: “Без Българското православие нямаше да има и Руско Православие!”…   Вие разбирате ли за какво всъщност става дума, драги?…   Вие разбирате ли, че след това историческо признание, ние, българите, най-после трябва да се опитаме да излезем от отвратителната си духовна мизерия?!…     Духовна мизерия, която психологически предполага възпроизводството на усещането ни за нашата българска нищожност и елементарност?!…   Вие разбирате ли, че думите на руският патриарх Кирил означават, нито повече, нито по-малко, признанието, че България е Историческият Субект на Цивилизацията на Кирилицата и Произтичащото от Нея Православие?!…   Вие разбирате ли, в крайна сметка, че като Субект на Православната Цивилизация попадате в абсурда да избирате за свой “партньор” онази западна католическо-протестантска цивилизация, мимикрираща днес чрез НАТО и Европейския съюз?!…   Вие разбирате ли, че Цивилизационните, а не Идеологическите воля и закони, в близко бъдеще ще осигурят новата ни катастрофа – просто няма как да бъде другояче, след като българските “елити” се отказват от Собствената си Цивилизация?!…   Няма смисъл да продължавам, защото съм ви казвал тази логика хиляди пъти, поради което ще цитирам гениалния Ботев: “А вий, вий сте идиоти!”…   Това е положението, уважаеми дами и господа, драги ми другарки и другари!  ", "date": "2018.03.03", "title": "Историческо признание"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379258-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%87%D0%B5%D0%B7-%E2%80%93-%D1%81-%D0%BD%D0%BE%D0%B2%D0%B0-%D0%B0%D1%84%D0%B5%D1%80%D0%B0-%D1%84%D0%B8%D1%81%D0%BA%D0%B0%D0%BB%D0%BD%D0%B8%D1%8F%D1%82-%D0%B8-%D0%B2%D0%B0%D0%BB%D1%83%D1%82%D0%B5%D0%BD-%D1%80%D0%B5%D0%B7%D0%B5%D1%80%D0%B2-%D1%89%D0%B5-%D0%BF%D0%BB%D0%B0%D1%82%D1%8F%D1%82-%D0%BD%D0%B0-%D0%B3%D0%B8%D0%BD%D1%87%D0%B5%D1%82%D0%BE-%D0%B4%D0%B0-%D1%81%D0%B8-%D0%BA%D1%83%D0%BF%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0", "text": "      Както вече ви  , идеята за държавно участие при покупката на нашенската ЧЕЗ пропадна, защото това изисква откриване на нова процедура по продажбата, в която не се знае какво ще стане. Иначе другите кандидати ще осъдят чешката ЧЕЗ за огромни суми заради нарушаване на правилата.     Информирах ви, че заради международният скандал зейна огромна дупка от над 100-170 млн. евро в механизмите за трансфер на парите като заплащане по сделката поради отказа на редица банки да участват в схемата. Спешните напъни да се намерят нови фин. институции пропаднаха – дори перачите в Лондонското Сити са отказали въпреки тлъстите оферти да се включат. Все пак имиджът е по-скъп.   Затова се търси ново решение как да се попълни дупката с парите при Гинчето, за да си вземе нашенската ЧЕЗ.  Родната мизерна банкова система няма как да извади повече пари от вече осигурените от нея за сделката (65 млн. евро от държавната Българска банка за развитие, 180 млн. евро от Уникредит, 80 млн. евро от Първа инвестиционна, 20 млн. от ОББ).   Днес   се реши за целта да се използва държавният фискален резерв и валутният резерв на БНБ, който гарантира Борда. Няма обаче пряко да дадат парите на Гинчето (това е държавна нерегламентирана помощ и ЕК ще спре сделката).  Затова фискалният резерв на държавата и валутният на БНБ ще оформят депозити в банките, които ще се съгласят на участие в тази афера и фактически от тези пари ще се формира кредитният ресурс за Гинчето. Онези, чиято фасада е тя, няма да вложат дори лев собствени средства в сделката.   Изброените по-нагоре суми от банките ще бъдат завишени, Уникредит ще оформя нов синдикиран заем, а за успеха на операцията властта навива за участие и финансови институции като Сити, Райфайзен, ДСК, Алианц.   Както е известно, кредитите (които ще надвишат сумата от 400 млн. евро) ще се гарантират с бъдещи приходи и 50 000 (петдесет хиляди) лева капитал на Гинкиновото дружество.  Зад гърба им истинският гарант ше бъдат депозитите на Валутния борд и фискалният резерв на държавата.  Когато бизнесът на Гинчето в закупената нашенска ЧЕЗ изгърми (както е планирано по замисъла), държавата и БНБ ще платят софрата на онези, прикрили се зад великата „бизнесменка-мултимилионерка.”   Е, виждал съм всякаква наглост през тези години на прехода, но въпреки това не ми се вярваше, че 18 години след старта му по толкова безпардонен мутренски и циничен начин ще се граби.      ", "date": "2018.03.03", "title": "Скандалът ЧЕЗ – с нова афера: Фискалният и валутен резерв ще платят на Гинчето да си купи компанията!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379259-%D0%BB%D0%B0%D0%B2%D1%80%D0%BE%D0%B2-%D1%80%D1%83%D1%81%D0%BA%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BD%D0%B5-%D0%B7%D0%B0%D0%B2%D0%B8%D1%81%D1%8F%D1%82-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BA%D0%BE%D0%BD%D1%8E%D0%BD%D0%BA%D1%82%D1%83%D1%80%D0%B0", "text": "  “Във връзка с предстоящия на 3 март Ден на освобождението на България от турското робство Бойко Борисов помоли да предам на руския народ чувството на признателност за избавлението на българите преди 140 г. от петвековното чуждо владичество – се казва в съобщението на руското външно министерство. От своя страна, Сергей Лавров поздрави българския премиер за този национален празник”.   Двете страни разменили също мнения по въпроси от двустранен интерес.   Руско-българските отношения не зависят от колебанията в политическата конюнктура, заяви междувременно руският външен министър Сергей Лавров в интервю за българското списание “Международни отношения”, съобщава ТАСС.     България е важен партньор на Русия в Европа, но, за съжаление, в последните години диалогът между нас невинаги е бил успешен, заявява първия руски дипломат. “Най-яркият пример е приетото в София под давлението на Вашингтон и Брюксел решение за отказ от строителството на важния газопровод “Южен поток”, припомня Лавров.   “С удовлетворение констатирам, че сега българските партньори демонстрират заинтересованост от развитието на конструктивно взаимодействие”, добава руският външен министър.  ", "date": "2018.03.03", "title": "Лавров: Руско-българските отношения не зависят от политическата конюнктура"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379260-%D0%B2-%D0%BF%D1%80%D0%B0%D0%B3%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0,-%D0%B1%D0%B0%D0%B1%D0%B8%D1%88-%D0%B5-%D0%B2-%D1%88%D0%BE%D0%BA", "text": ".     Чешкият таблоид “Блеск” извежда заглавие: “Бойко Борисов се страхува, а Бабиш е в шок” и констатира, че чешка държавна компания е станала “двигател” на българската политика.   Обществеността в България следи с напрежение развитието на ситуацията около продажбата на българския бизнес на ЧЕЗ, която се променя всеки ден, пише днес пражкият “Лидове новини”.     Вестникът припомня на читателите си, че става дума за доставката на електроенергия за три милиона потребители, която трябва да бъде извършвана от неизвестната и неясно финансираната българска фирма “Инерком”.   “Това е ужасен маскарад”, обявяват български журналисти, които следят как постепенно чешката енергийна компания завладява политическата сцена в България, пише изданието.   “Лидове новини” съобщава, че Бойко Борисов е обявил вчера публично намерението на държавата да поеме контролен пакет от дяловете в “ЧЕЗ-България”, които ЧЕЗ ще продаде на “Инерком”.   По данни не “Лидове новини” българския премиер е споменал за това намерение пред чешкия си колега (в оставка) Андрей Бабиш по телефона още в сряда вечерта.   В хода на общо петте телефонни разговора между двамата премиери Бабиш бил казал, че най-многото, което може да направи неговото правителство, е да съдейства за организирането на среща между държавната ЧЕЗ и “Инерком” с участието на българския кабинет.   Остава основният въпрос защо ситуацията достигна такава критична фаза, пита пражкият вестник. Чешката и българската страна са имали още преди няколко седмици информация за собствениците на “Инерком” и за начините за финансиране на важната сделка, но не са се намесили преди подписването на договора за продажба.   Друг чешки вестник – деловият “Хосподаржске новини” – също изтъква факта, че в ситуацията около продажбата на дъщерната фирма на ЧЕЗ в България отново е настъпила промяна. Премиерът Борисов обяви вчера, че държавата може да изкупи дялове от електроразпределителното дружество – възможност, която досега той отхвърляше.   “Имаме подписан договор, но ще видим какво ще ни предложи “Инерком””, цитира вестникът Ладислав Кржиж, говорител на ЧЕЗ. При подписването на договора за покупко-продажба в петък българската компания е внесла в банка пет милиона евро (127 млн. чешки крони) невъзвръщаем депозит като гаранция, че ще плати договорената цена.   Засега не е ясно какъв дял от бизнеса на “ЧЕЗ-България” иска да купи правителството в София, пише “Хосподаржске новини”. Бизнес изданието подчертава, че след подписването на договора преди седмица се е разразила политическа буря в България, като Борисов казал, че възприема всичко това като атака срещу себе си и своето правителство.  ", "date": "2018.03.03", "title": "В Прага: Борисов се страхува, Бабиш е в шок"}
{"url": "http://www.classa.bg/%D1%81%D0%B2%D1%8F%D1%82/item/379252-%D1%80%D1%83%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B4%D0%B0-%D0%B8%D0%B7%D0%BC%D0%B8%D1%81%D0%BB%D1%8F%D1%82-%D0%B8%D0%BC%D0%B5%D0%BD%D0%B0-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D1%80%D1%83%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F", "text": "Руското посолство във Вашингтон предложи на американските граждани да измислят имена за новите руски оръжия, обявени от президента Владимир Путин по време на ежегодното му обръщение пред Федералната асамблея.   \"Участвайте в обявения от Владимир Путин конкурс за название на новата руска круизна ракета с глобален обхват, на безпилотната подводница и лазерното оръжие\", пише в официалния Twitter акаунт на посолството.   Американските потребители бързо демонстрираха своята изобретателност. Сред многото предложени възможности са имена като \"Сбогом, Америка!\", \"Тръмпър\", \"Бащата на круизните ракети\", \"От Русия с любов\" , \"Аста ла виста, бейби\" или \"Гардиън\".   На 1 март, по време на ежегодното послание пред двете камари на Руската федерална асамблея, Владимир Путин обяви разработването на нови оръжейни системи, способни да преодолеят всички системи за противоракетна отбрана.   По-конкретно Путин говори за стратегическата ракетна система Сармат с неограничени круизни ракети, за подводни дронове, за ракетната система Кинжал, за хиперзвуковата ракетна система с планиращо крило и за лазерна бойна инсталация.   \"Въпреки всички проблеми, пред които сме изправени в икономиката, във финансите, в отбранителната промишленост и в армията, Русия се противопостави на натиска и все още е най-голямата ядрена сила. Не забравяйте, че никой не искаше да говори с нас. Слушайте ни сега \", каза Путин.", "date": "2018.03.03", "title": "Руското посолство предлага на американците да измислят имена за новите руски оръжия"}
{"url": "http://www.classa.bg/%D1%81%D0%B2%D1%8F%D1%82/item/379253-%D0%BD%D0%BE%D0%B2%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BF%D1%80%D0%B5%D0%BA%D1%80%D0%BE%D1%8F%D0%B2%D0%B0-%D0%BE%D0%B1%D1%80%D0%B0%D0%B7%D0%B0-%D0%BD%D0%B0-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F-%D0%BD%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D1%82%D0%B2%D0%BE%D1%82%D0%BE", "text": "Повечето представяния на Исус следват един общ модел, който го показва като бял, висок, рус и брадат. Но историчката Джоан Тейлър, професор по религиозна наука в King's College, Лондон, рисува радикално различен образ на Божия син, в книгата си \"Как е изглеждал Исус?\", публикувана този месец.   Авторката, според LiveScience, вярва, че Исус не е бил много по-висок, отколкото своите връстници, около сто шейсет и четири см, което е средната височина на възрастен човек в онези дни. За това твърдение Тейлър се основава на останки от скелети на хора, които са живели в Юдея и в някои области на Египет едновременно с Исус. Тези хора, смята авторката, са имали кафяви очи, черна коса и маслинена кожа, аспект, който не се вписва в архетипа на европейското бяло.   Историческите текстове, портрети и останки, също предполагат, че вероятно Исус е носел къси коси и брада поради хигиенни причини, т.е. за да избягва въшките.   Що се отнася до дрехите му, Тейлър смята, че е много вероятно да е носил препаска и туника от небоядисана вълна, оставяща краката голи, както и мантия срещу студа. В допълнение, вероятно дрехите му не били съвсем чисти, тъй като по това време платът е бил много скъп и ако някой не му осигури нови дрехи, с течение на времето дрехите му неизбежно стават мръсни. \"Мисля, че ще познаем Исус просто като човек, който изглежда много беден\", казва Тейлър.   Изследванията на Тейлър едва ли ще послужат за изтриване на утвърдения в цялата история образ на Исус, но авторката се надява, че книгата й ще вдъхнови създаването на нови изображения на тази основна религиозна фигура, основани не на митове, а на исторически находки.", "date": "2018.03.03", "title": "Ново изследване прекроява образа на основателя на християнството"}
{"url": "http://www.classa.bg/%D1%81%D0%B2%D1%8F%D1%82/item/379254-%D1%87%D0%BE%D0%BC%D1%81%D0%BA%D0%B8-%D0%B2%D1%80%D0%B5%D0%BC%D0%B5%D0%BD%D0%B0%D1%82%D0%B0,-%D0%BA%D0%BE%D0%B3%D0%B0%D1%82%D0%BE-%D1%81%D0%B0%D1%89-%D0%BC%D0%BE%D0%B6%D0%B5%D1%85%D0%B0-%D0%BA%D0%BE%D0%B3%D0%B0%D1%82%D0%BE-%D0%BF%D0%BE%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%B2%D0%B0%D0%BB%D1%8F%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0,-%D1%81%D0%B0-%D0%BC%D0%B8%D0%BD%D0%B0%D0%BB%D0%BE", "text": "Философът, политолог и активист Ноам Чомски заяви в интервю, че \"в международната система властта на САЩ е намаляла, като по време на управлението на Тръмп става все по-слаба и по-малко ефективна, страната вътрешно се разпада и губи авторитета и международния престиж, който е имала преди \". В допълнение, Чомски посочи, че с администрацията на Тръмп начело, \"САЩ са се отделили от останалия свят\".   Един от многото въпроси, повдигнати по време на интервюто, бе този за военната реторика между Съединените щати и Северна Корея, която по мнението на Чомски, може да се материализира \"много лесно във война с непредвидими последици\".   По-интересно е предложеното решение, което защитава политологът: \"Това е предложението на Китай, което е на масата в продължение на години и бе подкрепено от Русия и повечето страни\", обяснява Чомски, позовавайки се на така нареченото \"двойно замразяване: Северна Корея замразява развитието на ядрени ракети и САЩ намаляват постоянната си заплаха и военни маневри близо до севернокорейската граница. Това би могло да създаде климат за преговори, които да разрешат конфликта и кризата по смислен и конструктивен начин\".   \"Времената, когато САЩ можеха да свалят правителства, когато поискат, са отминали\", каза Ноам Чомски в частта от интервюто, посветена на въздействието на империализма в Латинска Америка. \"Те могат да дестабилизират правителствата, но това е много различно от организирането на военен преврат, както са правили безнаказано години наред \", обяснява политологът.   В разговора бе обсъдена и ситуацията на кибер-активиста и основател на WikiLeaks, Джулиан Асанж, намерил убежище в посолството на Еквадор в Лондон (Великобритания). Чомски заяви, че \"никой не може да има никакво съмнение, че ако напусне Посолството, ще завърши в Гуантанамо\".", "date": "2018.03.03", "title": "Чомски: \"Времената, когато САЩ можеха когато поискат да свалят правителствата, са минало\""}
{"url": "http://www.classa.bg/%D1%81%D0%B2%D1%8F%D1%82/item/379250-%D0%B8%D1%80%D0%B0%D0%BD-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%BE%D0%BB%D0%B0%D1%80%D0%B8-%D0%BF%D1%80%D0%B8-%D0%B2%D0%BD%D0%BE%D1%81%D0%B0", "text": "Техеран съобщи, че от тази седмица поръчките за покупка, направени в щатски долари, няма да могат да следват процедурите за внос. Според местните медии, тази политика съответства на официално искане от Централната банка на Иран.   Директорът на банката за валутна политика и регулация, Мехди Касраейпур заяви, че мярката е влязла в сила след писмо, изпратено до Министерството на промишлеността, мините и търговията.   Касраейпур обясни, че забраната няма да създаде големи проблеми за търговците, защото делът на долара в бизнеса на Иран не е висок. \"В резултат на санкциите, от дълго време иранският банков сектор не може да използва долари\", обясни той. Поради търговското ембарго, на американските банки е забранено да търгуват с Иран.   \"Като се има предвид, че използването на долара е забранено за Иран и че операторите буквално използват алтернативни валути в своите транзакции, вече няма причина да се издават фактури, които използват долара като база\", добави той.   Според него, иранските търговци ще трябва да информират своите доставчици, че трябва да заменят долара с други валути, така че свързаните документи за внос да могат да бъдат обработени на входните пунктове в Иран.", "date": "2018.03.03", "title": "Иран забранява използването на долари при вноса"}
{"url": "http://www.classa.bg/%D1%81%D0%B2%D1%8F%D1%82/item/379246-%D1%82%D1%83%D1%80%D1%86%D0%B8%D1%8F-%D0%B2%D1%8A%D0%B2%D0%B5%D0%B4%D0%B5-%D0%BA%D0%BE%D0%BC%D0%B5%D0%BD%D0%B4%D0%B0%D0%BD%D1%82%D1%81%D0%BA%D0%B8-%D1%87%D0%B0%D1%81", "text": "Властите в турската провинция Диарбекир въведоха комендантски част в 115 района за провеждането на антитерористична операция. Това се казва в изявлението на Управлението на губернатора на Диарбекир, публикувано в петък на  на ведомството.   Отбелязва се, че «забраната за излизането на улиците влиза в сила от 6 часа сутринта от 2 март в Лиджа, Хани и Коджакей» на територията на 115 селища. В изявлението на властите се посочва, че в тези райони, «както се счита, могат да се намират високопоставени членове на сепаратистката терористична организация и колаборационисти, които трябва да се обезвредят».     Под «сепаратистка терористична организация» властите в Турция разбират Работническата партия на Кюрдистан (ПКК).   Отбелязва се, че в региона «ще се провежда операция за унищожаването на използването от терористите на укрития, укрепления, складове, огневи зенитни точки», а също за изземане на наличното у ПКК оръжие, боеприпаси, средства за връзка. Комендантският час, както следва от изявлението на администрацията, ще продължи «до ново известяване», т.е. срокът за свалянето му на този етап не е определен.  ", "date": "2018.03.03", "title": "Турция въведе комендантски час"}
{"url": "http://www.classa.bg/%D1%81%D0%B2%D1%8F%D1%82/item/379247-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BD%D0%B0-%D0%B1%D0%B8%D1%82%D0%BA%D0%BE%D0%B9%D0%BD%D0%B0", "text": "Инфopмaциятa e нa  , ĸoйтo  , чe пoĸyпĸитe, извъpшeни c ĸpиптoвaлyтa, нямa дa ce oблaгaт c дaнъци.    бe пoдпиcaнo във втopниĸ, 27 фeвpyapи, и в нeгo ce цитиpa peшeниeтo нa Eвpoпeйcĸия cъд oт 2015 гoдинa, oпpeдeлилo битĸoйнa зa вaлyтa oт глeднa тoчĸa нa дaнъчнoтo oблaгaнe, eднoвpeмeннo c тoвa oтмeнилo дaнъĸ дoбaвeнa cтoйнocт пpи зaĸyпyвaнeтo нa cтoĸи и ycлyги c ĸpиптoвaлyти.     Caмoтo peшeниe нa Eвpoпeйcĸия cъд дoпycĸa paзминaвaнe в мнeниятa cpeд paзличнитe дъpжaви нa Eвpoпeйcĸия cъюз oтнocнo cъщнocттa и peгyлaциятa нa ĸpиптoвaлyтитe. Bcяĸa cтpaнa мoжe дa имa cвoe мнeниe oтнocнo битĸoйнa – дaли тoвa e вaлyтa или cтoĸa. Гepмaния oфициaлнo пpиe битĸoйнa зa вaлyтa и ĸaтo ce oтбeлязвa в пocтaнoвлeниeтo нa Mиниcтepcтвoтo нa финaнcитe, ĸpиптoвaлyтитe cтaвaт eĸвивaлeнтнo зaĸoннo cpeдcтвo зa paзплaщaнe и мoгaт дa ce изпoлзвaт oт yчacтницитe в тpaнзaĸциитe ĸaтo aлтepнaтивeн дoгoвopeн или нeзaбaвeн нaчин нa paзплaщaнe.   Любoпитнo e, чe пo-paнo тaзи гoдинa pъĸoвoдитeлят нa Бyндecбaнĸ Йoaxим Bюpмeлинг зaяви, чe цифpoвитe вaлyти, ĸaтo нaпpимep битĸoйнa, тpябвa дa бъдaт peгyлиpaни c пoмoщтa нa мeждyнapoдни пpaвилa, a нe нa нивoтo нa oтдeлнитe нaции. Πpoмянaтa в oтнoшeниeтo e oчeвиднa. Oчaĸвaмe пoдpoбнocти.  ", "date": "2018.03.03", "title": "Германия призна биткойна"}
{"url": "http://www.classa.bg/%D1%81%D0%B2%D1%8F%D1%82/item/379248-bloomberg-%D0%BE%D1%82-%D1%80%D1%83%D1%81%D0%B8%D1%8F-%D1%81-%D0%BB%D1%8E%D0%B1%D0%BE%D0%B2", "text": "    .   За последната година доставките от Русия са скочили с  25%, това е най-високият показател от 2012 година.   Съдейки по данните на Руския експортен център, тази година те са достигнали  $19 млрд.     В основата на този рекорд е експортът на пшеница и замразена риба, а също захар.   Изданието отбелязва, че Русия е световен лидер по доставката на пшеница, а в последните години тя завзема пазари, продавайки резултатите от добрата си реколта на привлекателни цени.   Тази година, както се очаква, ще бъде поставен нов световен рекорд.   Повече от половината от страните от целия свят купуват пшеница от Русия, пише авторът на статията.   А тя, на свой ред, се опитва да стане по-малко зависима от доставката на селскостопанска продукция, забранявайки експорта на някои хранителни стоки от Запада в отговор на санкциите.   Големите печалби на Русия в тази сфера се дължат и на високите цени на пшеницата, продължава изданието.   Освен това, нараснаха обемите на експорта на захар и захарни продукти.   Огромни обеми зърно от Русия купува Египет, за да изхрани своето 95-милионно население.   Миналата година той задмина Китай и стана основният купувач на руските стоки.   С 44 % скочи импортът в Египет на такива руски стоки, като пшеница и слънчогледово олио, пише  Bloomberg.  ", "date": "2018.03.03", "title": "Bloomberg | От Русия с любов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379251-%D1%82%D1%80%D0%B5%D1%82%D0%B8-%D0%BC%D0%B0%D1%80%D1%82-1878-%D0%B3%D0%BE%D0%B4%D0%B8%D0%BD%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82-%D1%82%D1%83%D1%80%D1%81%D0%BA%D0%BE-%D1%80%D0%BE%D0%B1%D1%81%D1%82%D0%B2%D0%BE", "text": "                                                                                                                   ", "date": "2018.03.03", "title": "ТРЕТИ МАРТ 1878 година Освобождението на България от турско робство"}
{"url": "http://www.classa.bg/%D1%81%D0%B2%D1%8F%D1%82/item/379249-%D0%BD%D0%BE%D0%B2%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D1%81%D0%B0%D1%80%D0%BC%D0%B0%D1%82-%D0%BD%D1%8F%D0%BC%D0%B0-%D0%B0%D0%BD%D0%B0%D0%BB%D0%BE%D0%B7%D0%B8-%D0%B2-%D1%81%D0%B2%D0%B5%D1%82%D0%B0", "text": "Компаниите в руската оръжейна промишленост започнаха да произвеждат компонентите на междуконтиненталните балистични ракети \"Сармат\". Именно тях президентът Путин показа на видеоклип по време на ежегодното си послание до Федералната Асамблея, каза Сергей Каракаев, командир на ракетните сили със стратегическо предназначение на Руската федерация. Сармат няма аналози в света и нейната ефективност в битка далеч надминава всички други междуконтинентални балистични ракети, като Топол-М или Ярс, увери генерал полковникът. Според Каракаев, универсалността на бойната платформа на MBI Сармат и нейната безпрецедентна маса, позволява да се оборудва разглобяемата й бойна глава с няколко от най-модерните бойни заряди. \"Новата ракета може да унищожава цели на големи разстояния, чрез различни системи за летателни траектории. Системата за контрол на ракетните комплекси осигурява висока точност на насочването\", добави висшият военен. Каракаев подчерта, че Сармат е оборудвана с най-съвременните средства за контраатака, които могат да преодолеят всяка система за противоракетна отбрана. Освен това той отбеляза, че планираното превъоръжаване на ракетните сили за стратегическо предназначение на Руската федерация с усъвършенствани ракетни системи, вече е в ход. \"В момент, когато САЩ създават глобална система за противоракетна отбрана, която буквално обкръжава територията на нашата страна, бяха предприети мерки за реакция, за да се противодейства на тази заплаха за сигурността на Русия\", заключи Каракаев.", "date": "2018.03.03", "title": "\"Новата ракета Сармат няма аналози в света\""}
{"url": "http://www.classa.bg/%D1%81%D0%B2%D1%8F%D1%82/item/379242-%D0%B7%D0%B0%D0%B1%D1%80%D0%B0%D0%BD%D0%B8%D1%82%D0%B5-%D0%B7%D0%B0-%D0%B4%D0%B8%D0%B7%D0%B5%D0%BB%D0%B0-%D0%BD%D1%8F%D0%BC%D0%B0-%D0%B4%D0%B0-%D1%80%D0%B5%D1%88%D0%B0%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B0", "text": "                Германия в деня след решението на Административния съд в Лайпциг за дизела: колони от автомобили в студа пълзят в сутрешните часове из натоварените улици, опитвайки се да стигнат от точка А до точка Б. По радиото върви информация за обичайните задръствания. Както обикновено, в тези часове на деня препълнени са и превозните средства на градския и междуградския транспорт - влакове, автобуси, трамваи.   Забрани за движение все още няма. Никъде. А хората бяха останали с впечатлението, че бързо ще бъдат наложени някакви ограничения. Особено след медийната буря, разразила се в страната ден по-рано. Припомням някои от заглавията: \"Забраняват дизеловите автомобили\", \"Това е краят на дизела\", \"Милиони собственици на дизелови коли ще бъдат ощетени\". Засега само един град обяви, че още от април тази година ще наложи частична забрана за по-стари дизелови автомобили, които ще важат за две улици в града - става дума за Хамбург.   Рядко се е случвало толкова много германци да очакват с интерес решението на едно съдилище. И рядко преди сме виждали от това решение така да се вълнува цялата нация. И как да бъде иначе, след като германците са автомобилна нация! И това няма да се промени и в бъдеще. Ясно е и това, че политиците и автомобилните концерни, между които от десетилетия насам има изградена топла връзка, не могат да игнорират актуалния дневен ред. Именно тази неприлична връзка ги докара до тази неудобна ситуация.   От известно време насам ставаме свидетели на нещо необичайно: една организация на име Deutsche Umwelthilfe (DUH) с по-малко от 300 членове, но със 100 щатни служители, успешно се противопоставя на политиката. Разбираемо е, че техният водач Юрген Реш определи решението на съдиите от Лайпциг като \"голям ден за чистотата на въздуха в Германия\".   Ще бъде интересно да научим каква ще е следващата цел на господин Реш и неговите хора. Дали сега ще тръгнат да атакуват и други любими занимания на германците, като това да палят грила на двора, да пускат ракети на Нова година, да пушат цигари и т.н.? Всички тези дейности ще произвеждат след 2020 година повече фини прахови частици, отколкото целият транспортен сектор, както твърди Федералната екологична служба. Или може би след дизела на мушка ще бъде взет изцяло и двигателят с вътрешно горене?   Ако германските шофьори сега се откажат от дизела, за което вече говорят данните за продажбите, вкл. на колите втора употреба, те няма да се насочат към скъпите хибридни или електрически автомобили, а ще ги заменят с по-евтини бензинови коли. Това обаче ще увеличи стойностите на изхвърляния в атмосферата въглероден двуокис, който също е вреден за климата. Така бързо ще стигнем до въпроса: колко индивидуална мобилност въобще искаме и можем да си позволим?   Красивата идея на германското правителство за \"безплатен градски транспорт\" издържа няма и две седмици. Тя имаше за цел да успокои Брюксел и да предотврати завеждането от ЕК на наказателна процедура срещу Германия. Така или иначе това нямаше да помогне много - вече знаем, че забраните за движение са допустими.    Възможно е атомобилните концерни да бъдат принудени да преоборудват дизеловите коли. Това ще струва милиарди евро, които обаче е по-добре да бъдат инвестирани в технологии на бъдещето, а не в технологии на миналото. А и дали преоборудването изобщо ще направи въздуха по-чист - това ще си проличи накрая. Всъщност, по закон автомобилните фирми не са длъжни да поемат разходите за това, тъй като техните дизелови автомобили от нормата Евро-5 отговарят на условията за регистрация. А те не могат да бдат променяни впоследствие.   Всъщност скоро ще стане ясно, че и модернизираните дизелови автомобили изхвърлят много отрови във въздуха. Затова защо още отсега да не се помисли за нещо друго, например за отпадане на данъчните предимства за дизеловите автомобили? Или за поскъпването на карането на автомобил като цяло, за да намалее движението в градовете? За това обаче ще трябват нови, по-добри концепции за обществения транспорт. Това е напълно изпълнимо, но също ще отнеме много време и ще струва много пари.     И все пак, на фона на всичко това не бива да забравяме следното: през последните 30 години вредните азотни емисии, дължащи се на автомобилното движение, са намалели с цели 70 процента. Така че забраните за движение би трябвало да са последната крачка. И дано сега не започнат да ни заповядват как да се придвижваме. Това дали да прекарваме часове в автомобила си в някое задръстване или пък да се блъскаме в препълнените автобуси и влакове трябва да е въпрос на личен избор. Всеки трябва да може да избира сам.", "date": "2018.03.03", "title": "Забраните за дизела няма да решат проблема"}
{"url": "http://www.classa.bg/%D1%81%D0%B2%D1%8F%D1%82/item/379243-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%BD%D0%B0%D0%B4-%D0%B0%D0%BC%D0%B5%D1%80%D0%B8%D0%BA%D0%B0", "text": "              Руските избиратели обичат победите. Особено ако става дума за победи над омразните американци. През първите си два президентски мандата Путин успя да повиши значително благосъстоянието на руските граждани. Но популярността му достигна апогея си по време на третия му мандат, когато Путин завладя Крим. Мнозина в Русия и до днес са убедени, че по този начин той е \"натрил носа\" на Вашингтон. Благодарение на неуморната работа на държавната телевизия и на останалите прокремълски медии, руснаците се гордеят и с друго голямо постижение на страната си - военната операция в Сирия. Но преди президентските избори на 18 март Путин искаше да зарадва своите избиратели с нещо ново и свежо, което обаче трябваше да е също толкова мащабно, колкото и досегашните му победи.     И ето: броени дни преди изборите президентът обяви, че в сферата на въоръжаването Русия е удържала победа над Америка. Цели 45 минути, почти половината от тази най-важна реч преди изборите, Путин посвети на подробно описание на най-новите руски ракети, подводни дрони, бойни лазери и други системи, които могат да преодоляват американската противоракетна отбрана и така фактически я правят безсмислена. На огромни екрани се въртяха видеоклипове, показващи изстрелването на всевъзможни ракети, които елегантно заобикалят препятствия и радарни системи и в крайна сметка поразяват някакви цели в океана и отвъд него.   Именно тази виртуална победа над Америка е козът, с който Путин иска да спечели четвъртия си президентски мандат. На фона на всички тези грандиозни военно-технически новости първата част от речта му направо избледня. Нищо, че в нея Путин обеща да увеличи значително дохода на глава от населението и да удвои разходите за здравеопазване, развитие на градовете и изграждане на нови пътища.   Всичко това обаче са само благи намерения, защото изобщо не е ясно откъде ще дойдат парите за удвояване на разходите. Путин се спря съвсем кратко на този въпрос, като намекна за повишаване на данъците. Другояче стоят обаче нещата с новите оръжия, заяви Путин - тях вече ги има, съвсем реални са. Преминали са през всички изпитания и вече са на разположение на армията.     Сега най-после стана ясно с какво се е занимавала Русия под ръководството на Путин през последните десетина години. Стана ясно за какво са били изразходвани значителни суми от приходите от петрола и природния газ, над какво са работили най-добрите математици и инженери в страната. Стана ясно защо високите технологии за граждански цели са все още слабо развити, защо се влоши положението в здравеопазването, защо не се строят нови пътища, а хората все по-масово напускат малките градове.   Руският президент обвинява за всичко американците и техните противоракетни системи. Да, аргументите на САЩ защо разполагат тези системи в непосредствена близост до руските граници, в началото наистина не звучаха убедително, с което Вашингтон провокира Москва да предприеме ответни мерки. Но вместо да положи дипломатически усилия за намирането на решение, което да е приемливо и за двете страни, гордият Кремъл предпочете да отвърне на удара - въпреки слабостта на руската икономика. Човек трудно може да повярва, че при това \"отвръщане на удара\" Русия е мислила единствено и само за своята отбрана. Не и след анексията на Крим, превземането на Дебалцево, бомбардировките над Алепо и многократните кибератаки в Америка и Европа.       Казано накратко: с речта си руският президент за пръв път информира света за гигантската руска програма за превъоръжаване. Нещо повече дори: Путин увери, че никой друг в света не разполага с подобни оръжия. С което на практика обяви стратегическото превъзходство на Русия.   Това няма да остане без отговор. Ако прочутата реч на Путин в Мюнхен през 2007 година беше изтълкувана като предвестник на новата Студена война между Русия и Запада, сегашната демонстрация на мощ определено може да бъде разглеждана като стартов изстрел за нова глобална надпревара във въоръжаването. Глобална, защото отговор ще дойде не само от Вашингтон. Речта на Путин със сигурност ще напомни на САЩ за заплахите на севернокорейския лидер Ким Чен Ун да нанесе ракетен удар на американска територия. А европейските страни-членки на НАТО, в това число и Германия, няма да се поколебаят да увеличат отбранителните си разходи до минимум 2 процента от БВП.   Вече няма съмнение, че четвъртият президентски мандат на Путин ще бъде белязан от конфронтацията между Русия от една страна и САЩ и НАТО от друга. Конфронтация, която ще се засилва все повече в рамките на глобалната надпревара във въоръжаването. В една такава ситуация е повече от ясно, че на Москва навярно няма да ѝ останат пари за всичките прекрасни мерки за повишаване на благосъстоянието, за които стана дума в първата част от речта на Путин.", "date": "2018.03.03", "title": "Най-новата победа на Путин над Америка"}
{"url": "http://www.classa.bg/%D1%81%D0%B2%D1%8F%D1%82/item/379244-%D1%82%D1%83%D0%BA-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8", "text": "              Историята на \"Трапезите\" в Германия, според мнозина, е истинска история на успеха. Първата подобна инициатива възниква в Берлин през 1993. А днес в страната има над 930 подобни сдружения, които раздават безплатни хранителни продукти на нуждаещи се граждани. В \"Трапезите\" работят десетки хиляди доброволци, които събират и раздават по 100.000 тона хранителни продукти годишно - става дума за дарения от търговската мрежа. Безплатните храни достигат до около 1,5 милиона нуждаещи се. По-голямата част от тях са германци, но през последните години към обичайната клиентела се присъединиха и много чужднеци. Само в края на 2015 и началото на 2016 \"Трапезите\" са помагали и на около 250 000 бежанци.   Преди няколко седмици обаче една от \"Трапезите\" – тази в Есен – обяви, че временно ще спре издаването на нови членски карти за чужденци, защото тъкмо те нерядко предизвиквали скандали на опашките за храна, пререждайки останалите, и обиждайки доброволците, раздаващи продуктите в \"Трапезата\".     Това, че алармиращата новина дойде тъкмо от Есен, не е случайност. Особено северните квартали на града са се превърнали в огнище на социално напрежение. Подобни квартали с огромна безработица днес има на много места в Рурската област, но също в Берлин, Манхайм или Нюрнберг. А където има социално напрежение, рано или късно се стига до експлозивна ситуация – като тази в Есен. Станалото обаче не е провал на гражданското сдружение, което помага на бедните, а провал на държавата и нейните социална политика. След реформата на социалните помощи в Германия по времето на канцлера Шрьодер, \"Трапезите\" станаха едва ли не елемент на социалната политика на държавата, която внезапно изостави предишния модел на социална държава и възприе една концепция от САЩ, където подобни инициативи в помощ на бедните съществуват още от началото на 1960-те години. Зад тази концепция в крайна сметка се крие фактическият отказ от обхватни социални грижи, за сметка на неолиберализма.   \"Трапезите\" не са нищо повече освен алиби, зад което се крие неспособността на държавата да организира грижите за най-нуждаещите се нейни граждани. Защото \"Трапезите\" най-често помагат тъкмо там, където държавата и общините отдавна са се оттеглили от своите задължения. \"Трапезите\" са и алиби за дискаунтъри като Лидл, Алди и сие, които имат чувство, че вършат нещо морално, отървавайки се от продукти с изтекъл срок на годност, които обаче все още не са развалени, и предавайки ги на бедните, вместо да ги изхвърлят в кофата за боклук. В това разбира се, няма нищо лошо.       Твърде проблематичен е обаче начинът, по който политиката реагира на случая от Есен. Всевъзможни функционери - от най-ляво до най-дясно - започнаха да поставят диагнози, без да знаят за какво става дума. Не е никак трудно да обявиш доброволните сътрудници на \"Трепезата\" за ксенофоби, бежанците - за досадни, а нуждаещите се от помощ - за хитреци и използвачи. Дори канцлерката Меркел се изказа по въпроса, макар че нейният апел да се намери решение на проблема прозвуча малко кухо.   Но защо няма масово обществено възмущение по въпроса, защо няма никакви запитвания в парламента и в отделните фракции, нито пък апели за повече политическа чувствителност към нуждаещите се от помощ, независимо дали са германци или чужденци? Депутатите са представители на гражданите. Докато политиката се държи по този начин, \"Трапезите\" ще останат като трънче, забито в тялото. В тялото на една от най-богатите страни в света.", "date": "2018.03.03", "title": "Тук Германия се провали"}
{"url": "http://www.classa.bg/%D1%81%D0%B2%D1%8F%D1%82/item/379245-%E2%80%9E%D0%B3%D0%B0%D0%B7%D0%BF%D1%80%D0%BE%D0%BC%E2%80%9C-%D1%81%D0%BF%D1%80%D1%8F-%D0%BA%D1%80%D0%B0%D0%BD%D1%87%D0%B5%D1%82%D0%BE-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0", "text": " ЕК ще търси диалог с двете страни, за да гарантира доставките до страните членки на ЕС, обяви зам.-председателят на еврокомисията Марош Шефчович, цитиран от “Ройтерс”. ", "date": "2018.03.03", "title": "„Газпром“ спря кранчето на Украйна"}
{"url": "http://www.classa.bg/%D1%81%D0%B2%D1%8F%D1%82/item/379241-%D0%BF%D0%B5%D1%82-%D0%BD%D0%B5%D0%B7%D0%B0%D0%B1%D1%80%D0%B0%D0%B2%D0%B8%D0%BC%D0%B8-%D0%B7%D0%B2%D0%B5%D0%B7%D0%B4%D0%B8,-%D0%BA%D0%BE%D0%B8%D1%82%D0%BE-%D1%82%D0%B0%D0%BA%D0%B0-%D0%B8-%D0%BD%D0%B5-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BE%D1%81%D0%BA%D0%B0%D1%80", "text": "Марчело Мастрояни   Ричард Бъртън   Марлене Дитрих   Алфред Хичкок   Ридли Скот", "date": "2018.03.03", "title": "Пет незабравими звезди, които така и не спечелиха Оскар"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379234-%D1%82%D0%B5%D0%B6%D1%8A%D0%BA-%D0%B3%D1%80%D0%B8%D0%BF-%D0%BB%D0%B8-%D0%BB%D1%8A%D1%81%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0,-%D0%BA%D0%BE%D1%8F%D1%82%D0%BE-%D0%BF%D1%80%D0%B8%D0%BD%D1%83%D0%B4%D0%B8-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B4%D0%B0-%D0%BE%D1%82%D0%BC%D0%B5%D0%BD%D0%B8-%D0%B2%D1%81%D0%B8%D1%87%D0%BA%D0%B8%D1%82%D0%B5-%D1%81%D0%B8-%D1%83%D1%87%D0%B0%D1%81%D1%82%D0%B8%D1%8F", "text": "Защо Преслава отложи всичките си ангажименти до началото на март? Този въпрос изникна, след като преди дни чалга дивата обяви лаконично в профила си във фейсбук, че няма да се изявява повече от седмица във фолк дискотеките. Според официалната версия, разпространена от музикалната компания „Пайнер\", хитовата им изпълнителка е съборена от тежък грип, който я е приковал към леглото. Сред колежките на гласовитата красавица от Добрич обаче се носи упорития слух, че не вирус е тръшнал Преслава, а гаджето й Павел, пише „Уикенд\".      Ако се вярва на мълвата, обхождаща фолк гилдията, мачото от Враца „разкрасил\" порядъчно любимата си след скандал между двамата. За да не видят феновете й, а и нейните колежки „бушоните\", оставени от сенчестия земеделски бос, певицата предпочела да се направи на болна. „Чух, че Павел се скарал с Преслава след участието й в дискотека миналия петък. Тогава тя се задявала с Ники Михайлов и с негови приятели, които празнували преизбирането на шефския пост в БФС на Боби Михайлов.   Павел изревнувал, защото подучил разни неща и така станал проблемът...\", потвърди ширещата се в чалга бранша мълва за побоя над добричлийката друга изпълнителка на „Пайнер\", която пожела името й да остане в тайна. Агресията на Павел Лазаров вече е станала пословична във фолк средите. Само за последната година мачото от Враца се е саморазправял поне пет-шест пъти с почитатели на любимата си по време на нейни участия във фолк заведения.  Здравенякът ходи въоръжен с пистолет и обикновено е наобиколен от няколко късоостригани и широкоплещи гавази. Наложило се лично босът на „Пайнер\" Митко Димитров да помоли Преслава да озапти гаджето си. Инженерът от Димитровград настоял фолкпевицата да не бъде придружавана от любимия си на свои участия, тъй като Павел създавал проблеми от ревност. Естествено, Преслава отрича да има търкания с интимния си приятел. Когато преди няколко месеца за първи път се заговорило, че той й посяга, фолкзвездата опровергала слуха с нервен смях пред своите колежки. „Тези лъжи ги разпространяват завистливи певици. Те страдат от липса на участия и затова беснеят срещу Преслава.  Да, истина е, че Павел е избухлив, но никога не й е посягал. Тя действително се разболя от коварен вирус, след като се върна от Тайланд - имунната й система не е издържала на амплитудите\", ядосват се на слуха за побой в най-близкия антураж на едрогърдата изпълнителка.  ", "date": "2018.03.03", "title": "Тежък грип ли? Лъсна страшната причина, която принуди Преслава да отмени всичките си участия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379235-%D0%B3%D0%BE%D1%80%D0%B5%D1%89%D0%B0%D1%82%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82", "text": "Репортерката на „Папараци\" Елизабет Методиева избяга от студовете в България. От няколко дни красавицата от няколко дни е в Куба и не спира да публикува горещи снимки от пътешествието си в социалните мрежи, пише blife.bg. „Лейди България\" честити Баба Марта на последователите си с предизвикателен фотос, облечена в секси бански в бяло и червено.     „Честита Баба Марта, приятели. Бъдете здрави, благословени и щастливи\", написа тя под снимката.     Остава загадка с Кого Елизабет се радва на слънцето в Куба. Тя само засили любопитството на феновете със следния пост:      „Отдавна не ми пука какво говорят хората...Нито знаят истината, нито ще им я кажа\". [null] Журналистката ревниво пази в тайна личния си живот. Жълтите издания често й приписват връзки с различни мъже, но Бети нито потвърждава, нито отрича слуховете.  ", "date": "2018.03.03", "title": "Горещата Елизабет"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379236-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%83%D1%82%D0%B5%D1%88%D0%B8-%D0%B8%D0%BA%D0%B0%D1%80%D0%B4%D0%B8-%D1%81%D0%BD%D0%B8%D0%BC%D0%BA%D0%B8-18", "text": "Английският модел на „Плейбой” и фенка на Интер Ейприл Съмърс предложи на аржентинския голмайстор Мауро Икарди да го утеши, след като се появиха информации за изневяра от страна на неговата приятелка Уанда Нара.   „Скъпи Икарди, ако тези зловещи слухове са верни, можеш да си поплачеш на рамото ми”, написа сексбомбата под снимка в социалната мрежа „Туитър”.   Русокосата красавица е една от най-популярните привърженички на „нерадзурите” и преди време направи специална фотосесия за тях.                   ", "date": "2018.03.03", "title": "Сексбомба готова да утеши Икарди (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379237-%D0%BD%D0%B5%D1%89%D0%B0%D1%82%D0%B0-%D1%81%D1%82%D0%B0%D0%B2%D0%B0%D1%82-%D0%B7%D0%BB%D0%BE%D0%B2%D0%B5%D1%89%D0%B8", "text": "54-годишен баща и 27-годишният му син са задържани вчера в ареста във връзка със смъртта на българката, за която се смята, че е изядена жива от кучетата на заподоздряните в Герокипу, докато била на полето в търсене на работа, пише Cyprus Mail. Двамата са стопани на постройки близо до мястото на трагедията, в които са били държани поне пет ротвайлера.    В момента задържаните отричат всякакво съпричастие към случилото се. Кипърската полиция обаче обяви, че синът най-вероятно ще получи обвинение за умишлено убийство, което най-вероятно означава, че е насъскал зверовете срещу българката. Бащата е заподозрян в съучастие в прикриване на престъплението. Ще останат зад решетките поне четири дни. Патолози направиха втора, а после и трета аутопсия на загиналата 46-годишна Петрана Николова. Те потвърдиха, че раните, причинили смъртта, са нанесени от кучета.      Полицията твърди също така, че има доказателства, че заподозрените имат още две кучета, които най-вероятно са убили българката. Свидетел е казал, че също е бил нападан от кучетата на заподозрените, но се отървал. Предполага се, че двата ротвайлера, причинили смъртта на Николова, са били отведени на неизвестно място, застреляни и погребани. Другите пет кучета, открити в постройката наблизо, най-вероятно нямат нищо общо със случая.    След обиск в къщата на 27-годишния кипърец, полицаите открили множество оръжия, регистрирани на друго име. Николова пристигнала на острова заедно с приятеля си само няколко дни преди да срещне смъртта си. Жената се надявала да намери работа. Нейният партньор Иван Иванов помоли за финансова помощ, за да може да отнесе тялото й обратно в България.      Приятелят на Петрана Иван Иванов (вляво) Според Cyprus Online разноските по транспорта на тялото на българката са поети от международната консултантска компания KPMG.", "date": "2018.03.03", "title": "Нещата стават зловещи!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379238-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-3-%D0%BC%D0%B0%D1%80%D1%82", "text": "Очаква ви не лек ден, ако започнете да избързвате и насилвате нещата. Важните задачи, отложете, така че да не пречат, да анализирате новите проекти. Този ден е подходящ за строги икономии, а не за безразсъдни разходи и малки покупки. Въпреки това, ако близки хора, ви искат заем, не отказвайте. Ще ви върнат всичко, с лихвата. Ще постигнете зашеметяващ успех в работата, което ще предизвика завист в някои колеги. Животът по график не е за вас, затова действайте спонтанно. Особено в любовта. Вечерта е възможно творческо вдъхновение, интересни предложения и промяна на имиджа. Само сдържайте емоциите си, ако смятате, че сте на ръба на срива. Не се препоръчва да се включвате в разговори, които първоначално водят до неприятни слухове. Бъдете честни не само със себе си, но и с другите. Днес, ще сте през цялото време в движение, ще говорите с хора и ще се грижите за по-възрастните членове на семейството. От любимия, не трябва да скривате чувствата си, ако искате връзката да продължи. Ще действате по инстинкт, без да слушате съветите на приятели и роднини. Така че, не се оплаквайте по-късно, ако не успеете в нещо. Бъдете по-коректни в разговор шефа, само така, ще получете това, което искате. За финансови инвестиции, може да избере втората половина на деня. Ще спечелите, ако обмисляте всички подробности. Очаква ви успех в работата. Може би увеличение на заплатите и нов по-висок пост. Толкова дълго сте се стремили към това, че днес за вас, ще бъде празник. В личната сфера, желанията ви ще се сбъднат, ако не се подадете на флирт с противоположния пол. Вечерта за приятелите си, ще се окажете незаменими. Може да получите толкова голяма сума пари, че да решите да изкупите всички стоки в магазина. Не забравяйте, че такива дни не се случват често, така че, няма да е зле да спестите нещо. В личната сфера, ще почувствате прилив на сили и вдъхновение, но в работата се очаква осезаем спад. Вечерта обърнете внимание, на възрастните си роднини. Очаква ви активна работа, резултата от която, ще ви удовлетвори. Но ако не сте готови да поемете нови проекти, кажете на шефа си за това. Вашите близки се нуждаят от подкрепа, така че не ги оставяйте сами. Тайните замисли в любовта, ще започнат да се реализират, което вече води до сериозни и официални отношения. Не трябва да копаете в миналото, на своя възлюбен. Ако стигнете до там, където не трябва, скоро ще бъдете зад борда на кораба, наречен \"Любов\". На работното място, всичко ще е наред, парите сами ще идват при вас, а здравето ще е отлично. Но от пътувания с кола, по-добре се откажете.   Не се препоръчва, рязко да променяте курса, ако сте го избрали заедно с близък човек. В любовта, човек трябва да търси компромис и да не използва критиката като \"оръжие\". Ясни изчисления, ще са необходими във финансовите въпроси. Ако се опитвате да спестите пари за пътуване и почивка, тогава е по-добре да ги вложите в личната си сметка. Трябва да се замислите сериозно и да прецените всичко, ако работата и финансите ви, са заложени на карта. Разсеяността и решителността, могат да ви навредят дори повече, отколкото безгрижността по важни въпроси. Благоприятен ден за промяна на имиджа, медицински преглед и лечение. Вечерта е възможна романтична среща. Препоръчва се, да спрете за малко полета на фантазията си, докато нещата не се превърнат в реалност. Всъщност, половината от тях нямат нищо общо, както с вашите способности, така и с мъдрите решения. В любовната сфера, ще трябва да се конкурирате със съперници, за да спечелите сърцето на онзи, когото обичате. Само не се вълнувайте, без причина. Не прибързвайте, както в работата си, така и във финансите. Ако бързате-ще станете за смях! В интимен план, всичко ще е наред. Основното е, че избраникът ви, ще бъде с вас на същата вълна. Настъпателна позиция, ще ви трябва при комуникацията с приятели, които, ще ви водят по свой път. Отървете се от негатива, с помощта на йога.", "date": "2018.03.03", "title": "Дневен хороскоп 3 март"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379239-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B0%D0%BA%D0%B0-%D1%81%D0%B5-%D0%B2%D1%80%D1%8A%D1%89%D0%B0%D1%82-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5", "text": "            Седмица след като България заживя със сагата \"Гинка Върбакова купува ЧЕЗ\", изследване на \"Галъп интернешънъл\" показа, че 75% от хората подкрепят идеята държавата да изкупи обратно най-голямото електроразпределително предприятие. Докато тези данни пътуваха към медиите, премиерът Бойко Борисов покани при себе си г-жа Върбакова, обявена за купувач на активите на ЧЕЗ в България, и поиска правителството също да се включи в сделката. Върбакова се съгласи, а час по-късно лидерката на БСП Корнелия Нинова обяви, че партията ѝ започва национална подписка за спиране на сделката. Три дни по-рано бе призовала правителството да събере 320 милиона евро (коментираната цена на сделката) и да изкупи енергото вместо фирмата на г-жа Върбакова. Други политици се надпреварват с идеи за извънредно законодателство, което да пасне на моментните им желания.     Картината е особена - в държава, която официално е призната за функционираща пазарна икономика, най-големите политически сили говорят за национализация, а преобладаваща част от обществото симпатизира на идеите им. Нещата напълно логично стигнаха дотук. Политическата намеса, очевидно неработещите регулатори, склонността към извънредно законодателство и толерирането на всякакви непрозрачни и анонимни схеми направиха образа на частната икономика твърде непривлекателен. Богатство и мошеничество станаха синоними - както успех и политическа протекция, бизнес и далавера, печалба и кражба. След като в очите на хората пазарната икономика изглежда така, логично беше да поискат от другото. А това добре познато друго е държавна икономика по комунистически образец.     Леви и десни \"в един и същи строй\"   Различното този път е, че подкрепа за национализацията идва не само от представителите на левия политически спектър. БСП е сравнително последователна в тази посока, поне на думи. Иначе точно социалистическото правителство започна първата голяма програма за раздържавяване под името „масова приватизация\", а на партийната лидерка често се припомня, че самата тя е приватизирала „Техноимпекс\".    На думи обаче социалистите винаги са подкрепяли силното държавно участие в икономиката. През годините „Атака\" отиваше дори още по-далеч - Волен Сидеров призоваваше за национализация и запазване на държавния монопол в енергетиката, златодобива, военната промишленост, а на моменти споменаваше дори мобилните оператори. Другият коалиционен партньор на ГЕРБ - ВМРО - също залита наляво: лидерът на партията Красимир Каракачанов обяснява в прав текст как държавата може да променя закони в движение, за да се намесва в конкретни сделки.   Най-объркващите сигнали идват от голямата управляваща партия - ГЕРБ, която носи етикета „дясноцентристка\" и е горд член на Европейската народна партия. Реакцията на Бойко Борисов по сделката за ЧЕЗ започна от почти либертариански позиции - частни фирми са, не можем да се месим. Отхвърли предложението на БСП за одържавяване и обясни защо:    „Преди години имаше режим на тока... Това ще се случи отново, ако одържавим електроразпределителните дружества\". Три дни по-късно премиерът заложи на институциите - „ако трябва да се проверяват пари, произход\". Сделката бе оценена като крайно неприемлива, а Борисов обясни възмутено как в схемата вижда „руско-грузински офшорки, руски банки, български, и то от тези, които са имали проблеми\". Още два дни по-късно споменатите офшорки вече престанаха да са проблем и държавата реши да влезе в сделката, придобивайки 34%. Шеговитият коментар може да звучи така: по този начин рискът от режим на тока е три пъти по-малък, отколкото при изцяло държавно енерго. По-сериозният коментар е, че в тази история нищо не е наред.     В една функционираща пазарна икономика, която разчита на върховенството на правото и е регулирана от ясни правила и безпристрастни институции, нещата можеха да изглеждат различно. Сделката е подготвяна почти година, а българската държава е имала достатъчно информация - поне разузнаването, въпреки че щеше да бъде по-добре енергийният регулатор също да се интересува. Изводът, че законът към момента не дава достатъчно правомощия на регулатора да се намеси при съмнения в купувача и произхода на парите му, можеше да бъде направен много по-рано. Много по-рано можеха да се случат и евентуални необходими промени в законодателството. Ако сделката е за спиране, управляващите са имали достатъчно време да обсъдят как да стане това. Сега държавата се държи хаотично и реагира панически: Ами какво да направим!?   Сигналът навън е очевиден и бе посочен многократно в последните дни: никоя голяма фирма не иска да си има взимане-даване с тази среда. Сигналът навътре е не по-малко тревожен: българите видяха нагледно, че не могат да разчитат на предвидимост и че в края на краищата винаги трябва да стигнат до кабинета на премиера. Преди това видяха как държавни институции бяха използвани в една бизнес война - случая „Дунарит\".    Още по-преди видяха как институциите си затварят очите пред нарушенията на една банка, след това помагат за събарянето ѝ, а накрая съдействат за разграбването на плячката. Темата за върховенството на закона и реформа на правосъдието напълно изпадна от дневния ред. И е напълно логично много хора да се запитат: Това ли ви е пазарната икономика? И понеже не са виждали другата - с работещи закони и институции, много лесно стигат до извода: А, не, мерси. Райско време за популизма.   Политиците добре знаят, че колкото по-голямо е държавното участие в енергетиката, толкова повече поръчки могат да бъдат отклонявани към „наши\" фирми. И толкова повече работни места ще има за партийната номенклатура. А в парламента засега няма нито един, който да се изправи и да попита: Не ни ли стигат „Топлофикация\" и БДЖ?  ", "date": "2018.03.03", "title": "България: така се връщат комунистите"}
{"url": "http://www.classa.bg/%D1%81%D0%B2%D1%8F%D1%82/item/379240-%D1%81%D0%BB%D0%BE%D0%B2%D0%B0%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B8-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F", "text": "            Когато в непосредственото обкръжение на един правителствен ръководител са работили двама души, свързани с организираната престъпност, има само една правилна стъпка: премиерът да подаде оставка. Обратното би означавало засилен политически натиск върху разследващите органи и тяхната работа.     Не говори добре за Роберт Фицо това, че той тръгна по обратния път - откакто след убийството на журналиста Ян Куцияк и неговата годеница се появиха основателни подозрения, че пипалата на италианската мафия са стигнали и до най-близкото обкръжение на словашкия премиер и до Съвета за национална сигурност.   Обвинението на Фицо срещу критиците, че използвали двойното покушение като политически инструмент, сега се обръща срещу самия него: очевидно той се вълнува повече от това как да се задържи на власт, отколкото от националните интереси.   Не сме забравили как в миналото Фицо обиждаше журналисти - очевидно той има по-особено отношение към свободата на пресата. Със сегашното си поведение той затвърждава убеждението, че всъщност си имаме работа с един демократ от по-особен вид.", "date": "2018.03.03", "title": "Словашкият премиер и италианската мафия"}
