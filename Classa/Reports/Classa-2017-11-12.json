{"url": "http://www.classa.bg/%D1%81%D0%B2%D1%8F%D1%82/item/375147-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%BD%D0%B0%D0%B5%D0%BB-%D0%BA%D0%BE%D0%B9-%D0%B5-%D1%83%D0%B1%D0%B8%D0%BB-%D0%BA%D0%B5%D0%BD%D0%B5%D0%B4%D0%B8,-%D0%BD%D0%BE-%D0%BD%D0%B5%D1%89%D0%BE-%D0%B7%D0%BB%D0%BE%D0%B2%D0%B5%D1%89%D0%BE-%D1%81%D0%B5-%D0%B5-%D1%81%D0%BB%D1%83%D1%87%D0%B8%D0%BB%D0%BE-%D1%81-%D0%B4%D0%B8%D0%BC%D0%B8%D1%82%D1%8A%D1%80", "text": "ЦРУ е разработвало през 1977г. българския политемигрант Димитър Димитров, тъй като той разправял, че знае кой е убил президента Джон Кенеди, предаде Си Ен Ен, цитирано от w. \"Телеграф\". Това става ясно от документ, разсекретен вчера от Националния архив на САЩ. Той е част от поредната порция от над 13 000 документа, свързани с разследването на убийството на Кенеди, извършено на 22.11.1963 година в Далас.       Документът е изготвен от А. Р. Синкуергана от Службата на главния правен съветник на ЦРУ във връзка с преразглеждането на програмата АРТИШОК за контрол на съзнанието.      В него се изтъква, че Димитров, с псевдоним Кели, е бил хвърлен в затвор в Гърция през 1950-1951г., тъй като от шпионската агенция се опасявали, че той можело да приеме предложение на френското разузнаване. Синкуергана не пояснява защо българинът е бил толкова интересен за тайните служби.   От други източници обаче става ясно, че Димитров е бил водещ редактор в екипа на радио \"Горянин\", което излъчвало от контролирана от ЦРУ радиостанция край Атина пропагандни предавания, насочени към комунистическа България.    След 6 месеца в затвора, той бил откаран в Панама, където бил представен за психопат и бил изолиран в американска военна болница за няколко месеца.    Поради престоя му в гръцкия затвор и американската военна болница Димитров се настроил враждебно спрямо САЩ и разузнаването. От ЦРУ обмисляли да му приложат подхода АРТИШОК - т.е да го обработят с психотропни вещества, за да го настроят положително към агенцията. Твърденията дали това се е случило са противоречиви.    Димитров отново попаднал в полезрението на тайните служби, след като се опитал да разкаже историята за задържането си пред сп. \"Парейд\" през 1961г. Представител на списанието обаче се свързал с помощник на шефа на ЦРУ, за да провери информацията.    С оглед на това, че през 1977г. българинът бил \"все още жив\" и продължавал да отправя твърдения за убийството на Кенеди, Синкуеграна предлага на началниците са да предприемат действията, които сметнат за необходими.    Изчезването на нашенеца се свързва с факта, че нашенецът е разговарял с холандският телевизионен журналист Вилем Олтманс. На 8.09 въпросният заявява, че има нов източник за убийството на Кенеди, а именно - Димитров. Смята се, че българинът се покрил след като името му било споменато публично.   ", "date": "2017.11.12", "title": "Българин знаел кой е убил Кенеди, но нещо зловещо се е случило с Димитър!"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375143-%D0%B1%D0%B5%D0%B7-%D1%80%D1%83%D1%81%D0%BA%D0%B8-%D0%B3%D0%B0%D0%B7-%D0%BD%D1%8F%D0%BC%D0%B0-%D0%BA%D0%B0%D0%BA-%D0%B4%D0%B0-%D0%B1%D1%8A%D0%B4%D0%B5-%D1%80%D0%B5%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B0-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F%D1%82%D0%B0-%D0%B7%D0%B0-%D0%B3%D0%B0%D0%B7%D0%BE%D0%B2-%D1%85%D1%8A%D0%B1-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Без руския газ няма как да бъде реализирана концепцията за газоразпределителен центъра на територията на България. Това заяви министърът на енергетиката Теменужка Петкова в предаването „Събуди се“ по Нова телевизия.     „Този проект се ползва с безрезервната подкрепа на Европейската комисия, ние получихме и финансиране, на базата на което в момента се извършва обществена поръчка с избор на изпълнител, който да изготви предпроектното проучване за проекта“, разясни тя.      По думите й реализацията му ще бъде много важна и приоритетна не само за нас, а и за Европейския съюз.   На въпрос дали реализирането на газовия хъб „Балкан“ би ударило по руските интереси тя отговори: „Русия снабдява 42% от природния газ за Европа. Така че без руския газа няма как да бъде реализирана концепцията за газоразпределителен центъра на територията на България. Но за да бъде реализиран такъв хъб, трябва да са на лице поне три различни източника. И ние работим именно в тази посока“.   Министър Петкова подчерта, че проектът ще се реализира изцяло при спазването на европейското законодателство.   По думите й диверсификацията на източниците и маршрутите на природен газ ще даде повече опции и по-конкуренти цени за страната ни.", "date": "2017.11.12", "title": "Без руски газ няма как да бъде реализирана концепцията за газов хъб на територията на България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375144-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BB%D0%B0-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%B7%D0%B0-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%BE%D0%B2%D0%B5-%D1%81%D0%B2%D0%B0%D0%BB%D1%8F%D1%82-%D0%B3%D0%BE-%D0%BE%D1%82-%D0%B5%D0%BA%D1%80%D0%B0%D0%BD", "text": "Огромни изразходени суми, за които няма документи, откри НАП при извършване на проверка на водещия на сутрешния блок на Нова телевизия Виктор Николаев. Това съобщава BNews, като се позовава на два абсолютно достоверни и независими източника - представители на съдебната система и държавната агенция.     Разминаването в доходите и изразходваните пари е изключително голямо. Оказва се‪, демонстрираният от журналиста стандарт на живот и придобитите имоти вероятно са дошли с киселинния дъжд, тъй като няма доказателства за реализирани приходи в необходимите затова размери.       Скандалът е огромен, тъй като Националната агенция по приходите следва да излезе с ревизионен акт, с който да сезира прокуратурата, която от своя страна да повдигне обвинение на водещия за финансово престъпление в особено големи размери.      Българският законодател приема, че суми в особено в големи размери са тези, надвишаващи 12 000 лв. При Виктор Николаев обаче изразходваните средства, за които няма документи и респективно не са заплатени съответните данъци са в пъти повече, което автоматично означава, че водещият на Нова телевизия следва да бъде изправен пред Темида.    Разпоредбата на чл.255, ал.3 от НК предвижда в тези случаи наказание лишаване от свобода от три до осем години и конфискация на цялото имущество на виновния.      Припомняме, че проверката на Виктор Николаев от данъчните тръгна след сигнал до прокуратурата и НАП от евродепутата Николай Бареков за лъскавия апартамент, купен от водещия на Нова телевизия без ипотека на една от най-тузарските столични улици -  \"Раковска\".      Преди това също по сигнал на евродепутат данъчните се заеха и с Анна Цолова. След сигнала на Бареков за тузарския й палат в скъпарския столичен квартал \"Драгалевци\" бившата екранна половинка на Николаев - Анна Цолова, буквално дни след това бе свалена от ефир.   Запознати с така разразилия се скандал около Виктор Николаев коментират, че този път е невъзможно да бъде спасен с обаждане отгоре, защото при такова разминаване, в случай че бъде покрит, прокуратурата и съдът биха извършили престъпление от своя страна.    На практика, въпреки компроматната война, която Николаев и Цолова водеха срещу бившия си колега и стожер в българската журналистика Николай Бареков, той излезе абсолютно чист, както след проверките, които самият той претърпя, така и след сигналите за двамата водещи, от които очевидно няма да излязат сухи.   Според информация на медията, Виктор Николев е бил изключително притеснен в последните седмици и се очаква след Нова година да бъде свален от ефир. Въпреки че се опитвал всячески да докаже произхода на парите си, използвайки шефовете си в Нова ТВ, по време на проверката лъсва истината, че е получавал пари и под масата. В случая възникват няколко сериозни въпроса: възможно ли е журналист, чиито финансови средства са нередовни и не си плаща данъците, да раздава \"правосъдие\" от сутрешния ефир на една от най-големите национални телевизии; на фона на прокламираната от премиера Бойко Борисов информация, че борбата срещу корупцията у нас е изключително успешна, този скандал с Виктор Николаев и колежката му Анна Цолова е в пълен разрез с думите на министър-председателя. В заключение според източници в скандала с начета от проверката на Николаев става въпрос за десетки хиляди български левове, с които стотици български пенсионери биха преживели цяла година без лишения. И предвид, че скандално огромният начет излиза след проверка само за една година назад, какво ли би било, ако се назначи редовна цялостна ревизия на Викторчо Николаев за пет години назад...?", "date": "2017.11.12", "title": "Разследват Виктор Николаев за хиляди левове - свалят го от екран"}
{"url": "http://www.classa.bg/%D1%81%D0%B2%D1%8F%D1%82/item/375145-%D0%BA%D0%B0%D0%BA-%D1%89%D0%B5-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B7%D0%B5%D0%BC%D1%8F%D1%82%D0%B0-%D1%81%D0%BB%D0%B5%D0%B4-1000-%D0%B3%D0%BE%D0%B4%D0%B8%D0%BD%D0%B8", "text": "Преди година легендарният Стивън Хокинг заяви, че човечеството може да оцелее само още 1000 години. Дали бъдещето ни ще бъде толкова мрачно, или все пак има надежда?      Днес ви предлагаме 9 от най-популярните предсказания за следващото хилядолетие.    Милиардерите вече инвестират милиони в проучвания за забавяне на стареенето и неговото окончателно спиране. След хиляда години учените може да са изобретили хапчета, които да спират стареенето на всеки орган от нашето тяло. И в момента съществуват способи, чрез които да влияем на гените и чрез които хората стават неподатливи на определени болести.    След хиляда години е възможно планетата ни да стане необитаема и единственото ни спасение да са космическите колонии. Вече има проекти за заселване на хора на Марс. Илон Мъск се надява да изстреля първия си космически кораб до 2022 г., а до 2024 г. се планира да е изпратил 4 кораба до Марс.    Според хипотезата на д-р Куан в далечното бъдеще (след около 100 000 години) хората ще имат по-голямо чело, по-големи ноздри, по-големи очи и по-тъмна кожа. В днешно време учените вече работят по проекти, изучаващи възможностите за промяна на генома, ако тези проекти се осъществят, родителите ще могат да избират как да изглеждат децата им. Нещо като играта „Симс“.    Още през 2014 г. се направи симулация на мозъчната активност с помощта на суперкомпютри, но след хиляда години компютрите ще достигнат и ще надскочат скоростта на човешкия мозък, така на бъдещите компютри ще им отнема съвсем малко време да решат задачи, които отнемат десетилетия на днешните нормални компютри. Квантовите компютри ще помогнат на човечеството да създава по-ефективни лекарства, да поставя по-правилни диагнози и да напредне в изследването на Космоса. Очаква се квантовите компютри да бъдат използвани и при автомобилите, които се управляват сами. В същото време квантовите компютри могат да представляват сериозна заплаха за поверителността и личната информация. Но засега квантовите компютри са само хипотетично устройство.    Машините вече помагат на хората да подобрят зрението и слуха си. В момента учените и инженерите разработват бионични очи, които би трябвало да заменят човешката ретина и да помогнат на слепите хора да виждат. Някои учени се опасяват, че след 1000 години хората ще се слеят с технологиите, за да могат да се съревновават с изкуствения интелект. Ако съберем човешкия ум и суперкомпютъра в едно, ще се получи супермозък, който ще може да решава сложни уравнения и да търси в бази от данни само с мисълта си.    Последното масово измиране на животински видове е изличило динозаврите от лицето на Земята. Скорошно проучване разкрива, че през XX век скоростта на изчезване на животински видове е била 100 пъти по-висока от нормалното, когато няма човешка намеса. Според специалистите само значителното намаляване на човешката популация ще забави този процес.   Според лингвистите след 100 години 90% от езиците ще изчезнат заради миграцията, а тези, които се запазят, ще бъдат опростени. Според тях обаче няма да се появи един напълно глобален език.    В бъдеще хората вероятно ще могат да създават виртуални светове около себе си, използвайки концепцията за „мъгла на полезност“. Полезната мъгла е създадена като идея от д-р Хол и представлява полиморфен материал, съставен от трилиони взаимосвързани микроскопични „роботи\", които могат да създадат всякаква форма.    След 1000 години нанотехнологиите ще могат да почистват околната среда – ще пречистват водата и въздуха, ще улавят енергия от Слънцето. Ще се създадат нови материали, които ще са екологично чисти и много по-ефективни при съхраняване на енергия, което ще реши проблема с липсата на електрическа енергия в някои части на света. ", "date": "2017.11.12", "title": "Как ще изглежда Земята след 1000 години"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375146-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%B2%D1%81%D0%B8%D1%87%D0%BA%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D0%BD%D0%B0-%D1%80%D0%BE%D0%BD%D0%B0%D0%BB%D0%B4%D0%BE,-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B5-%D1%82%D0%B0%D0%BC-%D0%B2%D0%B8%D0%B4%D0%B5%D0%BE", "text": "Американското издание \"Sport Bible\" публикува видео, в което са събрани всички жени, с които според тях звездата на Реал (Мадрид) Кристиано Роналдо е имал отношения.   Сред красавиците, които португалецът е вкарал в леглото си е поставена и Николета Лозанова.     За плеймейтката, която има дете от Валери Божинов, а в момента е с Ники Михайлов, се говори отдавна, че е имала отношения с Кристиано.   Ни Ло е изписана като Николета Лоза, а на видеото изпраща целувки.      ", "date": "2017.11.12", "title": "Показаха всички любовници на Роналдо, Николета е там (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375138-%D0%B5%D0%BA%D1%81%D0%BF%D0%B0%D1%82%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D1%81%D0%B2%D0%B5%D1%82%D0%B0-%D0%B8%D0%BB%D0%B8-%D0%BD%D0%B8%D1%87%D0%B8%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8", "text": "Идеята да бъдеш \"гражданин на света\" често се асоциира с глобалните елити - онези, които крият богатствата си в офшорни данъчни зони или си купуват гражданство във всяка страна, в която поискат, благодарение на златната си кредитна карта.       , казваше британският премиер Тереза Мей преди година, когато й предстоеше да защити гласуването на Brexit в парламента.   Този тип изказвания се базират върху стар и често споделян стереотип - космополитите са хора без корени, без принадлежност и без отдаденост.   Наричат ги още \" \". Това е образът на добре платените индивидуалисти, които се възползват от предимствата на глобализацията и искат да живеят в свят без граници. Смятат ги за номади, обитаващи \"балон\", в който автономията и свободата на движение са по-ценни от принадлежността към местна или национална общност.     Хората, които възприемат космополитните ценности или се смятат за \"граждани на света\", имат много разнообразен социален произход и могат да се намерят по цял свят. Те не представляват едно общо \"племе\", а са пръснати в различни общества. Сред тях можете да откриете имигранти от работническата класа, младежи, търсещи по-добро образование, или глобални, мобилни професионалисти от средната класа, чиято кариера ги води из целия свят.   Проф. Айрийн Сковгард-Смит от Университета Англия Ръскин изследва група от мъже и жени от 14 различни държави, които живеят и работят в Амстердам. Хората, които тя интервюира, идват от Франция, Великобритания, Италия, Мексико, САЩ, Азербайджан и Финландия.   Проучването й показва как те конструират и споделят една космополитна идентичност и как развиват свое особено чувство за принадлежност.   Всички те се чувстват по-малко свързани със своята родна нация и културна среда, отколкото с новата си самоличност. В същото време, тези хора продължават да поддържат специфичните си национални или етнически идентичности и култури. Възприемат охотно идеята да бъдат \"глобални личности\", които живеят на различни места и не се идентифицират само с родината или с приемната си страна.       Всичко това не означава, че тези хора са \"без корени\". Горди са да се наричат \"амстердамци\", създали са истински връзки с града и го приемат за свой дом. Превърнали са се в особен вид \"местни хора\", живеят си живота като всички останали професионалисти от средната класа.   Работят, остават без работа, сменят професиите си, купуват си жилище, женят се, раждат деца. Някои от тях си намират партньори - холандци, но повечето създават семейства с хора от различна националност. Всички те формират здрави и дълготрайни приятелски отношения с хора от цял свят. Тези връзки обикновено продължават да се поддържат дори когато хората се преместят да живеят на други места.     Някои от хората, които проф. Смит интервюира, описват идентичността си с термини като \"без-национален\" или \"с международна националност\". Този тип усещане за принадлежност създава своя собствена динамика от типа \"ние срещу другите\". В този смисъл \"другите\" са всички хора, които се смятат за \"монокултурни\", \"с твърде тесен мироглед\" или \"които не се спогаждат с хора от различни култури\".   Това отношение всъщност не се свързва за безкрайна отвореност към всички останали. Да бъдеш гражданин на света не означава задължително да изпитваш принадлежност към абстрактни общности, към \"глобалната\" култура или към човечеството като цяло.     \"Заобикалям се с хора от всевъзможни места. Не мога да си представя друг начин на живот освен в компанията на хора от различни точки на света\", казва една от интервюираните жени, която е от смесен произход - семейството й има корени в Танзания, Уганда и Германия.   Възможностите да бъдеш част от разнообразни международни общности обикновено се откриват предимно в по-големите градове. При онези експати, които нямат достъп до подобни социални мрежи, усещането за липса на принадлежност в новата страна може да се окаже доминиращо.     Например: разказват, че са се чувствали неудобно, не са успявали да се впишат в средата, усещали са, че не могат да се доверят на никого.   Една от жените се мести да живее за кратко в градче в Швейцария, откъдето е съпругът й. Селището е твърде затворено, в него няма истинска общност от чужденци. Не след дълго семейството се мести в Австралия.   Чувството за липса на принадлежност може да се засили и от агресивната риторика, базирана на националистическата идеология.   Подобен беше случаят в навечерието на референдума за Brexit във Великобритания. Изследване на KPMG от 2016 г. показа, че много високо квалифицирани граждани на ЕС обмисляха да напуснат Острова, най-вече заради усещането, че британското общество се е променило.     Възможността за преселване в нова държава също не е фактор, който може да се приема за даденост.   Последните изследвания показват, че за гражданите извън страните от Организацията за икономическо сътрудничество и развитие става все по-трудно да получат виза. Политиката на изолиране на САЩ при Доналд Тръмп, както и промените след Brexit могат да доведат до затруднения и несигурност за много хора, свикнали да пресичат свободно националните граници.", "date": "2017.11.12", "title": "Експатите - граждани на света или \"ничии\" граждани"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375139-%D0%BF%D0%BE%D1%87%D0%B8%D0%B2%D0%BA%D0%B8%D1%82%D0%B5-%D0%BD%D0%B0-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8", "text": "4 различни шампионки в турнирите от Големия шлем, две от които дебютантки. Бременната Серина Уилямс и раждането на първото й дете. Завръщането на Шарапова на корта и полемиките й с останалите звезди.    Първото място в ранглистата на Симона Халеп и постоянните смени на върха в класацията...   Акцентите през тенис сезона при жените бяха много.   След 10 интензивни месеца, състезателната година на WTA завърши със заключителните турнири в Сингапур и Жухай.   На BNP Paribas WTA Finals Singapore се събраха най-заслужилите през сезона, а бившата №1 в света Каролине Возняцки приключи добрата за нея 2017-а с титла.   Само дни по-късно датчанката се похвали с радоста новина и в личен план, след като стана ясно, че е приела предложението за брак от баскетболиста на Сан Антонио Спърс Дейвид Лий.   Каролине показа пръстена на ръката си на фона на романтична гледка. След тежката състезателна година тя се отдаде на заслужена почивка. Много от другите звезди също се отправиха към екзотични дестинации. Южени Бушар по традиция е активна със снимковия материал в социалните мрежи, а след европейската екскурзия се отправи към Флорида.   \"Никой не може да се скрие от австралийското слънце и когато започне новият сезон, си проличава кой е работил и кой не е, когато излезе на корта\", заяви наскоро Григор Димитров.   Но преди началото на интензивните тренировки за началото на 2018-а, тенисистите имат няколко седмици за отдих.           След 10 интензивни месеца, състезателната година на WTA завърши и е време за отдих   По традиция Бушар е активна в социалните мрежи.   Канадката прекара известно време в Европа...   ...след което замина за Флорида.   Южени Бушар   Цвети Пиронкова пък приключи сезона си предсрочно заради контузия.   Гарбине Мугуруса спечели титлата на Уимбълдън и се поздрави с добра година.   Гарбине Мугуруса   Доминика Цибулкова   Доминика Цибулкова   Доминика Цибулкова   Мария Шарапова се завърна през април   Мария Шарапова   Мария Шарапова   Каролине Возняцки преди няколко дни каза \"да\" на баскетболиста Дейвид Лий   Каролине Возняцки   Слоун Стивънс зарадва Щатите с титлата от US Open, а сега почива активно   Елина Свитолина изигра най-добрия сезон в кариерата си   Каролина Плишкова за кратко стигна до №1 в световната ранглиста.      ", "date": "2017.11.12", "title": "Почивките на звездите  (Снимки)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375140-%D0%B8%D0%BC%D0%B0%D0%BB%D0%B8-%D1%81%D0%BC%D0%B5-%D0%BF%D0%BE-%D0%B4%D0%BE%D0%B1%D1%80%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D0%BF%D0%BE-%D1%82%D1%83%D1%80%D1%81%D0%BA%D0%BE-%D0%B2%D1%80%D0%B5%D0%BC%D0%B5-%D0%BE%D1%82-%D0%B4%D0%BD%D0%B5%D1%81", "text": "Кметовете на ГЕРБ са едни пълномощници на Бойко Борисов и Цветан Цветанов в съответната община. Не бих казал, че кметовете на десницата са такива. Това заяви в предаването „Хайд парк” по BIT зам.-председателят на ДСБ Радан Кънев.     Кметовете се зареждат на килимчето на Владислав Горанов и молят за едни пари. Така те стават заложник на политическата воля на центъра, а не на хората, които са ги избрали. Никакво значение няма кой ще спечели местните избори, ако системата остане тази.     Там, където няма децентрализация, там където общините нямат сили, там няма образование. България е имала по-добро образование по турско робство, тъй като на общинско ниво е решавано всичко.      Не е имало министър, не е имало инспекторат, не е имало дявол. Българските общини са създали Възраждането. Като няма местно самоуправление, като няма собственост, значи управлението е криптоляво. Алтернативата е дясна.      Другото е дясно-консервативната ценност на Бай Ганьо, който знаем как умело преминава от лагера Стамболовистите в лагера на консерваторите, защото Стамболов пада от власт и идва на власт Константин Стоилов. Тази идеологическа подплата на българската политика е добре позната, тя се проектира в думите на Борисов:    ", "date": "2017.11.12", "title": "Имали сме по-добро образование по турско време от днес"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375141-%D0%BA%D1%8A%D0%B4%D0%B5-%D0%B5-%D0%BE%D1%81%D1%8A%D0%B4%D0%B5%D0%BD%D0%B8%D1%8F%D1%82-%D0%BD%D0%B0-%D0%BF%D1%80%D0%BE%D0%B1%D0%B0%D1%86%D0%B8%D1%8F-%D1%81%D0%B8%D0%B4%D0%B5%D1%80%D0%BE%D0%B2-%D1%87%D0%B8%D1%81%D1%82%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B8%D0%BB%D0%B8-%D0%BB%D1%8A%D1%81%D0%BA%D0%B0-%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0", "text": "Някой задава ли си въпроса защо Волен Сидеров не изпълнява присъдата за пробация и не чисти Паметника на Съветската армия в София?      Та самият той избра да чисти паметници, а сега се крие в миша дупка. Защо пробационните служители не контролират изкъсо осъдения атакист?      Или пресният евроатлантик чака някой да вапца Паметника на американските летци, за да лъска монумента на новите си спонсори?      Може пък, между две питиета в петзвезден парижки хотел, да чисти Айфеловата кула, кой знае?  ", "date": "2017.11.12", "title": "Къде е осъденият на пробация Сидеров: Чисти паметника на Съветската армия или лъска Айфеловата кула?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375142-%D1%82%D1%80%D1%8A%D0%BC%D0%BF-%D0%BA%D0%BE%D0%B3%D0%B0-%D0%BB%D0%B8-%D0%B3%D0%BB%D1%83%D0%BF%D0%B0%D1%86%D0%B8%D1%82%D0%B5-%D1%89%D0%B5-%D1%80%D0%B0%D0%B7%D0%B1%D0%B5%D1%80%D0%B0%D1%82,-%D1%87%D0%B5-%D1%85%D1%83%D0%B1%D0%B0%D0%B2%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D1%80%D1%83%D1%81%D0%B8%D1%8F-%D1%81%D0%B0-%D0%BD%D0%B5%D1%89%D0%BE-%D0%B4%D0%BE%D0%B1%D1%80%D0%BE", "text": "Президентът на САЩ Доналд Тръмп отговори на критиците на неговата среща с руския държавен глава Владимир Путин и на коментарите му направени след това,  пише The Hill.      написа Тръмп на профила си в социалната мрежа туитър, след като заяви на репортери, че вярва на Путин, който отрече Москва да се е месила в президентските избори в САЩ през 2016 г.   Тръмп проведе няколко кратки разговора с Путин във Виетнам по време на срещата на високо равнище на АТИС във Виетнам, по време на които двамата обсъдиха гражданската война в Сирия и ядрената заплаха на Северна Корея. Неговите коментари предизвикаха критика в САЩ, включително от политици.   Сенаторът-републиканец от щата Аризона Джон МакКейн заяви, че действията на Тръмп  предава Фокус.   Президентът на САЩ Доналд Тръмп заяви, че никога не би нарекъл лидера на Северна Корея Ким Чен- ун   след месеци размяна на лични обиди и заплахи за война с него, предава АФП.    написа Доналд Тръмп на своя профил в социалната мрежа „Туитър“ по време на посещението си в Ханой – последната спирка от неговата обиколка в страните от Азия.   Тръмп заяви, че подкрепя разузнавателните агенции в страната си, които достигнаха до извода, че Русия се е месила в президентските избори през 2016 г., но повтори, че вярва в искреността личните опровержения на руския президент Владимир Путин.    заяви Тръмп пред репортери в Ханой, където е на официално посещение.   По-рано  , че Русия се е месила в изборите, но Путин отрича категорично това.", "date": "2017.11.12", "title": "Тръмп: Кога ли глупаците ще разберат, че хубавите отношения с Русия са нещо добро"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375137-%D0%BD%D1%8F%D0%BC%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F,-%D1%87%D0%B5-%D0%B8%D0%BD%D0%B4%D0%B8%D0%B9%D1%86%D0%B8-%D1%89%D0%B5-%D0%BA%D1%83%D0%BF%D1%83%D0%B2%D0%B0%D1%82-%D1%87%D0%B5%D0%B7", "text": "„Няма официална информация за това, дали електроразпределителното дружество ЧЕЗ е продадена на индийски консорциум, но е много вероятно да е вярно\". Това каза в интервю за предаването „Събуди се\" по Нова телевизия министърът на енергетиката Теменужка Петкова.     По повод появилата се информация, че зад въпросния консорциум стои един от най-големите български продавачи на електроенергия - Валентин Христов, Петкова каза, че при всички случаи купувачите на ЧЕЗ ще бъдат проверени.   По темата за предстоящото изграждане на газовия хъб „Балкан\" у нас, министърът увери, че страната ни се радва на безрезервна подкрепа от Европейската комисия. В близко бъдеще щяло да започне и предпроектното проучване.   „Няма как да стане без Русия, но за да стане този хъб факт, трябва да има поне три източника на природен газ\", каза още енергийният министър.    Тя увери, че България има опция да удължи живота на АЕЦ „Козлодуй\" още три пъти с по 10 години. Колкото до АЕЦ „Белене\", в момента институциите мислели как да се използва вече закупеното оборудване. Петкова увери още, че държавата няма да закрива ТЕЦ-ове.", "date": "2017.11.12", "title": "Няма официална информация, че индийци ще купуват ЧЕЗ"}
{"url": "http://www.classa.bg/%D1%81%D0%B2%D1%8F%D1%82/item/375131-%D0%B5%D0%B4%D0%B8%D0%BD%D0%B0%D0%B4%D0%B5%D1%81%D0%B5%D1%82-%D1%81%D1%82%D1%80%D0%B0%D0%BD%D0%B8-%D0%B1%D0%B5%D0%B7-%D1%81%D0%B0%D1%89-%D0%BF%D0%BE%D1%81%D1%82%D0%B8%D0%B3%D0%B0%D1%82-%D1%80%D0%B0%D0%BC%D0%BA%D0%BE%D0%B2%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D1%82pp", "text": "Министрите на търговията от 11 държави в Тихоокеанския басейн са постигнали договореност за търговското споразумение ТРР, без САЩ. Според изявление, публикувано в събота, министрите на 11-те държави, които съставляват Споразумението за транс - тихоокеанско икономическо сътрудничество (ТРР), са се споразумели за \"централните елементи\" на документа, без участието на Съединените щати. \"Министрите имат удоволствието да съобщят, че са постигнали съгласие по основните елементи на Глобалното и прогресивно споразумение за трансатлантическото партньорство\", се казва в изявлението. Според агенцията АП, документът посочва също така, че ще полагат усилия да запазят \"високите стандарти, общия баланс и целостта на ТРР, като същевременно гарантират търговските и други интереси на всички участници\". Освен това участниците в споразумението \"запазват своето право да регулират, по-специално, гъвкавостта на страните при установяването на законодателни и регулаторни приоритети, наред с други неща\". Дискусиите се провеждат в Данан, Виетнам, успоредно със срещата на върха на Асоциацията за икономическо сътрудничество в Азия. В края на януари Доналд Тръмп подписа декрет, в който обяви намерението си да изтегли САЩ от това споразумение, насърчавано от администрацията на Барак Обама, за да се опита да противодейства на растежа на китайската икономика. ТРР е най-голямото регионално търговско споразумение в историята. След излизане на САЩ, споразумението включва 11 държави, които граничат с Тихия океан, подписали договора през февруари миналата година: Австралия, Бруней, Канада, Чили, Япония, Малайзия, Мексико, Нова Зеландия, Перу, Сингапур и Виетнам.", "date": "2017.11.12", "title": "Единадесет страни без САЩ постигат рамково споразумение за ТPP"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375132-%D1%80%D0%B5%D0%BA%D0%BE%D1%80%D0%B4%D0%BD%D0%B8-%D0%BF%D1%80%D0%B8%D1%85%D0%BE%D0%B4%D0%B8-%D0%BE%D1%82-%D0%B2%D0%B8%D0%BD%D0%B5%D1%82%D0%BA%D0%B8", "text": "Броят на продадените винетни стикери тази година надвишава продадените за цялата 2016-та, считана за рекордна в това отношение. Продадени са над 6, 608 млн. стикера от различните видове и за различните категории превозни средства. Най-много са постъпленията от винетки за леки автомобили - 234 млн. лв. Към края на септември най-предпочитани от шофьорите са годишните винетки. Продадени са над 1, 900 млн. бр. за около 185 млн. лв. На второ място по търсене са седмичните винетки. От тях досега са закупени близо 2,3 млн. броя за над 34 млн. лв. Продадените месечни винетки са близо 495 хил. на стойност почти 15 млн. лв.", "date": "2017.11.12", "title": "Рекордни приходи от винетки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375136-12-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "680 г. - започва 6-ят вселенски събор в Константинопол.   1914 г. - Първа световна война: Османската империя обявява война на държавите от Антантата.   1918 г. - Австрия е обявена за република.   1927 г. - съветският марксист Лев Троцки е изключен от Комунистическата партия на Съветския съюз, което осигурява на Йосиф Сталин неограничен контрол над СССР.   1936 г. - влиза в експлоатация Мостът Сан Франциско - Оукланд, който свързва Сан Франциско и Оукланд през Санфранциския залив.   1959 г. - осъществен е първият полет на летателния апарат „Аврокар\", изведен от експлоатация през 1961 г.   1965 г. - от СССР е изстрелян автоматичният космически апарат „Венера 2\".   1979 г. - президентът на САЩ Джими Картър въвежда ембарго на вноса на нефт от Иран като ответна мярка на завземането на сградата на американското посолство в Техеран.   1980 г. - космическият апарат на НАСА „Вояджър 1\" се доближава максимално до Сатурн и прави първи снимки на пръстените му.   1982 г. - след смъртта на Леонид Брежнев за генерален секретар на Комунистическата партия на Съветския съюз е избран Юрий Андропов.   1990 г. - принц Акихито е избран за 125-ти император на Япония.   1991 г. - Индонезийската армия открива огън по студентска демонстрация в Тимор по повод на погребението на техен колега; загиват 250 души, 280 се считат за изчезнали.   1996 г. - саудитски „Боинг\" и казахстански „Ил-76\" се сблъскват близо до Ню Делхи, Индия; загиват 349 души.   2001 г. - при излитане от международното летище в Ню Йорк катастрофира самолет „Еърбъс\" на American Airlines; загиват 260 пътници и членове на екипажа.   2004 г. - състоява се погребението на Ясер Арафат в Рамалах, Палестина.      ", "date": "2017.11.12", "title": "12 ноември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375133-%D1%82%D1%80%D0%B5%D0%B2%D0%BE%D0%B3%D0%B8-%D0%B7%D0%B0-%D0%B3%D0%B8%D0%B1%D1%80%D0%B0%D0%BB%D1%82%D0%B0%D1%80", "text": "Голямата драма в Испания днес е свързана с референдума на Каталуния за независимост. Но тези събития може да рефлектират на 850 километра в югозападна посока до Гибралтар. Наскоро представителят на Каталуния във Великобритания, Серхи Марчен, заяви, че испанската автономна област признава британския суверенитет над Скалата, което е явно подкопаване на политиката, водена от Мадрид. Главният министър на Гибралтар Фабиан Пикардо се притеснява, че Каталуния сега може да доведе до вълна на испанско патриотично чувство, точно както Брекзит дойде в кризисен момент. Излазът на Великобритания на Средиземноморието е уреден в Утрехтския договор от 1713 г. и оттогава е постоянен обект на полемики. Вземайки предвид риска, че Брекзит може да даде възможност на Испания да възобнови въпроса за суверенитета, гибралтарците гласуваха в миналогодишния референдум с 96% на 4% в полза на оставането на Великобритания в ЕС, което е най-високият процент в цялото Обединено кралство. Пикардо все още предпочита да бъде на единния пазар на ЕС и в митническия съюз, но казва, че Гибралтар няма друг избор, освен да се придържа към Великобритания, която планира да напусне и двете структури. Това би защитило британския суверенитет над Канарата. Ръководителят все пак посочва, че 90% от търговията на Гибралтар е с Великобритания. Пикардо, който е главен министър от 2011 г., се гордее със своя икономически рекорд. Според него БВП е нараснал с 60% за шест години и Гибралтар има четвъртият най-голям БВП на глава от населението в света. Безработицата, според Пикардо, е само 84 души. Въпреки това Брекзит е повод за притеснение особено ако се има предвид зависимостта на Гибралтар от финансовите услуги, онлайн хазарта и туризма, които биха могли да пострадат, ако достъпът до единния пазар бъде ограничен. Най-големият проблем обаче си остава Испания. Мадрид успя да включи в европейските правила за преговори по Брекзит разпоредба, даваща на Испания право на вето върху всяка сделка за Гибралтар. Пикардо отбелязва, че испанският външен министър Алфонсо Дастис е обещал да не използва Брекзит, за да съживи темата за суверенитета. Но той е загрижен за границата, която Испания често блокира и която беше затворена от 1969 г. до 1982 г. Около 13 000 испанци минават границата всеки ден, за да работят в Гибралтар. Пикардо посочва огромните ползи от тази трудова миграция за бедния регион Андалусия, който отдавна страда от висока безработица. Той обяви, че всяко действие, което доведе до ограничаване на преминаването или до спънки за функционирането на летището на Гибралтар, което се намира на частично рекултивирана земя, която според Испания не е включена в Утрехтския договор, би било ирационално. Проблемът е, че хората невинаги се държат рационално – както показва и каталунската позиция. Възобновеният испански национализъм може лесно да засегне Скалата. Гордите испанци никога няма да приемат британския суверенитет. Границата беше отворена отново през 80-те години само защото Испания искаше да се присъедини към ЕС. Гибралтар вече е смятан за съпътстваща щета от Брекзит, но може да донесе вреди и от битката за Каталуния.", "date": "2017.11.12", "title": "Тревоги за Гибралтар"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375134-%D0%BB%D0%B8%D0%BF%D1%81%D0%B2%D0%B0%D1%89%D0%B0-%D0%B8%D0%BD%D1%84%D0%BB%D0%B0%D1%86%D0%B8%D1%8F", "text": "Преди няколко години постоянно лошите новини за икономиката на еврозоната бяха станали досадни. Тези дни наблюдаваме монотонна порция от добри новини, които също водят до скука. Данните през тази седмица показват, че БВП в зоната е нараснал с 0.6% през тримесечието, което приключва в края на септември (годишен темп от 2.4%). Индексът на икономическото доверие на Европейската комисия се повиши до най-високото си ниво за почти 17 години. Въпреки това, когато управителния съвет на Европейската централна банка (ЕЦБ) се събра на 26 октомври, той реши да запази лихвените проценти непроменени близо до нула и да продължи програмата си за купуване на облигации (известна като количествено облекчение) за още девет месеца. Централната банка обяви, че от януари ще забави темпото на покупките на облигации, намалявайки месечния обем двойно до 30 млрд. евро. Но шефът на институцията Марио Драги отказа да определи краен срок за програмата за количествено облекчение. Една силна доза лесни пари ще бъде необходима, твърди той, докато инфлацията трайно се доближи до целта на ЕЦБ - малко под 2%. Но има малко признаци за това, независимо от силата на икономиката. Базисната инфлация, която изключва нестабилните цени на храните и енергията, се понижи от на 1,1% 0,9% през октомври, според данни, публикувани няколко дни след заседанието на ЕЦБ. Загубите в еврозоната за периода 2010 - 2012 г. бяха уникални. Но в сегашното доволно състояние на енергична активност, ниска инфлация и удобна парична политика тя изглежда като много други големи икономики. След десетилетие на рекордно ниски нива на лихвените проценти тези централни банки, които затягат политиката, естествено привличат вниманието. Комитетът по паричната политика на Английската централна банка повиши референтния си лихвен процент от 0.25% 0.5% на на 2 ноември, което е първият ръст от 2007 г. насам. На същия ден Чешката централна банка повиши лихвените проценти за втори път през тази година. Федералният резерв на САЩ запази лихвените проценти непроменени миналата седмица, след като ги повиши през март и юни, но през декември се очаква допълнително повишение. В Турция, може би единствената голяма икономика, която очевидно прегрява, централната банка, която е наплашена от президента Реджеп Тайип Ердоган, който вярва, че високите лихвени проценти водят до инфлация, избра на 26 октомври да задържи лихвените проценти. И все пак в повечето големи икономики основната инфлация е под целта и паричната политика се облекчава. Централната банка на Бразилия понижи лихвените проценти на 25 октомври от на 8,25% 7,5%. Два дни по-късно руската централна банка намали основния си лихвен процент до 8.25%. Миналата седмица Японската централна банка гласува да запази лихвените проценти непроменени и да продължи да купува активи с темп от около $ 80 млрд. годишно. Тези икономики натрупват сила. Цяла мистерия е, че при тези обстоятелства глобалната инфлация е упорито ниска. За да разберем защо, трябва да погледнем модела, който модерните централни банки използват, за да обяснят инфлацията. Той има три елемента: цената на вноса; очакванията на обществеността; и наличието на претоварени (или \"бездействащи\") мощности в националната икономика. Започнете с вносната инфлация, която се определя от баланса на търсенето и предлагането в глобално търгуваните стоки, като например суровините, както и с промените в обменните валутни курсове. Цените на суровините се покачиха от най-ниските си нива в началото на 2016 г. Цената на петрола, която падна под $ 30 барел за тогава, се повиши до над $ 60. Това оказва натиск за повишаване на инфлацията: в еврозоната тя е 1,4% или с половин процентен пункт по-висока от базисната инфлация. Когато инфлацията е забележимо висока, обикновено в страни като Аржентина (където е 24%) или Египет (32%), които прилагат скъпоструващи ценови субсидии и чиито валути са паднали рязко, вносните стоки стават по-скъпи. Във Великобритания нарастващите цени на вноса, свързани с по-слабия паунд, добавиха към инфлацията около 0.75 процентни пункта, до 3%. Друго влияние върху инфлацията оказват очакванията на обществеността. Бизнесът ще бъде по-склонен да повишава цените, а служителите да искат по-високи заплати, ако очакванията са, че инфлацията ще се повиши. Как се формират тези очаквания, не е много ясно. Обикновено те следват целите на централните банки в повечето богати икономики. Япония е нещо като изключение. Тя се затруднява да постигне целта си за 2% инфлация в голяма степен, защото фирмите и служителите очакват по-ниски нива. Японският премиер Шиндзо Абе наскоро призова компаниите да повишат заплатите с 3% през следващата пролет, за да засилят инфлацията до желаните стойности. Съществуват известни признаци за по-силен натиск върху заплащането във Великобритания и Америка и твърдо доказателство за тях в Чешката република, където ръстът на заплатите е над 7%. Въпреки това, с толкова стабилни инфлационни очаквания, по-плоската Крива на Филипс предполага, че разходите на централните банки за забавянето на лихвения ръст са доста ниски. ЕЦБ изглежда засега далеч от подобни притеснения. Безработицата намалява бързо, но остава висока, до 8,9%. Все още има място за бързо развитие на икономиките в еврозоната, без да се стимулира инфлацията. Поредицата от рутинни добри новини вероятно ще продължи.", "date": "2017.11.12", "title": "Липсваща инфлация"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375135-%D1%81%D0%B5%D0%BA%D1%81-%D1%81%D0%BA%D0%B0%D0%BD%D0%B4%D0%B0%D0%BB-%D0%B8-%D0%B2-%D0%BC%D0%BE%D0%BA", "text": "Две израелски журналистки обвиниха члена на Международния олимпийски комитет (МОК) Алекс Гилади в сексуален тормоз. Гилади е член на МОК от 1994 г. насам. През 1996 г. той става първи заместник-председател на NBC Sports, а през 2005 г. оглавява израелската телевизионна компания Keshet. В момента Гилади заема поста заместник-ръководител на Координационната комисия на МОК за подготовката за Токио 2020. Сега обаче той попадна под прицела на журналистките Нери Ливни и Ошар Котлър. Първата разкри, че през 1999 г. е имала работна среща с Гилади в селска вила. Ливни разказа, че по някое време шефът й се преоблякъл в халат, а малко по-късно го \"отворил\", приканвайки я да си поговори с мъжкото му достойнство. Журналистката незабавно му заявила да се прикрие и да й извика такси, за да си ходи. Той обаче я изпратил с лимузината си, където разбрала от шофьора, че за пръв път жена си тръгва толкова рано, тъй като \"обикновено отнема много повече време\". Котлър пък обвини 74-годишния мъж, че преди 25 години той я е принудил да излезе с него след интервю във водещото сутрешно шоу на телевизията. \"Думите на Нери по принцип са верни, но това, което правят възрастните в домовете си, е тяхна лична работа. Що се отнася до Котлър, нито през 1994 г., нито през 1995 г. имаше сутрешно шоу по канала, не си спомням дори да съм говорил с нея, както твърди тя. Във всеки случай никога не съм имал намерение да навредя на някого. И поднасям най-искрените си извинения, ако моето поведение е предизвикало неприятни чувства\", опита да се оправдае Гилади.", "date": "2017.11.12", "title": "Секс скандал и в МОК"}
{"url": "http://www.classa.bg/%D1%81%D0%B2%D1%8F%D1%82/item/375128-%D0%BA%D0%B8%D1%82%D0%B0%D0%B9-%D1%80%D0%B0%D0%B7%D0%BA%D1%80%D0%B8-%D1%81%D0%B2%D1%80%D1%8A%D1%85%D0%B7%D0%B2%D1%83%D0%BA%D0%BE%D0%B2%D0%BE-%D0%BE%D1%80%D1%8A%D0%B6%D0%B8%D0%B5,-%D1%81%D0%BF%D0%BE%D1%81%D0%BE%D0%B1%D0%BD%D0%BE-%D0%B4%D0%B0-%D0%BF%D1%80%D0%BE%D0%B1%D0%B8%D0%B5-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0%D1%82%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%BD%D0%B0-%D1%81%D0%B0%D1%89", "text": "Китай разкри за пръв път новото си свръхзвуково оръжие DF-ZF, предназначено да пренася ядрени товари с повече от 12 000 километра в час. Това, което изглежда е прототип на това оръжие за ядрена атака, способно да пробие американските противоракетни системи, беше показано по централната телевизия на Китай (CCTV). В предаването на документалния филм на 8 октомври, беше показан хиперзвуковият тунел JF-12 - най-големият по рода си в света - вътре в който може да се види устройство с форма на стрела. Според Реймънд Уанг, експерт по международното разпространение на ядрени оръжия, това са \"първите изображения на истински обект\", които съответстват на версия на DF-ZF. По този начин Пекин изоставя тайнствеността, която поддържаше около мощното възпиращо оръжие. Преди няколко дни, САЩ също тестваха свръхзвуково оръжие, вероятно способно да атакува всяка точка на Земята за един час.", "date": "2017.11.12", "title": "Китай разкри свръхзвуково оръжие, способно да пробие противоракетната отбрана на САЩ"}
{"url": "http://www.classa.bg/%D1%81%D0%B2%D1%8F%D1%82/item/375129-%D0%BA%D0%B8%D1%82%D0%B0%D0%B9%D1%86%D0%B8%D1%82%D0%B5-%D0%B8%D0%B7%D0%BA%D0%BE%D0%BF%D0%B8%D1%80%D0%B0%D1%85%D0%B0-%D0%B8-black-hawk", "text": "Два прототипа на новия китайски среден хеликоптер Z-20 са пристигнали наскоро в Тибет, оставяйки, между другото, снимки на още един известен китайски плагиат на дизайна на чуждестранно устройство, съобщава Popular Mechanics. Подобно на други проекти на китайски хеликоптери, Z-20 е практически \"клониран\" от хеликоптера UH-60 Black Hawk, продаден на Китай заедно с друг западен износ преди 1989 г .: годината, в която САЩ отказаха да предоставят оръжие на Пекин, след репресирането на студентската демонстрация на площад Тянанмън в китайската столица. Пекин, жадуващ да модернизира народната освободителна армия, оборудвана с остарели съветски оръжия от 50-те години, трябваше да похарчи средства за закупуването на трудно за създаване оборудване, особено в аеронавигационната и морска техника. Тогава Китай купи широк спектър от хеликоптери, включително френските Super Frelon и Dauphin и американския S-70, експортната версия на UH-60 Black Hawk на американската армия. Френският Aerospatiale SA-321 Super Frelon стана китайският Z-8. Eurocopter Dauphin е копиран от китайски инженери като Z-9 и впоследствие е актуализиран като версия за наземна атака с означението \"Z-19\". Китай продължи по-дълго \"копирането\" на хеликоптера UH-60, докато едно от копията, на Z-20 излетя за пръв път през 2013 г. Основният проблем за китайците бе разработването на достатъчно мощни двигатели, способни да работят дълго време.", "date": "2017.11.12", "title": "Китайците изкопираха и \"Black Hawk\""}
{"url": "http://www.classa.bg/%D1%81%D0%B2%D1%8F%D1%82/item/375130-%D0%B4%D0%B0%D0%BC%D0%B0%D1%81%D0%BA-%D0%BE%D1%82%D0%BD%D0%B5-%D0%BE%D1%82-%D1%81%D0%B0%D1%89-%D0%B5%D0%B4%D0%BD%D0%B0-%D0%BE%D1%82-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B8%D0%BC-%D1%86%D0%B5%D0%BB%D0%B8-%D0%B2-%D1%81%D0%B8%D1%80%D0%B8%D1%8F", "text": "Завземането на сирийския град Абу Камал е резултат от истинско надбягване между силите, верни на Дамаск и войските на международната коалиция, водена от Съединените щати. Поне така смята анализаторът Евгений Крутиков, който е подложил на подробен анализ обстоятелствата около успеха, постигнат от сирийската армия и нейните съюзници. Персийските милиции и ливанските екипи на \"Хизбула\" също участваха в тази кампания до границата с Ирак, в подкрепа на армията. Техните успехи бяха толкова неприемливи за Вашингтон, че Пентагонът искаше да постави \"въздушна завеса\" по пътя им. Мярката предвиждаше бомбардиране на онези, които щяха да освободят от джихадистите от източния край на Сирия. Бригадата на вече покойния генерал Исам Захредин е претърпяла няколко атаки от въздуха, докато е напредвала по река Ефрат. Про-американските сили на старата \"умерена опозиция\" се стремяха по всякакъв начин - дори в интерес на ИД - да провалят напредъка на войските на Дамаск и техните съюзнически сили. Откакто руското министерство на отбраната застана недвусмислено срещу тези тактики, Пентагонът спря да ги прилага и отстъпи място на ЦРУ в тази област. Според автора, изпращането на въоръжени групи, обучени от агенцията в Йордания, започва през лятото на 2016 г. Така наречената \"Нова сирийска армия\" е разработена като превантивна мярка за задържане на операциите на истинската сирийска армия. Колона от камиони и джипове Toyota и Hamvee се насочиха към Абу Камал, подкрепени от американската и британската авиация. Когато се приближиха достатъчно, американските военни ги подкрепиха и с кампанията на радиостанция, която да популяризира сред жителите на Абу Камал идеята за народен бунт срещу джихадисткия режим, нещо, което би улеснило завземането на града. За американците това трябваше да бъде ключов епизод в борбата с ИД, тъй като операцията щеше да позиционира Пентагона \"като истински играч, а не пословична кукла\" в сирийския конфликт, твърди специалистът. Не се случи обаче никаква промяна. Въпреки поредицата поражения, които сирийската армия вече бе причинила на джихадистите, с подкрепата на руската авиация, никой в града не искаше да се бунтува. Ислямската държава изкла десетки участници в кампанията, насърчавана от Съединените щати, някои на площада, чрез масово клане. След тази неуспешна операция, Абу със своите 15 000 жители остана още една година в тила на ИД. Стана фокус в борбата срещу тероризма, но не поради стратегическото си местоположение на картата, а поради \"лудите амбиции на американското командване\". След влизането в този град, има добри шансове да се завърши победата над ИД преди края на тази година. От друга страна, това приключва \"състезанието за Ефрат\", както се квалифицира конкуренцията между американската коалиция и Дамаск. Тя приключи в полза на сирийските правителствени сили.", "date": "2017.11.12", "title": "Дамаск отне от САЩ една от стратегическите им цели в Сирия"}
{"url": "http://www.classa.bg/%D1%81%D0%B2%D1%8F%D1%82/item/375127-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BE%D1%82%D0%BA%D0%B0%D0%B7%D0%B0-%D0%B2%D0%BB%D0%B8%D0%B7%D0%B0%D0%BD%D0%B5-%D0%BD%D0%B0-%D0%BC%D0%B0%D0%B9%D0%BA-%D1%82%D0%B0%D0%B9%D1%81%D1%8A%D0%BD,-%D1%81%D0%BB%D0%B5%D0%B4-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0%D0%BD%D0%B5%D1%82%D0%BE-%D0%BC%D1%83-%D0%BE%D1%82-%D1%87%D0%B8%D0%BB%D0%B8", "text": "Аржентинските власти отказаха влизането в страната на бившия американски боксьор Майк Тайсън, заради \"криминалното му досие\", съобщава агенцията \"Телам\". Бившият световен шампион бе планирано да пристигне в Буенос Айрес от чилийската столица, където също не му бе позволено да влезе в страната, \"заради неспазване на Закона за чужденците\" и се обяви експулсирането му в САЩ. Aerolineas Argentinas информира властите за списъка на пътниците по полета Сантяго де Чили-Буенос Айрес, след което Националната дирекция по миграция на Аржентина нареди на авиокомпанията да предотврати превоза на пасажира. От своя страна аржентинската футболна звезда Диего Марадона изрази в своя акаунт в \"Инстаграм\" силното си осъждане на отказа на Чили да разреши влизането на Тайсън в страната. \"Какъв срам да не позволяват на моя приятел Тайсън да посети Чили. За проблеми, които имаме всички. Когато тези предатели продадоха момчетата на Малвините ... и Пиночет е масов убиец\", пише ексфутболистът, което доведе до негативни реакции от страна на потребителите на социалната мрежа, които подкрепиха решението на властите. Тайсън бе три пъти в затвора: през 1992 г. той е осъден за изнасилване и прекара близо три години зад решетките, през 1999 г. бе осъден на девет месеца за нападение над двама души след автомобилна катастрофа, а през 2007 г. е осъден на 24 часа затвор и три години пробация за притежание на кокаин и шофиране в нетрезво състояние.", "date": "2017.11.12", "title": "Аржентина отказа влизане на Майк Тайсън, след депортирането му от Чили"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375124-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B4%D0%BF%D1%81-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D1%81-%D0%B4%D0%B5%D0%BC%D0%BE%D0%BD%D1%82%D0%B0%D0%B6%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%B2%D0%B8%D0%B4%D0%B5%D0%BE", "text": "\"Моят съвет към ДПС е - по-леко с демонтажните работи, защото имаме стабилно правителство. Националистите не са заплаха, защото в много европейски държави има такива партии. В момента сме партньор на по-голяма партия и БСП решава нас да ни атакува, като атакуват вицепремиерите, защото са в изпълнителната власт. \r\n   \r\n    Аз като председател на групата нямам тази мотивация да съм постоянно в оборот”, заяви Волен Сидеров в предаването „Офанзива с Любо Огнянов” по Канал 3. Относно исканата оставка на Валери Симеонов , той сподели:  „Атакуват Валери Симеонов , защото не иска да бездейства и когато върши нещо, той привлича вниманието. Всичко, което е нужно трябва да се направи в името на страната. Той е преценил, че трябва да се появи в курортите лятото. По-важното е, че след появата му, органите започнаха да си вършат работата, значи е имало смисъл.”  За вота на недоверие, председателят на Обединени патриоти беше категоричен:  „Мога да кажа от името на ОП, че нямаме притеснение за вотът на недоверие. Ясно е, че той е обречен. Самите БСП знаят, че няма да мине. Тук вече става въпрос кога е прицелен. Те го правят по време на председателството, за да се говори за корупция и негативни неща в България. Това е илюзия, че ще промени мисленето на рутинното присъствие на председателството. Ако БСП тръгват да показват недоволството, то това ще бъде платено да се види, че точно сега има проблем. Опозицията може да иска да свали правителството, тяхно право е”.  Волен Сидеров заяви също, че ако се говори за преформатиране на Обединените патриоти, това е невъзможно.  „Ако говорим за преформатиране на ОП, това няма как да стане. По-скоро ДПС си говори нещата, които е логично, за своя електорат.”  За смяната на министъра на здравеопазването Сидеров заяви:  „Винаги са възможни министерски промени. Борисов е показал, че дори при малко съмнение, кой е съгрешил ще си отиде. Има морално укорима ситуация и човекът си тръгва. С това Борисов печели, защото никой не е застрахован негови кадри да бъдат замесени в скандал. Но той показва, че при такъв се разделя и със съпартийци и с гражданска квота. Важно е депутатите да знаят, че тяхната смяна е винаги възможна и трябва да се стараят да свършат нещо полезно.” \r\n  \r\n  \r\n  \r\n  \r\n  \r\n   \r\n", "date": "2017.11.12", "title": "Волен Сидеров: ДПС да внимават с демонтажните работи (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375125-%D1%81%D0%B2%D0%B5%D1%89%D0%B5%D0%BD%D0%BE%D0%BC%D1%8A%D1%87%D0%B5%D0%BD%D0%B8%D0%BA-%D0%B7%D0%B8%D0%BD%D0%BE%D0%B2%D0%B8%D0%B9,-%D0%B5%D0%BF%D0%B8%D1%81%D0%BA%D0%BE%D0%BF-%D0%B5%D0%B3%D0%B5%D0%B9%D1%81%D0%BA%D0%B8,-%D0%B8-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D1%81%D0%B5%D1%81%D1%82%D1%80%D0%B0-%D0%B7%D0%B8%D0%BD%D0%BE%D0%B2%D0%B8%D1%8F", "text": "В Киликийската област на Римската империя имаше един град, наричан Егея. В този град се родиха светите мъченици Зиновий и Зиновия, негова сестра. Родителите им бяха благочестиви християни и ги възпитаваха в добродетел и страх Божий. Те бяха все още твърди млади, когато баща им и майка им ги напуснаха, отидоха при Господа и им оставиха в наследство много имот. Но макар и млади на години, Зиновий и Зиновия бяха стари по разум и съвършени в добродетелта: те видяха суетата на този свят и по взаимно съгласие оставиха всичко и последваха Христа.      Своята част от наследството Зиновия повери на брат си - да го раздаде на бедните, а сама живееше в доброволна нищета и безмълвие, и пазеше своето девство непорочно за Небесния Жених. Зиновий взе двете части на имота - своята и на сестра си - и за кратко време раздаде всичко на нуждаещите се, а сам стана като един от бедняците.      Господ не оставя тези, които се уповават на Него - Той се грижи да прехранва бедните и сираците. Затова в замяна на земното богатство, което двамата раздадоха на Неговите малки братя, Той ги обогати със Своите небесни дарове: през целия си живот Зиновия получаваше велика помощ от Божията десница, която я покриваше от всички коварства на плътта и света, и я защитаваше от нападенията на бесовете; а Зиновий получи благодатния дар да лекува болести само чрез докосване с ръцете си - тези именно ръце, които утешиха бедните и им подадоха милостиня, Господ надари с чудотворна сила. От какъвто и недъг да беше болен някой човек, от каквато и рана да страдаше, щом св.    Зиновий само го докоснеше с ръка, веднага болният оздравяваше. И така, Божият угодник през своя живот раздаваше двойна милостиня: първо раздаде имота си на бедните, а след това - по Божия благодат даряваше здраве на болните. Той изгони и множество нечисти духове от хората, утешаваше скръбните и помагаше на онези, които се намираха в беда.  Заради тези свои добродетели и чудотворство той бе избран за епископ в същия град Егея. С цялото се усърдие блаженият се грижеше за духовното преуспяване на своето паство, непрестанно помагаше на хората, благодетелстваше ги и изцеряваше болните.    Веднъж при него дойде една жена от Антиохия, която имаше на гърдите си неизлечима рана. Тази жена беше похарчила много имот по лекари и търсеше от тях лек за болката си, но не получи ни най-малка помощ, а напротив - раната и ставаше все по-сериозна и вече не беше далеч от смъртта. Светецът, щом я видя, смили се над нея, докосна с ръка раната и и направи над нея кръстно знамение - при това болката веднага изчезна и раната се изгуби, жената оздравя и се върна радостна у дома си.    Имаше също и друга една жена езичница, която страдаше от подобна болест. Тя беше съпруга на някойси началник Индис и по чудесен начин получи изцеление от св. Зиновий - тогава повярва в Христа заедно с мъжа си и с децата си: всички те бяха кръстени и получиха не само здраве на тялото си, но и на душите си.  Междувременно нечестивият император Диоклетиан подигна гонение срещу християните. По негова заповед в Киликия пристигна началникът Лисий, пратен да измъчва всички, които изповядват името на Христа.  Първоначално той хвана тримата юноши християни Клавдий, Астерий и Неон, измъчваше ги различно и накрая ги прикова към кръстове извън града. После научи за св. Зиновий, християнския епископ, и изпрати войниците си да го хванат. Щом го доведоха пред него, каза му:  - Не искам да се впускам в дълъг разговор с теб! Зная, че вие, християните, умеете да приказвате много - затова накратко ще ти кажа: предлагам ти две неща - живот и смърт: живот, ако се поклониш на боговете, а смърт - ако не се поклониш. И така, избери за себе си което от тях искаш: или се поклони на нашите богове и им принеси жертва - тогава ще бъдеш жив, а освен това ще получиш от нас и почести, или остани в твоето непокорство - и веднага ще пострадаш от жестоки мъчения и ще умреш с горчива смърт.  Св. Зиновий с дръзновение му каза:  - Временният живот без Христа не е живот, а смърт! А смъртта заради Христа не е смърт, а безсмъртен живот! Затова желая заради моя Христос да умра с временна смърт и да живея вечно заедно с Него, а не да се отрека от Него заради кратковременния живот и после във вечността да умирам в ада.  Щом чу това, мъчителят заповяда да съблекат светеца, да го окачат на едно дърво и безмилостно да го бият.  - Ще видим - казваше - дали неговият Христос ще дойде да му помогне!  Скоро блажената Зиновия узна, че брат и, св. Зиновий, страда заради Христа - тогава тя стана бързо и се затича към мястото, където той беше измъчван. Там видя брат си да виси изранен и окървавен, разгоря се от ревност, застана пред мъчителя и му рече:  - Аз съм християнка и заедно с моя брат изповядвам Същия Един Бог - нашия Господ Иисус Христос. Затова заповядай да измъчват и мен както моя възлюбен брат. Желая и аз да изпия същата чаша на страданията и със същия венец да бъда увенчана!  Мъчителят се удиви на мъжеството и дръзновението на св. Зиновия.  - Жено - каза и, - не желай да погубваш себе си и не стигай до такова безчестие, в което ще търпиш и болка, и срам: когато заповядаме да те съблекат, ти веднага ще се изпълниш със срам, а щом започнем да измъчваме тялото ти, ще те обхванат тежки страдания. Затова те съветвам: принеси жертва на боговете и ще се избавиш от всички злини!  Тя му отвърна:  - По-голям срам докарва душевната голота, отколкото телесната, а вечните мъчения са безкрайно по-болезнени отколкото временните. Затова не се страхувам от телесното събличане, понеже духом се облякох в Христа, нито пък се плаша от мъчителските ръце, защото се разпнах заедно с Христа. И тъй, мъчителю, прави каквото искаш - няма да ме откъснеш от Христа, моя Господ!  А той веднага заповяда да я съблекат и да я бият като брат и св. Зиновий. После приготви нажежено желязно легло - на него простря двамата и запали отдолу огън.  - Нека - казваше - да дойде тук Христос и да ви помогне!  Светиите му отвърнаха:  - Ето, нашият Христос е заедно с нас, но ти не можеш да Го видиш. Той ни прохлажда с росата на Своята небесна благодат и ние не усещаме мъченията.  След това ги хвърлиха в кипящ котел, но и там двамата останаха невредими: стояха сякаш в прохладна вода и пееха заедно със св. цар Давид:  - Господи, \"Ти си ни спасил от онези, които ни притесняват, и си посрамил нашите ненавистници\" (Пс.43:8)!  Накрая мъчителят заповяда да ги изведат извън града и да им отсекат главите. С неизразима радост двамата Христови мъченици се отправиха към указаното място, където трябваше да бъдат убити. Когато пристигнаха там, помолиха се на Бога и казваха:  - Благодарим Ти, Господи, Боже наш, задето си ни дал да се подвизаваме с добрия подвиг, да завършим пътя на мъченичеството и да запазим вярата. И сега, направи ни причастници на Твоята слава и ни причисли в сонма на тези, които Ти благоугодиха, защото си благословен во веки!  Щом свършиха молитвата си, веднага се чу глас от небето, който им обещаваше нетленни венци и ги призоваваше във вечния покой. После двамата бяха посечени и от земната скръб отидоха на Небесата - в радостта на своя Господ.  Телата им бяха оставени да лежат без погребение, но щом настъпи нощта, презвитерът Ермоген тайно ги взе, положи ги в един гроб и прославяше Отца и Сина и Светия Дух - Единия Бог, Който е възхвалян от цялото Творение сега и винаги, и во веки веков, .", "date": "2017.11.12", "title": "Свещеномъченик Зиновий, епископ Егейски, и неговата сестра Зиновия"}
{"url": "http://www.classa.bg/%D1%81%D0%B2%D1%8F%D1%82/item/375126-%D0%B4%D1%83%D0%B1%D0%B0%D0%B9%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%B8%D0%B7%D0%B4%D1%8A%D1%80%D0%BF%D0%B0%D1%85%D0%B0-300-%D1%82%D0%BE%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B7%D0%B0-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B3%D0%B8%D0%BD%D0%B5%D1%81", "text": "Десетки полицаи са регистрирали рекорд на Гинес на летище Дубай в Обединените арабски емирства, като част от фестивал, посветен на здравословния начин на живот. 56-те агенти изтеглиха въздухоплавателния гигант Airbus A380 на 100 метра. Самолетът, произведен от френски производител и собственост на авиокомпанията Emirates, тежи повече от 302 тона, съобщава The National. Събитието бе организирано от Dubai Fitness Challenge, платформа за множество състезания, които тестват силата и издръжливостта. Предишният рекорд бе регистриран от група полицаи от Хонконг, които също издърпаха на 100 метра самолет, тежащ \"само\" 218 тона.", "date": "2017.11.12", "title": "Дубайски полицаи издърпаха 300-тонен самолет за рекорд на Гинес"}
{"url": "http://www.classa.bg/%D1%81%D0%B2%D1%8F%D1%82/item/375118-%D0%BC%D0%B0%D1%81%D0%BE%D0%B2-%D0%B3%D1%80%D0%BE%D0%B1-%D1%81%D1%8A%D1%81-%D1%81%D1%82%D0%BE%D1%82%D0%B8%D1%86%D0%B8-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%B8%D0%B4%D0%B8%D0%BB", "text": "Иракските сили за сигурност откриха масов гроб с най-малко 400 жертви на терористичната групировка ИДИЛ в северната провинция Киркук.   По информация на йорданската информационна агенция Петра, която се позовава на подполковник от полицията в Киркук, гробът се намира в бившата военна база на САЩ.   Много от екзекутираните от джихадистите са млади и възрастни мъже.   Не се съобщава кога телата им са били заровени на мястото.", "date": "2017.11.12", "title": "Масов гроб със стотици жертви на ИДИЛ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375119-%D1%81%D0%B8%D0%BB%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E%D1%82%D0%BE-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2-%E2%80%9C%D0%BF%D0%B0%D0%BD%D0%BE%D1%80%D0%B0%D0%BC%D0%B0%E2%80%9D", "text": "            – Бях лейтенант в авиобаза „Равнец“, Бургаско. Спомням си, че имахме нощни полети и в една от паузите моят командир тогава – майор Стефан Дошев, лека му пръст – дойде до мен, дръпна ме настрани и ми казва: „Знаеш ли, че свалиха Тодор Живков?“. Нямах никаква възможност да осмисля тази новина, защото имахме сложни задачи, които изискваха пълна концентрация.     – Възприех ги с надежда, като всички млади хора по онова време, с големи очаквания за една много по-добра България. За съжаление, след 28 години имам усещането, че повечето от българите таят надеждата за нова промяна, която да премахне недъзите на прехода. Грабителство, корупция, бедност, престъпност, липса на законност, липса на усещане за справедливост – точно тези неща прокудиха близо 2 милиона наши сънародници зад граница.     Моята професия ме научи, че съдбата има много неизвестни и само наивникът може да си въобрази, че съдбата зависи от него. Но все пак днес България е демократична страна, всеки има право на глас, право на мнение. Но друг е въпросът как отстояваш правата си, как се бориш за тях, как обмисляш вота си. Това за мен са все важни неща. Но мисля, че разочарованието обезсърчи много българи. Затова можем да кажем, че в много направления демокрацията е в отстъпление.     – Не. Аз казах и други неща, но те някак си не бяха показани от медиите. Моята цел беше да дадем знак за национално помирение. И благодаря на другите президенти, че откликнаха. Защото държавниците на прехода имат много врагове. Самите дилеми на прехода бяха и са много критични, драматични. Да речем президентът Желев – на края на своя мандат той бе отхвърлен и от опонентите, но и от своите. Но той не отговори на злобата със злоба, докато други използваха омразата, за да я превърнат в политически бизнес, който днес процъфтява. И това поведение на д-р Желев заслужава уважение. Ние трябва да търсим и да отсяваме доброто от всеки. И изходът от моралната криза днес не е да се сочим един друг с пръст, а да открием посоката, в която да вървим заедно.     – Разбира се, че беше правилна. Но това са стратегически цели, които ние постигнахме, и то отдавна. А какво следва след това?     – Трябва да решаваме и трябва наистина да търсим тези цели, и невинаги да се опитваме да се влагаме в предварително начертани рамки. Никой не може по-добре от нас да посочи нашите собствени проблеми и никой не може по-добре от нас да ги реши.     – Аз мисля, че амбициите нямат нищо общо с пагоните. Важно е тези амбиции да работят за България. Важно е в политиката да се водим от идеи, а не от корист. И това беше един от заветите на д-р Желев.     – Действията показват. Разбира се, че се води към по-добро в много направления, но в други трябва да си показваме истината, и то откровено.     – Мисля, че моят тон е резултат на действителността. Войната срещу президентската институция мобилизира често институциите. Виждате, че цяла парламентарна комисия бе употребена за очерняне на моето име. Но авторите на тази кампания явно подценяват българските граждани. Аз следвам своето кредо, с което влязох в политиката преди година: суверенитет, сигурност, законност, справедливост, антикорупция. И мисля, че много българи застават зад това и аз им благодаря за подкрепата към президентската институция.     – Никога не съм я започвал, никога. Вие следите как се развиха събитията и може да си дадете ясна преценка.     – Президентът има силно ограничени правомощия, но той може да отстоява винаги истината, а тя е силно оръжие, дори когато я показват медиите чак след криминалните хроники. Дори когато не излъчват посланията от срещата на четиримата президенти онзи ден. Но за мен това е разбираемо, защото все още има политици, за които националното помирение означава край на техния политически бизнес с омразата, и такива новини не е редно да изплуват на подходящи места. Тъй че моята сила е в заявяването на истината и аз вярвам, че много българи ще застанат зад нея. Да речем антикорупцията, където всички очакваме ефективни мерки, но получаваме неефективно законодателство и беззъби органи.     – Със сигурност действията на военните летци не са каприз. Те са отчаян сигнал към властта, която от години методично приземява авиацията. Авиаторите са хора на честта. Възпитани са във всеотдайност и себеотрицание и вероятно заради това много политици не могат да ги разберат. Всеки летец на изтребител с всеки полет залага живота си и благосъстоянието на своето семейство в името на другите. Обратното – не е тайна, че много политици излязоха от властта богати и безнаказани. Но всичко си има предел. Когато тези хора са оставени далеч под минимума, гарантиращ тяхното физическо оцеляване, когато решаването на проблемите се отлага отново в неясното бъдеще, когато от тях се иска отново и отново да обосновават своята необходимост, нормално е те да реагират. И летците не могат да приемат, че тяхната изключително трудна и рискована професия се нарича „хоби“, че се свързва с преврат, измяна, капризничене. Но не очаквайте, че аз ще се поддам на шантажа и ще предам бившите си подчинени в името на собствения си комфорт. Когато летците отстояват своите права, те всъщност се борят за нашата обща сигурност и заслужават уважение.     – Няма как да бъде координирано. От повече от година не съм техен командир и не подавам абсолютно никакви сигнали. Но такива изказвания са непремерено цинични и безотговорни.     – Това не е моя основна тема и не аз повдигам темата. Но както виждате, лобистите зачеркнаха труда на военните и върнаха проекта в начална точка. Погазиха по най-груб начин критериите, методиките, сроковете, процедурите, които сами бяха подписали в предишния си мандат. Използваха случая за очерняне на президентската институция. Правят го некомпетентно, но арогантно, с внушение, защото нямат никакви доказателства. Но моите теми са други: антикорупцията, където вижданията ми се разминават с полумерките на властта; националната сигурност, където управляващите се отметнаха от разбирателството, което постигнахме на Консултативния съвет за национална сигурност; суверенитетът, където имам ясни идеи за реформа в сферата на вероизповеданията и към които бяха поети ангажименти по време на консултациите с парламентарно представените групи при съставянето на правителството, но които не са реализирани; справедливостта – виждате, че съдебната реформа на практика спря; бедността, която лекуват с макроикономически оптимизъм, но обстановката в България всеки ден доказва противното. Вижте селата, вижте малките населени места, вижте Северозапада и ще се убедите, че за хората там няма никакво усещане, че стават някакви промени.     – Когато съставях служебното правителство, поисках от всичките министри да извършат проверки за нередности и нарушения в закона в сферата на тяхната компетентност. Такива нарушения бях установени не само в Министерството на отбраната, но и в други министерства, в Националната програма за саниране, в ръководството на редица държавни предприятия. В никакъв случай конкретни проверки за конкретни случаи аз не съм задавал.     – Абсолютно нищо лично. Познавам много добре ген. Петров и като офицер, и като ръководител. Но вижте, в случая с Военномедицинска академия има констатирани ясни нарушения на Закона за обществените поръчки. Дали генерал Петров е знаел за нередностите относно фирмите, това може да каже само проверка. Но по-интересното е друго – че политици и медии отклониха фокуса и сега, вместо нарушенията, се разглежда кой си е позволил да осветли истината. Ако разкриването на истината е грях, това означава, че ние сме в тежка деградация. И точно тази деградация ражда всевъзможни конспиративни теории.     – Не говорим директно за нарушение на ген. Николай Петров. Аз казах – там единствено проверката може да каже до каква степен той е бил наясно с тези нередности. Но въпросът е принципен. Вие виждате, че – има и други случаи по въпроса – когато има установено нарушение се започва кампания кой и защо го е осветлил. За мен това е в разрез с принципите на демокрацията. Едно общество, ако иска да прогресира, трябва да стъпи на истината.     – Моята цел бе да дам възможност на новия Висш съдебен съвет, избран по новите правила, да потвърди този избор с нова легитимност. Излъчен бе отново г-н Чолаков. Така че ако някой има критики към този избор, следва да ги отправи към авторите на съдебната реформа, която, както виждате, произвежда същия резултат. Но моят ангажимент към съдебната реформа нито започва, нито свършва с избора на г-н Чолаков. Отдавна заявих ясно, че в България няма политическа воля за борба с корупцията по високите етажи на властта. Отдавна изразих ясна позиция, че за да бъде тази борба успешна, трябва да имаме силен и независим орган, който да може да разкрива, да пресича и да разследва корупционни престъпления. И още нещо – че борбата срещу корупцията с имуществени декларации, каквато всъщност е основата на предлагания закон, е неефективна. Моята ангажираност към съдебната реформа е да отстоявам тази позиция със силата на всички инструменти, с които разполагам – консултативни съвети, отлагателно вето, експертни, публични дискусии, обръщения. Но искам да кажа, че въпреки спекулациите, консултативните съвети за национална сигурност по тази тема бяха абсолютен успех. Защо? Моята цел не е била да обединявам два различни проектозакона – това е работа на Българския парламент. Но основната ми цел бе да се обединим около ясни принципи, които да водят към ефективна и всеобхватна борба с корупцията. И тези принципи бяха наистина разгледани. Но най-големият успех на този консултативен съвет бе, че хората, от които зависи тази борба с корупцията, излязоха от анонимност. Това бе и моята цел. Защото всички са свикнали да се крият зад колективната безотговорност на Народното събрание, а борбата с корупцията по високите етажи на властта зависи от личния пример и от отношението на хората по тези етажи. Аз очаквах кой как ще гласува, знаех, че моите предложения няма да бъдат приети, но въпреки това поисках и настоях за гласуване, за да е ясно кой къде стои. И това според мен наистина е много важно.    И вижте какво интересно става в последните дни: с предложението на управляващите да отпадне давността за престъпления по време на приватизацията те всъщност нанасят удар по собственото си предложение за закона, защото, както казват те, част от нарушителите на закона били в сегашния парламент. Ако това наистина е така, ами че тези хора са с подадени имуществени декларации от години и към тези декларации няма абсолютно никакви претенции. Това означава, че законът който предлагат, не може да хваща такива хора, които в момента са във властта. Този закон не може да хваща и хората, нарушили правилата при приватизацията и които са в момента извън властта. Защото по този закон и това предложение напуснеш ли веднъж властта, ти вече не подаваш декларация и можеш да харчиш откраднатото на воля. Спомняте ли си PR акциите, с които ни показваха едни богаташки къщи, заснети от хеликоптер? Нещо да се случи?     – Искам да ви кажа още нещо – завършвам по темата за приватизацията. Необходимостта от наказания за престъпление по време на приватизацията е повече от очевидна. И това трябва да се случи, всички го очакваме, и то отдавна. И тук аз приветствам предложенията на управляващите, но трябва да знаят, че отговорност трябва да носят не само престъпилите закона при приватизацията, но и виновните за липсата на въздействие, защото поради тази причина сега трябва да се работи по т.нар. „студени досиета“, което си е голямо предизвикателство. И много важно – наистина трябва да се търси отговорност от предишните, и това трябва да се създаде като практика. Но така е най-лесно. Истинската ангажираност към антикорупцията зависи от това дали имаш волята, силата, смелостта да разкриваш схемите в сегашно време.     – Нека да видим разкриват ли се схемите, наистина разкриват ли се схемите, защото с един такъв закон, който ни се предлага, възможно е някога след време, когато някой си пусне декларацията, да бъде отнето някое имущество, но няма да се стигне до разкриването на схемите, до проследяването на веригите от горе до долу и обратно и кои хора са в тези вериги. И най-важното – аз съм песимист, че с такъв закон, който бори само с имуществени декларации, корупцията, ще има осъдени. И разкриването на съвременните корупционни престъпления е нещо изключително сложно. Виждате какво става с „Парадайс пейпърс“ – това са сложни офшорки, акции, транзакции, международни операции, използване дори на криптосредства за комуникация. И съгласно мотивите, внесени в този проектозакон, когато има сигнал за корупционно престъпление, той се дава на разследващ орган, който е следовател. Практиката и в други държави показва, че ако искаме да бъдем успешни, в тази борба трябва да има постоянни силни екипи от най-различни експерти. Не само следовател и следователи, а експерти по банково дело, финансисти, IT специалисти, други технически експерти, защото техническите спецификации на едни обществени поръчки са много сложни.     – Ако някой твърди, че будител е синоним на европейски интелектуалец, то той не бива да се учудва, че е останал извън парламента. Разбира се, че това не са синоними. Да вземем Караджата, да вземем капитан Петко войвода.     – Те са будители, макар че не са интелектуалци. Защото има будители интелектуалци, но има и будители с пример, с доблест, с родолюбие. За мен моралният ръст е критерият за будителство. Така че можем да имаме един обикновен учител, който е будител, без да е интелектуалец. Защото имаме и интелектуалци хипнотизатори, които претендират за благородството на будители. Но аз съм сигурен, че българинът няма как да сбърка един поръчков анализатор със Свети Иван Рилски, който е патрон на този празник.     – Ние преди всичко трябва да надмогнем нашите комплекси. И невинаги да се стремим да се вложим в предварително начертани рамки. България трябва да открие себе си и да се обърне към очакванията и надеждите на българските граждани. Защото за мен нашите ценности по дефиниция са не по-малко европейски от ценностите на други страни от континента. България е европейска страна. Това не означава обаче, че трябва да се превръщаме в резерват на конформизъм и безличие. За мен европеец е синоним на критично мислещ човек, а не на клакьор.     – Разбира се.     – Ако не бяха такива, днес ние нямаше да имаме национална идентичност, нямаше да имаме държава.     – Мисля че поругаването на паметници е толкова недопустимо, колкото недопустимо е и преиначаването на нашата история. И във всички положения обаче, не мисля че конфронтацията е взаимно изгодна. Москва трябва да си даде ясна сметка и трябва да осъзнае чувствителните теми на България. И да не допуска непремерени позиции. Защото аз вярвам в доброто бъдеще на нашите отношения, въпреки тежкото наследство от последните години и ще работя затова бъдеще.     – Има ясен протокол. На Захарова от руското външно трябва да отговаря Захариева от нашето външно министерство.   –   – Той самият прецени това като непремерено изказване и се извини. Но когато искаш оставки, трябва да се върнеш назад и да прецениш дали някой от твоите лидери или съпартийци не е казвал нещо подобно без да се извинява и без да подава оставки.     – Случаите вече от два дни и повече се въртят из медиите. Няма смисъл да ги коментирам.     – Председателството няма нищо общо. Годишнината от нашето освобождение не може да бъде заложник на какъвто и да е политически календар. Още, когато поканих президента Путин, се уточнихме че ще търсим удобна дата, защото през март са техните избори. Той не е сигурен, че може да дойде. Не виждам никакво неудобство в това посещението да стане както в рамките на председателството, така пък и след нея.     – Когато наистина постигнем споразумение за датите.     – Мога да ви кажа, че според мен, основният проблем на нашето общество, това е усещането за безпътица. България е страна от ЕС. Но виждате, че масово се шири усещането за липса на перспектива, за липса на справедливост, за липса на сигурност. И само с оценки отвън и с готови рецепти отвън, ние явно няма да можем да се справим. Пак казвам, ние трябва да се обърнем откровено към нашите проблеми, да се мобилизираме, да запретнем ръкави и да се обединим. Защото никой по-добре от нас не може да реши тези проблеми и не може да гради нашето бъдеще.     – Нейното място е до мен, както беше и на предизборната кампания. Трябва да имаш до себе си човек, на когото да можеш да разчиташ.     – Тя има своите инициативи. Работи в тях, посветена е в тях.     – Вече казах, че за мен не е важно колко време ще бъда президент. Важно е какъв президент ще бъда. И затова успехът на всяко начинание зависи от нашите общи усилия. Затова ще работя, така че наистина усилията ни да станат общи. А темите и проблемите са много.     – Благодаря и аз.  ", "date": "2017.11.12", "title": "Силно интервюто на Румен Радев в “Панорама”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375120-%D0%B7%D0%B0%D1%89%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B5-%D0%B3%D0%BE%D1%80%D0%B4%D0%B5%D0%B5,-%D1%87%D0%B5-%D0%B5-%D0%B2-%D1%87%D0%B5%D1%80%D0%BD%D0%B8%D1%8F-%D1%81%D0%BF%D0%B8%D1%81%D1%8A%D0%BA-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD", "text": "            Присъствието му в този списък не го ли лишава от възможността ефективно да защитава икономическите интереси на България? След като не се сеща сам да си подаде оставката, тогава тя трябва да му се поиска, заяви в интервю за Фрог нюз журналистът и народен представител в 43-то НС Димитър Байрактаров.     – Това е съдебна поръчка, която е образувана по много сериозни членове от Наказателния кодекс на Азербайджан. Те са за връзки с терористични организации и действия срещу целостта на държавата Азербайджан. Извършени са процесуални действия от Националната следствена служба и ВКП и доколкото знам всички материали са изпратени в Азербайджан. Аз бях също призован като свидетел. Освен мен  вероятно са призовавани и депутатите от ОП Християн Митев, Валентин Касабов, Петър Петров.     Съвсем скоро президентът Румен Радев беше на посещение в Азербайджан, на което странно защо не присъстваше нито един представител на правителството. Отношенията на България с Азербайджан са от изключително важно значение за нашата енергийна сигурност, както и на европейската такава. Южният газов коридор, за да бъде реализиран, трябва по него да тече азерски газ. Той е изключително важен и за ЕС.    Със своите действия вицепремиерът Симеонов чий интерес обслужва? Интересът на чужди коорпорации, които са силно заинтересовани Южният газов коридор да не се случи, от което България губи много, тъй като може да бъде заобиколена като транзитна страна и загубите да бъдат за стотици милиони? Симеонов би трябвало да даде отговор и на този въпрос. Едва ли той  може да защитава ефективно икономическите интереси на България и трябва да му се поиска оставката.     – Много малко медии я отразиха, обяснимо защо. Така наречените „големи” медии за пореден път показаха, че се страхуват да отразяват истини, които засягат властта. Чест прави на БТА, че публикува съобщение за тази пресконференция. Масово структурите на НФСБ и ВМРО напускат и снемат доверието си от техните лидери и депутати.Такива процеси са заявени в Добрич, Бургас, Шумен, Стара Загора, Враца, София-град, София-област, Харманли и в много други райони. Когато нямаш политическа подкрепа от хората, които са те избрали, моралният дълг е да подадеш оставка.   Хората са категорични, че са излъгани от ръководителите на двете формации и депутатите, излъчени от тях след изборите на 26 март. Прецедент е в българската история масово да напускат членовете и поддръжниците на дадени политически сили като снемат доверието си от лидерите и депутатите, които са избрани да ги представляват.   Последната масова проява на напускане на партия НФСБ е в Хасково, където 20 структури начело с областния координатор Кръстьо Кръстев заявиха, че снемат доверието си от депутатите и ръководството на НФСБ. Публично доверието снеха и областните координатори Валентин Николов, Ангел Божидаров, Румен Русев, Павлин Цветков и много други. – За политическите трупове е нормално да не се говори. Тези формации влязоха в парламента с няколко основни обещания – увеличение на минималнатапенсия на 300 лв. и индексация на всички останали пенсии; борба с монополите; повишаване на сигурността в малките населени места; намаляване цената на тока. Виждаме пълно отстъпление от предизборната програма, която прокламираха тези лица пред своите избиратели. Това означава, че целта на тези хора е била единствено да се докопат до властта.   – Може да се случи преформатиране на властта. Обединените патриоти са вредни и опасни за властта.Те не работят за народа. Ще се получи правителство на малцинството. ГЕРБ трябваше да го направи още в самото начало, за да могат да носят еднолично политическата отговорност, а не да сме свидетели непрекъснато на скандали, които са продиктувани изцяло от управленческата неспособност на Обединените патриоти. Каракачанов ще остане в историята като единственият военен министър срещу когото са се разбунтували най-елитните части от българската армия – пилотите на бойни изтребители. Виждаме непрекъснати кавги в МС между Каракачанов и Валери Симеонов. За Симеонов бойните изтребители са прекалено скъпи играчки. Всеки български гражданин би трябвало да се срамува от такива представители на изпълнителната власт и незабавно да им поиска оставката.     – Той може да ескалира етническо напрежение, което е изключително опасно. Една от струните, на които дрънчат така наречените Патриотари, е отричане на определени слоеве от българското население, които изповядват различна от християнството религия. Това е опасно.     – Този протест, колкото и да беше осмиван, даде своите резултати. Вдъхна увереност на много хора да протестират за правата си. След нас излезнаха на протест учените от БАН, синдикатите, пенсионерите,хората с увреждания срещу които се води откровена некадърна политика на тотален геноцид, полицаите.   – Това, което ще разбере българският народ след него е, че са изразходвани 150 млн. лв. и не се знае още колко ще бъдат похарчени. Тогава ще разбере, че нищо не сме поучили от него. От сега е ясно, че не са очертани приоритети в краткосрочен и дългосрочен план, които да бъдат защитавани по време на председателството ни. Като че ли е по-лесно на политиците да използват клишетата, че европредседателството щяло да бъде най-великата реклама за българския туризъм.  ", "date": "2017.11.12", "title": "Защо  Валери Симеонов се гордее, че е в черния списък на Азербайджан?!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375121-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D0%B8%D0%B7%D1%8A%D0%BC,-%D0%BA%D0%BE%D0%B9%D1%82%D0%BE-%D0%B0%D0%BD%D1%82%D0%B8%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5-%D0%BD%D0%B5-%D0%BF%D0%BE%D1%81%D0%BC%D1%8F%D1%85%D0%B0-%D0%B4%D0%B0-%D0%BE%D1%82%D1%80%D0%B5%D0%BA%D0%B0%D1%82-%D0%B8-%D0%BF%D0%BE%D1%80%D0%B8%D1%86%D0%B0%D1%8F%D1%82", "text": "Вчера паметникът “Альоша” в Пловдив осъмна с надписи - основно антисемитски, но и антикомунистически, а и поне един насочен пряко към някоя си “Захарова”.   Днес “Альоша” е вече почистен, само пясъкът по камъните показва, че там са действали служителите на ОП “Чистота”, съобщава   “Под Тепето”.     Но ако плочите могат да бъдат почистени с пясък, какво ли средство ще използват нашите “антикомунисти” (кавичките са нарочно сложени), за да почистят гнусната си… извинете - гузната си съвест, защото не поискаха да порицаят антисемитската проява, само защото тя е… на съветски паметник?   От “Под Тепето” разбираме, че подобни надписи имало из цялата централна част на Пловдив и според пловдивската полиция ставало дума за един извършител. Това, разбира се, за измислените “десни” у нас е подробност - нали важното е, че е надписите са върху “Альоша” в Пловдив и върху паметника на съветската армия в София… Щом се пише там срещу “комунистите”, значи авторът е герой - някой местен Бенкси, едва ли не.   В Интернет се появиха какви ли не сложни конспиративни теории. Надписите били провокация, твърдят хора като* “антикомуниста” Евгений Михайлов, като Маргарит Мицев, Бинка Пеева и др. Не просто провокация, а “руска манипулация” (според Виктор Гечев). Борис Танушев пък обяснява, че понеже надписите били не върху паметник, а върху “пропагандна скулптура, следователно ничия памет не е осквернена”.   Евгений Михайлов дори прави втори коментар, за да не остане съмнение, че отказът му да порицае антисемитските надписи е случаен: “Косьо, това с надписите по църкви и училища БКП/ДС го правеше и през 1990/1991. Нали помниш провокациите им? Сега си играят със същото!!!”   Комай само Константин Мишев, на чиято стена са публикувани горните мнения, е този, който казва ясно, че “ако е руска провокация…, то е още по-важно да се пресече, а не да се мълчи”.   Но нашите “антикомунисти” мълчат. Мълчат, както казваше поетът, като комунисти на разпит.   Когато има много конспиративни теории, обикновено най-простата версия е най-вероятна: антисемитите са се усетили, че ако слагат антисемитските надписи по съветските паметници, антисемитизмът им ще бъде прикрит и разговорът ще се отнесе в друга посока - Русия, нацизъм, комунизъм…   А в същото време антисемитизмът ще продължи да се развива, защото “демократите” ще обвинят всеки, който се изкаже срещу езика на омразата за… комунист!?!   Това не е нещо ново - само преди месец бяхме свидетели на нещо подобно. Тогава критикът Димитър Камбуров написа рецензия за филма “Анжел Вагенщайн - изкуството е оръжие”, в която редица хора и организации видяха ясно изразен антисемитизъм. Понеже антисемитизмът бе прикрит под формата на филмова рецензия за филм, чийто главен герой е антифашистки боец, че и комунист, “антикомунистите” първосигнално тръгнаха да защитават автора на рецензията, без да обръщат внимание на съдържащия се в нея антисемитизъм.   От всичко това можем да си направим един главен и един второстепенен извод: Главният извод е:   “Антикомунизмът” служи като прикритие на антисемитизма.   А второстепенният е, че нашите “антикомунисти” са менте-демократи, защото няма истински демократ, който да не е против проявите на антисемитизъм - без значение дали са в статия или върху съветски паметник.", "date": "2017.11.12", "title": "Антисемитизъм, който \"антикомунистите\" не посмяха да отрекат и порицаят"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375122-%D0%B6%D0%B8%D0%B2%D0%BA%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%B2%D0%B0%D0%BD%D0%B3%D0%B0", "text": "\r\n      ", "date": "2017.11.12", "title": "Живков разказва за срещата си с Ванга"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375123-%D0%BF%D1%80%D0%BE%D1%84-%D1%80%D0%B0%D0%B4%D0%BE%D1%81%D0%BB%D0%B0%D0%B2-%D0%B3%D0%B0%D0%B9%D0%B4%D0%B0%D1%80%D1%81%D0%BA%D0%B8-%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B5,-%D1%87%D0%B5-10-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%BD%D0%B0%D1%80%D0%BE%D0%B4%D0%B0-%D0%B8%D0%BC%D0%B0-%D0%BF%D1%81%D0%B8%D1%85%D0%B8%D1%87%D0%BD%D0%B8-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D1%8F-%D0%B2%D0%B8%D0%B4%D0%B5%D0%BE", "text": "\r\n \r\n               \"Мисля, че не става въпрос всички партии да гласуват еднакво на вота на недоверие, ние изтъкване чрез него слабостите на правителството. БСП е наясно, че ако трябва да бъдат по брой на гласовете, естествено, че няма да как да мине”, каза в предаването \"Офанзива с Любо Огнянов” по Канал 3 проф. Радослав Гайдарски. \"Правителство може да бъде свалено и със 100 гласа, нека не гадаем какво ще се случи. Няма никакви договорки между нас и ДПС за сваляне на кабинета. ДПС говорят непрекъснато, че искат да се отстранят патриотите, но аз не виждам кой ще дойде на тяхно място, защото очевидно няма да е БСП. \r\n   \r\n    За да се състави правителство, ако програмите на двете партии съвпадат, те могат да работят заедно, но когато целите не са, не могат да бъдат заедно в управлението. \r\n   \r\n    Ние сме хора от една народност, независимо, че сме различни партии”, категоричен беше бившият здравен министър.  За изказването на проф. Иво Христов, че 80% от народа са\"дебили”, Гайдарски заяви:  \"На мен ми се струва, че той говореше за минало време, но ако се върнем на този момент, още когато бях министър, заговорих, че е доказано как 10 процента от народа има психически отклонения. \r\n   \r\n    Има научни данни за това. Той просто преувеличи с процентите. Заради такава реплика не може човек да бъде ликвидиран. Трябва да се гледа изцяло работата му. Не можем да го убием за това. Казано е и е вярно.” \r\n    ", "date": "2017.11.12", "title": "Проф. Радослав Гайдарски: Доказано е, че 10 процента от народа има психични отклонения (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/375117-%D0%B7%D0%B0-%D0%BA%D0%B8%D0%B1%D0%B5%D1%80-%D1%88%D0%BF%D0%B8%D0%BE%D0%BD%D0%B0%D0%B6%D0%B0-%D0%BD%D0%B0-%D1%86%D1%80%D1%83", "text": "WikiLeaks започва да публикува нова партида секретни документи на Централното разузнавателно управление на САЩ (ЦРУ). Според WikiLeaks публикацията, озаглавена „Vault 8” (Трезор 8), трябва да послужи на разследващите журналисти, съдебните експерти и широката общественост за по-добро разбиране на хакерските способности на шпионската агенция.     Предишната партида от изтекли документи на ЦРУ – „ ”, бе публикувана на части между 23 март и 7 септември. Документите хвърлиха светлина върху методите, с които ЦРУ си служи, за да поема контрола над компютри, смартфони и други устройства.   Новопубликуваните документи показват детайли за функционирането на злонамерен софтуерен инструмент, наречен Hive, за чието съществуване WikiLeaks съобщи през април. Твърди се, че софтуерът служи за нелегално прехвърляне на информация от хакнатите устройства към сървърите на ЦРУ.   WikiLeaks заявява, че новите данни включват изходния код (source code) и други файлове, свързани с разработката на Hive. Сайтът, основан от Джулиан Асанж, подчертава, че няма да публикува информация за уязвимости или пробиви в сигурността, които мога да бъдат експлоатирани от трети лица.   “При използването на Hive дори ако злонамереният софтуер бъде открит на хакнатата машина, приписването му на ЦРУ е много трудно, ако се гледат само връзките, които са правени с други сървъри в интернет. Hive осигурява платформа за прикрити комуникации за широк спектър зловредния софтуер, използван от ЦРУ.    По този начин софтуерът прехвърля извлечената информация на сървърите на ЦРУ и получава нови инструкции от операторите в агенцията. Дори най-усъвършенстваният зловреден софтуер, инсталиран на удареният компютър е безполезен, ако няма начин да комуникира с операторите по сигурен канал, който не привлича внимание”, се казва в съобщението на WikiLeaks.   Според организацията ЦРУ използва системата Hive, за да произвежда фалшиви уеб сертификати и да пречи на разработчиците на антивирусен софтуер да определят точно източника на хакерските атаки. WikiLeaks изтъква, че документите показват как агенцията е способна да имитира софтуерните отпечатъци на Kaspersky Lab – руската компания за киберсигурност, която бива замесена в анти-руската истерия в САЩ. Наскоро държавните институции в САЩ получиха забрана да използват софтуер на Kaspersky.   WikiLeaks заявява, че в публикувания софтуерен код има три примера за създаване на фалшиви сертификати на руската компания. Изпълнителният директор на фирмата Евгений Касперски коментира, че след проверка е потвърдено, че посочените във „Vault 8” сертификати на компанията са фалшиви. Той подчертава, че клиентите и услугите на компанията не са компрометирани.   Не е ясно какво количество документи ще бъде публикувано в поредицата „Vault 8”. Първоначалната партида от документи на ЦРУ обхващаше 8761 документа и файла. WikiLeaks твърди, че преди време ЦРУ е загубило контрол над по-голямата част от своя хакерски арсенал, включително зловреден софтуер, вируси, троянски коне, т.нар. „zero day” експлойти, системи за отдалечен контрол и свързаната с тях документация.   Според организацията архивът с тази информация е бил разпространяван неправомерно между бивши правителствени хакери и сътрудници на агенцията, като един от тях е предоставил на Wikileaks част от документите.   При публикуването на първите документи през март Джулиан Асанж заяви, че това разкритие е от “изключителна политическа, законова и съдебна важност”. До днес от ЦРУ не са потвърдили автентичността на документите, но и не са я опровергали. От агенцията обаче са заявявали, че това изтичане “има за цел да навреди на способността на разузнавателната общност да защитава Америка”.   Между „Vault 7” и „Vault 8” WikiLeaks публикуваха голям брой документи за инфраструктурата, използвана за масово следене на интернет трафика в Русия. Тези разкрития обаче не намериха отзвук в западните медии, вероятно защото не се вписва в твърденията, че организацията и основателят ѝ Асанж работят в полза на Москва.   След като стана известно предстоящото публикуване на “Vault 8” се появиха критики, че изтичането на тази информация няма да е безопасно и може да улесни нови кибератаки. Асанж, който от 2012 г. е принуден да живее в посолството на Еквадор в Лондон, заяви в профила си в Twitter, че подобни твърдения представляват чиста проба измислица.   В петък също така стана ясно, че британската прокуратура е унищожила ключови документи по случая на Асанж, освен това е оказвала натиск върху шведските власти да не се съгласяват да разпитат Асанж в Лондон, като по този начин е гарантирала, че той ще остане блокиран в посолството.  ", "date": "2017.11.12", "title": "За кибер шпионажа на ЦРУ"}
{"url": "http://www.classa.bg/%D1%81%D0%B2%D1%8F%D1%82/item/375111-%D0%B3-%D0%B6%D0%BE-%D0%BC%D0%B5%D0%B9,-%D0%BA%D0%B0%D0%B6%D0%B5%D1%82%D0%B5-%D0%B8%D0%BC-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%B8%D1%81%D1%82%D0%B8%D0%BD%D0%B0%D1%82%D0%B0", "text": "            „Госпожо Мей, съборете тази стена!\" – напоследък на човек му се иска да се обърне към британската министър-председателка именно с този легендарен призив, който преди 30 години Рейгън отправи към Горбачов от Берлин. През 1987 година все още съществуваше истинска стена, която пречеше на хората да напуснат своята провалена държава – тогавашната ГДР. Днес около Обединеното кралство се издига виртуална стена – и цялата страна се е отправила към провал. Тази стена е изградена от фалшиви информации, лъжи и предразсъдъци, които се разпространяват от британски политици, включително и от правителството, в дует с булевардната преса. Тази стена пречи на британския народ да види истината – и хората като слепци крачат право към пропастта.   Където ще пропаднат точно на 29 март 2019 година, както за пореден път уточни Тереза Мей пред верния ѝ „Телеграф\". Тя дори посочи точния час: 23 часа британско време. Някакви съдържателни съобщения министър-председателката явно няма, ако не броим, разбира се, вечната ѝ мантра „една добра сделка за Великобритания\".    Навярно тъкмо поради това се е вкопчила във формалностите. Абсолютно неразбираемо е как една толкова препатила и опитна политичка може по такъв начин, с широко отворени очи, да води народа си към криза. Близко до ума е подозрението, че тя вече просто се опитва да спаси кожата си. И демонстрира самочувствие навън, за да спре ерозията в собственото си хаотично правителство. По този начин обаче Тереза Мей поставя собствените си и партийните интереси над добруването на Обединеното кралство. Неизбежен ли е Брекзитът?   Сега обаче друг един достолепен син на някогашната империя реши да направи последен опит и да постави под въпрос неизбежността на Брекзита. Лорд Кър, който – ни повече, ни по-малко – е сред архитектите на прочутия член 50 от Лисабонския договор, в чиито рамки Тереза Мей възнамерява да изведе страната си от ЕС. Лорд Кър каза следното: „Всъщност страната продължава да има право на избора дали да продължи този процес или не.    На бял свят излязоха нови факти, така че хората имат право да променят мнението си. Член 50 не съдържа разпоредба, която може да ги възпре.\"   Чак да ти се поиска да го призовеш: „Ами кандидатирайте се за премиер на Обединеното кралство!\" Защото сега е моментът. Да, от британците все още се укриват неприятните факти за преговорите по Брекзита и за последствията от него (това е тя, виртуалната стена), но хората вече не са чак толкова зле информирани, колкото по време на референдума.    А междувременно мнозина разбраха колко катастрофално действа в преговорите с ЕС както собственото им правителство, така и една министър-председателка, която на практика вече е пътник. За мнозина в Брюксел това би дало повод за горчив смях, стига да не беше толкова тъжно. Германският депутат от ЕНП Дейвид Макалистър, който има и британски паспорт (но все пак е от шотландски произход), просто не може да повярва на очите си, като гледа какво вършат неговите политически, пък и кръвни роднини във Великобритания.   Той разказва, че към него се обръщали по-възрастни привърженици на Брекзита, които мечтаят за това децата им един ден да следват в други европейски страни с помощта на програмата „Еразъм\". „Еразъм\" обаче е програма на ЕС. И който напусне ЕС, напуска и „Еразъм\". Това само като пример. Като многозначителен пример.     И ето, че пак трябва да го повторим в пълно недоумение: много хора във Великобритания все още не са разбрали какво им се пише след Брекзита. Икономически упадък, административен хаос, политическа изолация. Макалистър има една надежда: „Ако политиците бъдат принудени в прав текст да обяснят на британците какви ще са последствията от Брекзита, тогава нещата може и отново да се обърнат.\"   Всъщност тъкмо това би трябвало да е работата на министър-председателката Тереза Мей. Редно е тя най-после да осъзнае, че няма велико политическо бъдеще. Преди няколко седмици дори изглеждаше, че Мей си е направила верните изводи и ще удари спирачката. Междувременно обаче тя отново включи на по-висока придавка, защото, както никога досега, собственото ѝ политическо оцеляване в голяма степен зависи от Брекзита.    Ако сравним нейната страна с един от онези автомобили, които след Брекзита вече няма да се произвеждат на острова, то този автомобил в момента с пълна газ се движи към пропастта. Тереза Мей може би по принцип не е подходяща за лидер на Обединеното кралство. Тя със сигурност е най-неподходящият премиер в сегашните трудни времена. Но защо поне да не остане в историята като онази политичка, която е казала на народа си истината?", "date": "2017.11.12", "title": "Г-жо Мей, кажете им най-после истината!"}
{"url": "http://www.classa.bg/%D1%81%D0%B2%D1%8F%D1%82/item/375112-%D0%B0-%D0%BF%D0%B5%D0%BA%D0%B8%D0%BD-%D0%B4%D0%BE%D0%B2%D0%BE%D0%BB%D0%BD%D0%BE-%D0%BF%D0%BE%D1%82%D1%80%D0%B8%D0%B2%D0%B0-%D1%80%D1%8A%D1%86%D0%B5", "text": "            По време на предизборната си кампания Доналд Тръмп сипеше какви ли не обвинения срещу Китай. Пекин от десетилетия насам мамел САЩ, крадял му интелектуалната собственост, осигурявал си нелегални търговски предимства като изкуствено поддържал нисък курса на юана, а евтините китайски стоки, заливащи американския пазар, унищожавали работни места. Тръмп обещаваше и радикална промяна в политиката на САЩ спрямо Китай.    Твърдеше, че ще издигне митнически бариери пред Пекин, че ще притисне Китай до стената и ще постави американските интереси на първо място.   Вече от година Тръмп се намира в Белия дом, но не е реализирал нито едно от амбициозните си обещания. Тъкмо обратното: по време на азиатската си обиколка той видимо се подмазваше на китайския президент Си Цзинпин. Си мълчаливо се наслаждаваше на унизителното поведение на Тръмп, пускайки отвреме навреме по някоя дискретна усмивчица пред телевизионните камери.   Какво му стана на Тръмп?   Каква е тази внезапна промяна у американския президент?Той явно най-сетне е забелязал каква е реалността: китайската икономика се развива бурно от десетилетия насам. Делът на Пекин в световния износ възлиза на 14% от световната търговия, с тенденция към повишение.    За сравнение: американците постигат едва 10%. Те живеят на кредит и са зависими от готовността на Китай и в бъдеще да им отпуска заеми. От десетилетия насам Пекин инвестира печалбите от експорта си в американски ценни книжа. Това превърна китайците в най-големия чуждестранен кредитор на САЩ. Ако решат, те биха могли да затворят кранчето и да вкарат цялата американска икономика в тежка криза.    Пекин, разбира се, няма да направи подобно нещо, защото това би навредило и на самите китайци. И все пак: този факт неимоверно засилва тяхното самочувствие. Когато китайците преговарят със САЩ, те го правят от позицията на страна, на която се дължат пари. Китайският посланик в САЩ е така напомпан със самочувствие, че с него просто не се говори.   Повечето икономисти са единодушни, че е само въпрос на време, докато Китай настигне и задмине САЩ като най-силна икономическа нация в света. Времето работи в полза на президента Си, а заплахите на избухливия господар на Белия дом не го притесняват ни най-малко.     Китайският президент не допуска да бъде притиснат до стената и по въпросите, свързани със Северна Корея. Пекин не желае да има смяна на режима в Пхенян. Защо ли да допринася за увеличаването на американското влияние в Източна Азия? Си не желае да има и война в този регион, защото това би навредило на китайския бизнес. Пекин предупреждава американците да спрат да заплашват Северна Корея и да търсят дипломатическо решение на конфликта – за този си опит да внесат умереност те получават адмирации от Европа и от Русия.     Многобройните грешни решения на Тръмп допълнително окрилят възхода на Китай. Най-фаталната от тези грешки е отказът на САЩ от Тихоокеанското партньорство за свободна търговия (ТPP). Първоначално това споразумение си поставяше за цел да ограничи китайските амбиции за надмощие. Страни като Виетнам или Япония имаха намерение с американска помощ да установят определени стандарти – например в сферата на производството, търговията, защитата на труда и околната среда. Тогава китайците щяха да са принудени да се съобразяват с тези неща.    Само че по времето на предизборната си борба Тръмп изкара идеята за споразумението по-черна и от дявола, а след като беше избран за президент се отказа от него. Оттогава насам съюзниците на американците в Азия все повече се съмняват, доколко могат да разчитат на тях, а Китай доволно потрива ръце.   Възходът на Пекин като световна сила явно е замислен като дългосрочен проект. Враждуващите едно време помежду си китайски провинции бяха обединени по времето на Мао Цзедун. При Дън Сяопин започна икономическият възход. Президентът Си Цзинпин сега иска да укрепи китайската външна политика и сигурност до такава степен, че светът да се съобразява с интересите на страната при взимането на всички важни политически решения.   Тръмп не е в състояние да осуети тези намерения. Времето на Вашингтон като световна хиперсила отминава.", "date": "2017.11.12", "title": "А Пекин доволно потрива ръце"}
{"url": "http://www.classa.bg/%D1%81%D0%B2%D1%8F%D1%82/item/375113-%D0%B1%D0%B0%D0%BA%D0%BA%D0%BE-%D0%B8-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%81%D1%82%D0%B0%D0%BD%D0%B4%D0%B0%D1%80%D1%82%D0%B8", "text": "          Александър Андреев разговаря по телефона с колегата Филип Славкович, който беше сред участниците на конференцията.   Филип Славкович: БАККО е българската асоциация на кабелните и комуникационни оператори, а Дойче веле е един от главните спонсори на сегашната конференция, която се провежда ежегодно.    На нея се събират топ-мениджърите, представителите на медийната индустрия в България, на министерствата и на държавните регулатори, както и чуждестранни експерти.   Тазгодишната тема беше предстоящото влизане в сила на няколко регулации на ЕС, които са насочени главно към унифицирането на европейския медиен пазар с цел да бъдат максимално защитени потребителите на електронни медии и на телекомуникационни услуги.   Най-вече - как най-добре да бъдат опазени техните лични данни, кои от тези данни и как точно могат да се използват от операторите и как българските потребители на медийно съдържание по най-удобен начин да могат да го използват и по време на пътуване в единното европейско пространство.    Всичко това, разбира се, се случва и на фона на предстоящото българско Европредседателство, защото българското правителство, електронните медии и операторите трябва да са на ниво и да докажат, че и в този сектор могат да действат според съвременните изисквания и стандарти.   Александър Андреев: Доколкото разбирам, обсъждали са се и други вълнуващи теми. Например, как в новата дигитална ера съдържанията се транспортират до крайния потребител.   Филип Славкович: Точно така. За да онагледя за какво става дума. Когато един български потребител е на път из Европа, или пък работи, примерно, в Испания, а иска да гледа българска телевизия, сериали или футболни мачове с български коментар, възникват различни въпроси от областта на правото, и особено на авторските права. Става дума и за друго: за геотаргетираната реклама. Знаете, че когато пътувате по света, на смартфона Ви се появяват точно реклами за градовете или страните, които посещавате.    И въпросът е как операторите занапред да разпространяват тази таргетирана реклама, без обаче да трупат прекалено много лични данни за потребителите, включително и такива данни, които изобщо не им трябват; и какво после могат да правят с тези данни – имат ли право да ги запазят, да ги обработват, да ги преотстъпват? Това са все уредби, които се отнасят до всички държави от ЕС, България също се стреми да ги усвои, прилага и подкрепя. Александър Андреев: А какво точно представи Дойче веле на тази конференция?   Славкович: От името на Дойче веле информация пред конференцията изнесе нашият представител в София, адвокат Цветан Цветанов. Той запозна участниците с опита, натрупан в Германия. Знаете, че специално в областта на опазването на личните данни и на достъпа до информация Германия е лидер в ЕС. Тъй че представителят на Дойче веле в София разказа именно за постиженията на Германия в тези области.", "date": "2017.11.12", "title": "БАККО и европейските стандарти"}
{"url": "http://www.classa.bg/%D1%81%D0%B2%D1%8F%D1%82/item/375114-%D0%B7%D0%B0%D1%89%D0%BE-wolfenstein-ii-%D0%BE%D0%B1%D1%80%D1%8A%D1%81%D0%BD%D0%B0-%D0%BC%D1%83%D1%81%D1%82%D0%B0%D0%BA%D0%B0-%D0%BD%D0%B0-%D1%85%D0%B8%D1%82%D0%BB%D0%B5%D1%80", "text": "Фашистите са спечелили Втората световна война и сега владеят цялата планета. Поданиците на новото глобално правителство са длъжни да учат немски като първи чужд език. Расизмът вече не е престъпление. Чернокожите и хората с умствени увреждания биват арестувани и отвеждани към лагери.   В новия световен ред хората, които се наричат арийци, властват над всички останали.   Това е кошмарният свят, в който Wolfenstein II изпраща играча. Целта му е да свали режима - вълнуващ и в същото време силно политизиран сюжет, провокиран от възхода на алтернативното дясно и белия национализъм в САЩ.             Сценарият на играта, която е замислена като отмъщение срещу националсоциализма, обаче се оказва \"цензурирана\" в своята германска версия. В нея фашистите не носят значки със свастики, Адолф Хитлер се казва \"Хер Хайлер\", към него се обръщат с \"моят канцлер\", а не \"фюрер\", а емблематичният мустак е обръснат. Подобен тип корекции на историята не са нещо ново.     Това е и причината, поради която в Wolfenstein II всички нацистки знаци са изтрити. Също както беше направено и в Call of Duty: WW2.   В случая на Wolfenstein II пренаписването на историята продължава още по-напред. Това може би обяснява защо играта беше подложена на сериозна критика.     Войските на фашисткия режим говорят само за \"предателите\", които тук не са принудени да се трудят до смърт в концентрационните лагери, а просто умират в плен.   Основното недоволство срещу Wolfenstein II е, че дори антиутопичният сценарий за алтернативен свят на играта не оправдава историческия ревизионизъм, в който престъпленията на националсоциалистите се изличават, а жертвите им се маргинализират.   Студиото Zenimax, което стои зад разработката на играта, посоча, че никой не е имал намерение да подменя историята на Германия от Втората световна война, тъкмо напротив.     Казусът около Wolfenstein II предизвика дебат доколко видеоигрите могат да бъдат разглеждани като произведения на изкуството по силата на закона. Според германския Наказателен кодекс, \"противозаконна\" символика може да се използва само ако това се случва във филм, картина, книга или друго произведение, което е посветено на историята на Третия райх.     Съдебната практика по-скоро потвърждава, че тази клауза би трябвало да важи и за компютърните игри.   Има един единствен известен случай, в който съдът се е занимавал със свастики във видеоигра.   През 1998 г. крайно десен активист беше подведен под отговорност заради това, че е разпространявал националсоциалистичеко съдържание в онлайн форум. Сред материалите, които той е публикувал, има снимки от играта Wolfenstein 3D с изображения на пречупени кръстове и рунически символи, използвани от SS.   Тогава съдът отбелязва, че изображения с нацистка тематика нямат място във видеоигрите, но приема, че наказателните мерки на закона не са приложими.     Засега обаче липсва достатъчно голям съдебен прецедент, който да гарантира сигурност на разработчиците. Наказанието, предвидено за разпространение на противозаконна пропаганда, е до 3 години затвор и парична глоба. Дали обаче страхът от евентуална санкция оправдава странната автоцензура на германската версия?", "date": "2017.11.12", "title": "Защо Wolfenstein II обръсна мустака на Хитлер"}
{"url": "http://www.classa.bg/%D1%81%D0%B2%D1%8F%D1%82/item/375115-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%B6%D0%B5%D0%BD%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%BA%D0%B8-%D0%BF%D0%BE-%D1%81%D0%B2%D0%B5%D1%82%D0%B0", "text": "                  Преди тя е била топлес модел и танцьорка, но след това се превърна в консервативна политичка. Карфаня днес е министър на равноправието, а много от медиите в страната й често припомнят нейното минало като модел и теливизионна водеща. Наричат я \"Mara La Bella\" (Хубавата Мара). Предишният италиански премиер Силвио Берлускони имал определени симпатии към нея и дори веднъж й казал, че би се оженил за нея, ако вече не бил женен.    2. Ева Каили - Гърция      Бившата телевизионна водеща е в гръцкия парламент от 2007 г. насам и има статут на \"най-известен парламентарист\" в Гърция.      Тази хубавица води естонската проевропейска партия. Тя е една от най-важните жени в Естония, а наскоро беше обвинена в злоупотреба с публични средства и харчене на колосални суми за козметика. Какъв бил нейният отговор? Позирала топлес в \"Плейбой\".        Вера Лишка преди се занимавала професионално с плуване, а през 1996 г. участвала за националния отбор на Летните олимпийски игри в Атланта. Има златен медал от Европейско първенство.        Една от най-известните жени политички в Ливан има репутация не само заради красотата си, но и заради клевета, свързана със сирийската доминация, от която излезе чиста. Нейният съпруг Сами Джейдж бе освободен от затвора след 11-годишен престой през 2005 г.", "date": "2017.11.12", "title": "Най-красивите жени-политички по света!"}
{"url": "http://www.classa.bg/%D1%81%D0%B2%D1%8F%D1%82/item/375116-%D0%B1%D1%80%D0%B5%D0%BA%D0%B7%D0%B8%D1%82-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%81%D0%BF%D1%80%D1%8F%D0%BD", "text": "Британската министър-председателка Тереза Мей би трябвало да спре да заблуждава избирателите и да признае, че Брекзитът може да бъде избегнат, ако Великобритания реши едностранно да се откаже от преговорите за излизане от Европейския съюз, казва авторът на член 50 от Лисабонския договор Джон Кър, предаде Ройтерс.     Мей официално уведоми ЕС за намерението на Великобритания да напусне общността, като задейства член 50 на 29 март тази година, поставяйки началото на двегодишен процес на излизане, който засега не води до споразумение за Брекзит.   “Докато преговорите за развод продължават, страните все още са женени. Помирението все още е възможно”, казва Кър, който беше посланик на Великобритания в ЕС от 1990 до 1995 г.   “Британците имат правото да знаят това - те не бива да бъдат заблуждавани”, казва той в реч, която ще произнесе днес в Лондон и от която неговата канцелария публикува извадки.   В деня, когато задейства член 50, Мей заяви пред британския парламент, че “няма връщане назад” и че Великобритания ще напусне ЕС.   “В тази страна е взето политическо решение да се твърди, че не може да има връщане назад. Всъщност страната все още има свободен избор дали да продължи”, казва Кър.   На референдума във Великобритания през юни 2016 г. 51,9 процента от участвалите избиратели подкрепиха Брекзит, а 48,1 процента гласуваха за оставане в ЕС. Мей заяви миналия месец, че Великобритан ия няма да отмени задействането на член 50. Правителствени юристи поискаха от съдебните власти миналата година да приемат, че процесът е необратим.   Но след референдума противници на излизането на Великобритания от ЕС - от френския президент Еманюел Макрон и бившия британски министър-председател Тони Блеър до милиардера Джордж Сорос - намекват, че Великобритания може да промени решението си.   Засега в социологическите проучвания няма признаци за промяна на мнението по въпроса за Брекзит. И управляващите консерватори, и опозиционните лейбъристи във Великобритания сега изрично подкрепят излизането от ЕС.   Поддръжниците на Брекзит многократно са казвали, че всеки опит за нов референдум или за подкопаване на излизането на Великобритания от ЕС ще вкара в криза петата по големина икономика в света.   Но процесът на Брекзит е оспорван в редица дела, заведени пред британски съдилища. Много от тях са съсредоточени върху въпроса, който все още не е получил отговор: може ли задействането на член 50 да бъде отменено?   В текста на член 50 не се казва дали той може да бъде отменен, след като веднъж е задействан. Това означава, че ако юристите поискат разяснение, въпросът би трябвало да бъде отнесен до Съда на ЕС.   Кър, който през 2002-2003 г. беше генерален секретар на Европейския конституционен конвент, разработил член 50, казва, че във Великобритания дебатът е погрешно представен - по думите му е ясно, че извършеното от Мей задействане на член 50 може да бъде отменено.", "date": "2017.11.12", "title": "Брекзит може да бъде спрян"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375108-%D0%BE%D1%82%D0%B2%D0%B0%D1%80%D0%B0%D1%87%D0%BA%D0%B0%D1%82%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D0%BE%D1%82-%D0%B4%D1%83%D0%B1%D0%B0%D0%B9-%D0%B8-%D1%81%D1%8A%D0%BE%D0%B1%D1%89%D0%B8", "text": "Мария направи едно доста пикантно разкритие в ефира на телевизия „Планета\". Певицата сподели, че й предстои важно събитие в живота. Тя се завърна скоро от Дубай и разкри, че точно там взима най-важните решения, свързани с личния й живот.      Пайнерката не скри, че посещава Обединените емирства за 17-и път и тази дестинация е в действителност специална за нея. Но при последното си гостуване там тя е погледнала случващото се под друг ъгъл. Мария не скри, че с бащата на Марая често се отдавали на почивка в Дубай.      Там дори получила годежния си пръстен и е убедена, че това ще й се случи отново именно там. Певицата заяви, че има още една причина да обича Дубай. Това е новата й любов. Човек до нея й показал колко е специално това място и за него.      Мария не скри, че в момента е много щастлива и вероятно вече никога няма да срещне друг мъж, който да я накара да се чувства по този начин. Изпълнителката каза, че като нищо може да спретне и трета сватба. Тя допълни, че всичко в живота й се случва по този начин. Но не съжалява за нищо от това, което е изживяла и се е случило. Мария заяви, че ако има начин да започне живота си отначало, би го изживяла по същия начин, тъй като не съжалява за нищо.      Всяко едно събитие, което е накарало да плаче или да се усмихва, е било сериозен урок за нея. Бившата на Християн Гущеров разкри и какви са плановете й за бъдещето. Тя възнамерява след навършването на 45 години да се заеме с писането на книга.", "date": "2017.11.12", "title": "Отварачката се върна от Дубай и съобщи...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375109-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-12-%D0%BD%D0%BE%D0%B5%D0%BC%D0%B2%D1%80%D0%B8", "text": "Днес, трябва да се контролирате или няма да избегнете кавгите с колеги. Добър ден за сдобиване с благоразположението, на хора живеещи в чужбина. Виртуално запознанство, е малко вероятно да доведе до сериозна връзка. Ако дадете воля на емоциите, ще останете сами. Вечерта е възможно влошаване на здравето. Днес, не се втурвайте да работите, в противен случай ситуацията ще се окаже в задънена улица. Ако имате желание да ускорите процеса, помолете за подкрепа колегите си. Отличен ден, да се отправите на път. Препятствията в любовта, ще ви предадат решителност, така че не се паникьосвайте преди време. Трябва да бъдете внимателни при работа с електрически уреди. За пътуване не е най-доброто време, но за един пълноценен отдих, времето е отлично. Особено, ако сте на почивка. Някои събития в личната сфера, могат да ви изкарат от баланс. По природа, вие сте оптимисти, така че си спомнете за това в точното време. Възможна е запомнящата се среща с човек, който означава много за вас. Само не се отдавайте на мечти и не идеализирайте партньора. От плановете си, не трябва да се отказвате, още повече, че те успешно, ще се реализират в живота. Денят също е добър за занимания с любимото ви хоби, общуване с децата и отдих сред природата. Най-накрая, ще разберете, какво означава \"звезден час\". Ще имате късмет в работата, финансите и любовта. Важно е, да не бягате от това, което ви дава съдбата . Възможни са значими събития, в които, ще ви бъде възложена главната роля. По отношение на здравето всичко е отлично, освен ако не започнете сами да си измисляте болести. Смело се движете напред във вашите начинания. Ако сте били на пауза, сега вложете всички сили в творческите си проекти. Вечерта, може да получите добри новини от дългогодишен приятел. Те не само ще са съдбоносни, но и ще повлияят на вашата сфера на дейност. За да избегнете нараняване, не се занимавайте с екстремни спортове. Ще мислите само за работа, макар на улицата времето да е слънчево и може да се разходите. Денят е прекрасен, да се проявите в областта на изкуството, рекламата и планиране на бъдещето. Повече общувайте с приятели, а ако имате деца, се занимавайте с тяхното обучение. Ако имате нужда от помощ, потърсете подкрепа от роднини. Днес по-малко се надявайте на другите и вършете цялата си работа сами. Добър ден за купуване на подаръци за приятели и роднини, както и за културни развлечения. Може също да напазарувате и да се преобразите външно. Възможна е появата на силен покровител, така че не трябва да се притеснявате за финансите.   Днес може да се заемете с проектирането на дългосрочни проекти. Ако имате силна интуиция, свържете се с нея за решаване на проблемите. Възможно е да навлезете в нова сфера на дейност и да се сдобиете с нови приятели. Също не трябва да се отказвате от отдих на открито. Ако можете, излезте от града и се насладете на времето. Днес не бързайте и по-добре анализирайте всичко, което е направено. Отлично време за изпълнение на дългогодишни проекти и творчески идеи. Благоприятно време за пътуване по лични причини, но на пътя, трябва да сте много внимателни. По отношение на семейния бюджет, се очакват много разходи и няма изглед за големи печалби. Трябва да обедините усилията си с бизнес партньорите. Ако не пропуснете възможността да увеличите капитала си, ще почувствате увереност в бъдещето. Възможна е среща с оригинални хора, които могат да помогнат за изпълнение на плановете ви. В любовта, внимавайте да не се разочаровате от новият ви избраник. Днес не е препоръчително да се справяте с проблемите с един замах. По-добре помислете внимателно и след това си правете изводи. През деня, перспективите в работата, могат да се увеличат. В личния живот не пречи да станете малко по-романтични, така ще има шанс да разнообразите отношенията с любимия. Пестете енергията си за мащабни дела и участие в мероприятия.", "date": "2017.11.12", "title": "Дневен хороскоп 12 ноември"}
{"url": "http://www.classa.bg/%D1%81%D0%B2%D1%8F%D1%82/item/375110-%D0%B7%D0%B0-%D0%B4%D0%B0-%D0%BF%D1%80%D0%B5%D0%BE%D1%82%D0%BA%D1%80%D0%B8%D0%B5-%D0%B5%D0%B2%D1%80%D0%BE%D0%BF%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%B5%D0%B1%D0%B5-%D1%81%D0%B8", "text": "            Ако по време на Първата световна война имаше социални мрежи, сигурно щеше да се появи и хаштагът #ЗападенФронт. Но преди 100 години единственото средство за комуникация между фронта и родината е била полевата поща. 28 милиарда пощенски картички без пощенска такса са изпратили в годините на войната германските войници. Сред получателите е бил и моят дядо #ГеоргМатес.   Точно преди сто години неговият приятел от детинство Кристоф му изпратил картичка от фронта във Франция: „Пращам ти фотография на нашето оръдие. За жалост е малко размита, но все пак ще ни разпознаеш... Засега още сме добре...\"   Преди няколко дни открих тази картичка сред документите на баща ми и си помислих: „Споменът за ужасите на 20 век избледнява.\" След половин столетие мир, стабилност и благоденствие в голяма част от Европа у мнозина граждани чезне ентусиазмът в полза на голямото приключение Европейски съюз. Популистите в много държави от ЕС отдавна го забелязаха, а политиката реагира прекалено късно. Навсякъде избуяват национализми, включително и на регионално равнище. Последният пример: кризата в Каталуния.     Колкото и да е парадоксално, спирачка на това свличане удари тъкмо Великобритания. Защото оповестеното напускане на ЕС доведе не до очакваното (и дори мечтано от мнозина) разпадане на ЕС, а обратното – до неговото укрепване. Политическият хаос и икономическият упадък в Обединеното кралство имат предупредителен ефект за други кандидати за отцепване, но не е само това.    Изведнъж много европейци отново се замислиха за предимствата на своя съвместен проект. Колкото и да е странно, сред тях е и британската министър-председателка Тереза Мей, която напоследък хвали до небето тясното европейско сътрудничество, например в борбата срещу тероризма, срещу климатичните промени и в украинската криза. Дори премерването на силите между Брюксел и Лондон по въпросите на свободния вътрешен пазар и митническия съюз има на този фон положителни аспекти. Ако Брекзитът не беше толкова болезнен за европейците, те всъщност трябваше да благодарят на Великобритания, че отвори очите на всички за предимствата на ЕС.       Във времената на глобализация и дигитализация Европа не е част от проблема – тя е неговото решение. Единствено с общи сили европейците ще могат да опазят пазара си и да попречат на глобалните корпорации, които непрекъснато се опитват да противопоставят националните държави за своя изгода. Икономическата солидарност и политическото единство открай време са самата сърцевина на европейския мирен проект. Така погледнато, в момента ЕС изобщо не изглежда като избледняваща идея. Защото който търгува със съседите си, който е тъй тясно политически свързан със своите партньори, той не води войни.   Брекзитът показа колко е трудно да се разкъсат тези връзки, изграждани в продължение на десетилетия – и какви агресии се освобождават в този процес. Довчера добри съседи, а днес изведнъж – противници, ако не и врагове, както се изрази британският министър на търговията Филип Хамънд.   Най-добре осъзна проблема френският президент Макрон. Тъкмо поради това той държи да бъде опазена европейската култура на общата историческа памет, която според него е в основата на бъдещите действия. Дори да не сме съгласни с всички негови предложения за реформи в Европа, трябва да му признаем едно: той даде тласък на един дебат, който всъщност трябваше да се състои още преди голямото разширяване на ЕС през 2004 година. Накъде искаме да върви Евросъюзът? И как да се ускори интеграцията на отделните национални държави, примерно в Еврозоната?     По тези въпроси инициатива трябва да проявят най-вече германците, които са ключовият партньор на Франция в Европа. Съгласна ли е Германия на „повече Европа\"? И ако е съгласна, колко от своите права е готова да преотстъпи на ЕС? Берлин обаче не бърза с отговора на тези въпроси. В момента там са потънали в коалиционните разговори и мълчат. Точно сега, когато Макрон спешно се нуждае от подкрепа!   Дядо ми е бил на 18 години и също отбивал военната си служба, когато получил картичката от своя приятел. И едва ли е щял да повярва на очите си, ако можеше да види какво се случва днес на тогавашния Западен фронт. Защото съвсем наскоро Еманюел Макрон покани своя германски колега Франк-Валтер Щайнмайер във Франция и вчера те заедно откриха мемориалния център в Елзас. Точно там, където е пролята толкова много кръв през Първата световна война, сега възникна френско-германски мемориал, от който заклетите някогашни врагове заедно хвърлят поглед както назад към миналото, така и напред към бъдещето.   Дядо ми, който е преживял две световни войни, стига да можеше, сигурно щеше да щракне „харесай\" под всички тези новини.", "date": "2017.11.12", "title": "За да преоткрие Европа отново себе си"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375107-%D1%82%D0%B0%D0%B7%D0%B8-%D1%81%D0%B5%D1%80%D0%B6%D0%B0%D0%BD%D1%82%D0%BA%D0%B0-%D1%89%D0%B5-%D0%B2%D0%B8-%D0%BE%D1%81%D1%82%D0%B0%D0%B2%D0%B8-%D0%B1%D0%B5%D0%B7-%D0%B4%D1%8A%D1%85-18", "text": "Запознайте се с горещата американка Шанън Ирке. Русокосото изкушение, което сега се появява по кориците на мъжките списания и се снима в реклами за бельо, въобще не съжалява за годините, прекарани като морски пехотинец в редиците на американската армия, съобщава Мирър. Шанън постъпва в армията на 19-годишна възраст и изкарва в строя цели 4 години от живота си.      Един ден обаче решила да зареже службата и да стане по-женствена. „Службата в морската пехота ме научи да не губя присъствие на духа в критични ситуации и да защитавам не само своето семейство, но и момчетата, които служат заедно с теб. Там бях длъжна да доказвам на мъжете, че мога да бъда силно и го направих\", споделя 29-годишната красавица.              Шанън избира да продължи да се развива в област, напълно противоположна на службата в армия. Красавицата решава да се пробва като модел и определено не е сбъркала с избора си. Ирке редовно споделя с многобройните си последователи в Инстаграм снимки по бикини и бельо, демонстрирайки перфектни форми.        „В армията получих звание „сержант\", имам и бакалавърска научна степен. Радвам се, че хората виждат в мое лице сериозен събеседник\", признава тя.          За да поддържа отличната си форма тя се подлага на изморителни тренировки, бягане и посещение на фитнеса най-малко 4 пъти седмично.        Шанън споделя, че не е фен на диетите, защото много обича вкусната храна и е чест клиент на заведенията за бързо хранене.", "date": "2017.11.12", "title": "Тази сержантка ще ви остави без дъх  (18+)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375104-%D1%81%D1%8A%D0%B4%D0%B1%D0%B0-%D0%BD%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%81%D0%BE%D1%86%D0%B0", "text": "               Даааа, чували сме такива изблици на носталгия от възрастните, цъкащи с възмущение при вида на татуираната певица от екрана. Дали обаче „онова време\" наистина е било толкова морално или всичко е било една добре прикрита лъжа, внимателно поддържана, за да не урони морала и престижа на новия социалистически човек? При социализма, както и днес, проституцията официално е забранена, пише \"Бургасинфо\".        За превенция са били предприемани административни мерки, като например за наемане стая в хотел или вана в градска баня от мъж и жена, се е изисквало да имат сключен брак. На съвместното съжителство без брак също не се е гледало с добро око, но се е считало за законно, в случай че имат адресна регистрация – така наречения „милиционерски брак\".    Въпреки неблагоприятните условия за упражняване на най-древната професия, съществували „легални\" проститутки – сътруднички на ДС, които преспивали с чуждестранни дипломати и намирали начин да изкопчват важна информация. По онова време клиенти на проститутките били почти изцяло чужденци.      Но дори и при тези силно неблагоприятни условия за проституция, съществували и проститутки, които оказвали сексуслуги за 10-20 лева. При социализма, както и при всички останали обществени системи, в законодателството не съществува наказание, за упражняване на секс срещу материална изгода.    До намеса на правосъдието се стигало, в случаите, че проститутката е откраднала от клиентите си. В случай, че извършителите били добре известни на милицията проститутки с дългогодишна практика, съдебното решение най-често било задължителна работа (пробация) съответстваща на образованието на проститутката, при което съдът определял някаква част от заплатата си (например 10%-30%), проститутката да отдава на държавата за определен срок (например за една година).      До началото на 70-те пък, са били интернирани в дълбоката провинция, наред с хомосексуалистите и хората неудобни на властта. За да илюстрираме по-нагледно соцпроституцията, ви предлагаме да надникнем и в Задочните репортажи на Георги Марков.    В началото на 60-те той е бил част от писателската група, която трябвало да помогне на МВР в борбата с някои „вредни\" явления, като хулиганщината, кражбите на обществена собственост, проституцията и други. „Дирекция на милицията край Лъвовия мост в София.      Този път отминавам първия етаж, където е паспортният отдел и гъмжи от хора. Милиционерски лейтенант учтиво ме въвежда в голяма стая на втория етаж. Същата стая, в която преди около година имах среща с редакцията на милиционерския вестник „НАРОДЕН СТРАЖ\" и разговаряхме за светлото и тъмното в нашата действителност.    Тогава останах изненадан от доста будното съзнание на сътрудниците и редакторите, които без съмнение познаваха опакото на живота далеч по-добре от нас, писателите. Сега в стаята заварвам двама колеги    — Павел Вежинов и Божидар Божилов. Богомил Райнов, който трябваше да дойде, не идва. Ние сме писателска група, която трябва да помогне на Министерството на вътрешните работи в борбата с някои „вредни\" явления, като хулиганщината, кражбите на обществена собственост, проституцията и други. Министерството иска романи, пиеси, разкази и журналистически материали, които да бомбардират пороците.      Моето впечатление е, че това е по-скоро повърхностна кампания, за да се отчете някаква дейност, отколкото смислена, цялостна и безкомпромисна борба. Това произтича от цялостното отношение на партийното и държавното ръководство, което, пренебрегвайки собствената си диалектика, настоява, че разцветът на престъпленията и пороците в България е или ИЗОЛИРАНО, или СЛУЧАЙНО явление.    Но специалният полковник, който е придаден към нас и който ми разказа историята на Царя на вилите, не мисли така. Затова отношението му към нас, писателите, е пропито с тъжна ирония.    „Официално — казва той — в страната няма проституция, защото в социалистическа страна не може да има проституция. Ние имаме момичета с неморално поведение, които оказват лошо влияние и в някои случаи разстройват живота на гражданите.\"     Заради тези момичета към Дирекцията на Народната милиция е създаден нов отдел. Забравил съм точното име на този отдел. Той се оглавява от друг полковник, сравнително нисичък, възпълен, вероятно някъде около 55-годишен, с голяма глава и лице, което ми напомня на Ерих фон Щрохайм.    Той се ръкува топло с нас, като се взира в лицата ни, сякаш иска да отгатне какво мислим за всичко това. Струва ми се, че ние нищо не мислим и че по-скоро сме любопитни да видим отблизо що за хора са тези български проститутки. Някои от нас ги познават по-отблизо, други са ги виждали неведнъж по нощни заведения, главно за чужденци, особено по ресторантите на Витоша, по курортните места, в летящи из София коли на араби и така нататък. Но едва ли някой писател или журналист се е питал: какво стои зад всичко това?      Полковникът бавно ни обяснява, че в неговия отдел има картотека на около 300 момичета от София, чиято дейност може да се смята за антиобществено явление. Целта на отдела е да контролира тези момичета и чрез различни средства да се опита да ги превъзпита и върне към почтен трудов живот. Той декларира, че не храни никакви илюзии, че това е лесна работа, че „природата\" често се оказва по-силна от всякакви полезни доводи. Прави ми впечатление неговият съвсем реалистичен, трезв подход и пълното отсъствие на празни дежурни фрази. Нито веднъж той не споменава за „ролята и значението на комсомола\" във възпитателната работа и съвсем внезапно забелязва:    „За съжаление нашият живот им дава достатъчно лоши примери за подражание.\" От друга страна, той не изглежда някакъв догматичен моралист, който се опитва да наложи старомодна сексуална чистота, а изповядва по-скоро макаренковска толерантност.      От извиканите (някои доведени) 12 момичета само осем са дошли в дирекцията. Всички се намират в различни стаи, за да не знаят, че са викани за едно и също нещо — среща с писатели. Полковникът предлага съвсем проста процедура: първо той ни прочита данни от досието, след което въвеждат момичето и ние разговаряме с нея.    Първа влиза възпълна грозничка жена на около 25 години, която поздравява и се усмихва като човек, който знае играта и се е съгласил за наше удоволствие да играе в нея. Тя подава на полковника някаква хартия. Това е бележка за заплатата, която е заработила през миналия месец.      Едно от важните изисквания на милицията в нейната борба за превъзпитаване на проститутките е те да имат постоянни трудови доходи.    Узнаваме, че това момиче сега живее при майка си и работи в някаква печатница, където е било настанено с помощта на милицията. Преди това в продължение на няколко години тя е скитала из страната, живяла където й падне и с когото й падне.    — Е, щастлива ли си сега! — пита внимателно полковникът.    — О, другарю полковник, толкова съм ви благодарна, че ме върнахте отново към живота! Нямате представа колко ми помогнахте и вие, и работническият колектив..   . — декламира тя заучените от нея фрази. По-нататък полковникът я пита дали си има приятел и възнамерява ли да се омъжи. Отговорът е, че има някакво момче, но тя все още не може да се реши, предвид миналото си.      Ние и тримата писатели разменяме многозначителни погледи. За нас е ясно, че момичето хитрува и че може би изискванията на милицията формално се спазват. Павел веднага й задава съществения въпрос за отношението на работниците в печатницата към нея. Дали те наистина са я приели с разбиране и добро чувство?    Тя отново се впуска в помпозни лъжи, които предполага, че ще ни харесат. За да не разочароваме полковника, който явно започна с най-доброто си постижение, ние не питаме повече. Тя си излиза с плиткото самочувствие, че ни е пратила всички за зелен хайвер.      Втората ни изненадва с хубостта си. Тя е черноока, доста стройна, бедно облечена. В предварителните бележки полковникът ни бе казал, че това момиче, с прякор Мара Черната или нещо подобно, била една от най-опасните.    Въпреки контрола един ден тя избягала от София и пристигнала в Кюстендил следобед. Милицията била алармирана, но почти феноменално до 9 часа вечерта Мара успяла да зарази с венерическа болест 15 души. „Ние ако искахме да арестуваме 15 здрави и прави младежи в Кюстендил, едва ли бихме могли да направим това за същото време, в което тя не само ги е намерила, но е и спала с тях. Представяте ли си каква телеграфна агенция имат тия момичета!\"      Ние си представяме телеграфната агенция, но не можем да си представим как това хубаво, крехко създание е свършило цялата тази работа. Мара не желае да разговаря с нас. Тя отказва да седне и стои с наведена глава като ученичка, която трябва да изтърпи мъмренето на директора. Чувствувам, че между нас и нея стои голямо студено пространство. Някой я пита за родителите й. Тя казва, че те са разведени, но че това едва ли има значение за нея.    — А какво има значение за тебе? — пита Божидар.    — Нищо. Нищо няма значение! — казва тя и аз долавям в гласа й фанатични нотки. Питаме я как е започнала да върви по този път.    — Всичко беше толкова загубено, че аз избягах от дома и така тръгнах по пътя... После ме настигна един писател с кола... и ме заведе в Пловдив, в „Тримонциум\"... На мене ми беше все едно... После той ме остави и аз си хванах друг, после трети... Всичко беше като на щафета... Полковникът я пита дали не е искала някога да работи, да има дом и семейство.    — И да съм искала, какво значение има това... всичко е толкова загубено... 11о-нататък тя ни казва, че не желае нито да учи, нито да работи, че не смята себе си за паразит, защото нито е получила, нито ще получи нещо от обществото, нито пък смята, че вреди някому, защото не е вкарала никого насила в леглото си.    — Поне вярваш ли в нещо?    — пита я полковникът, съвсем отчаян от нейното убийствено хладно поведение.    — А защо трябва да вярвам в нещо?    — тя внезапно повишава глас и се усмихва с презрение. — За да ме боли ли? Тя ни оставя в тягостно мълчание. Още несъвзели се от срещата с Мара, ние чуваме в коридора викове и след миг при нас почти връхлетява средна на ръст червенобузеста млада жена с черни развети коси. Тя е облечена в яркочервено и още от вратата гневно извиква:    — Какво ме водите като мечка на панаир! Казала съм ви хиляда пъти да ме оставите на мира! Не е работа на милицията да ми се бърка в моите лични работи! Добре ли ми е, зле ли ми е, това си е моя лична работа! Аз питам ли ви с кого спите и кои са ви любовниците?    — Ние искаме да ти помогнем — меко казва полковникът. Но тя не зачита доброжелателния му тон и продължава:    — Мерси! Помагайте на дъщерите си! Да пази Господ от вашата помощ!    Много ми помогнахте, като ме изселихте от София. После ми помогнахте, като ме пратихте да бачкам в Бобов дол, в мината. Да ме превъзпитавали миньорите!... Аз ги превъзпитах, аз! — тя гордо се удари по гърдите. — Под палих им чивиите.    Щяха да се изколят тия възпитатели! За мене! После ме пратихте в лагера в Делиормана! Ама и там ви подпалих! И в затвора да ме пратите, ще ви разваля надзирателите! Оставете ме на мира! Всичко това тя изрича почти на един дъх, като маха заканително с ръка и слюнки хвърчат от устата й. Едва сега ни забелязва, оглежда ни за секунда и в очите й отново се надигат мълнии: — Заради тия баровци ли сте ме извикали! Да им покажете проститутките, а?    — И сега тя се изсмя грозно.    — Че кой не е проститутка в тая държава?!    Търпението на полковника е на границата. Виждам как лицето му потръпва. Но ние възприемаме нещата по-оптимистично и той се смирява.    — Чакай сега. Спри да крещиш! По-спокойно! — опитва се да я укроти той.    После един от нас взима думата и й обяснява, че ние нито я осъждаме, нито имаме право на това, че може би в известно отношение сме и по-големи грешници от нея и че единственото, което искаме е да си поговорим. Тя притихва малко и презрително казва:    — За какво да говорим? Аз нямам какво да си говоря с вас! Вие не сте моята компания, нито аз съм вашата!    — Но все пак — опитва се да помогне полковникът    — ти си дъщеря на работници, идваш от трудово семейство...    — Аз съм дъщеря на маймуни! — прекъсва го тя.    — И затова животът ми е маймунски! И сега внезапно се отпуска, светлината в очите й угасва, цялото й лице се смирява и тя казва през сълзи:    — Другарю полковник, за какво да се лъжем! Майка ми е тъкачка. Повече от двайсет години тича със совалката. За какво? Защо?    Това не е живот. Аз не искам да тъка. Никой тарикат в тая държава не тъче! Само баламите! Я питайте ги тях! — тя посочва към нас.    — Ами другарките от голямото добрутро? Те тъкат ли?... Миналия път вие ми казахте, че аз съм паразит... — тя поклати глава.    — Не е вярно, другарю полковник!    Аз не съм паразит, защото от никого нищо даром не съм получила! Изкарвам си го, както мога, със зор! Да не мислите, че е лесно да се търкаляш с пияни мъжища?...    Не съм паразит. Търсете паразитите на друго място... по-нагоре от мене! Ние стоим със зяпнали уста и никой не обелва нито дума. Полковникът с облекчение й казва да си върви. Тя тръгва, но при вратата се спира, обръща се към нас, поглежда ни многозначително и се полюлява, пародирайки маниера на уличните момичета.    — Довиждане — казва тя   . — Тя е най-трудната от всички    — обяснява веднага след нея полковникът.    — При нея абсолютно нищо не помага. Въвеждат ново момиче, което полковникът ни представя предварително с прозвището Циганката. В нея наистина има нещо циганско — мургаво лице, гъсти вежди, плитки.    Тя застава в средата като уплашено добиче, навежда глава и не поглежда никого. От обясненията разбираме, че тя среща своята клиентела около банята срещу Халите, че в йерархията на уличните момичета това е най-окаяният район. На няколко пъти са я залавяли в дребни кражби. Тя, горката, изглежда много смотана във всяко отношение. Предишната вечер е била видяна в колата на някакъв арабин. Питаме я дали е имала нещо с него. Тя кимва утвърдително.    — А той какво ти даде след това? — питам я аз.    — Една химикалка! — отвръща невинно тя и бърза да извади от омазаната си чанта една металическа сребриста химикалка.    Ние не знаем какво да мислим. После тя ни казва, че обикновено й подарявали чифт чорапи и я водели на вечеря. Полковникът й казва, че й е намерил работа, че ще й се уреди жилище и че се надява животът й да се промени. Тя плахо се съгласява с всичко, което той казва, макар че изглежда далече от съдържанието на разговора.    Тя е готова да обещае всичко само за да я пуснат да си върви. В нея има нещо много убито и жалко. Следващото момиче влиза с плач и не спира да плаче и хълца през цялото време, докато е при нас. Тя не е в състояние да отговори на никакви въпроси и въпреки усилията на полковника да я успокои раменете й продължават да се тресат. Тя е съвсем млада, може би на не повече от 19, и е дете на разведени родители, които са я оставили на улицата. Един от нас я е виждал да кисне в „Славянка\" и в „Бамбука\" в компания на пияни актьори. Тя няма никакъв доход и никакъв покрив. Не знае къде ще замръкне и къде ще осъмне... Контрастът между нея и следващата е огромен.    Последната влиза спокойно, със самочувствие, което съответствува на красотата й. Тя е едно от момичетата, които сме срещали на площад „Славейков\" и които винаги привличат погледите. Никой никога не би допуснал, че това момиче има клиентела от около 40 души на седмица. Тя няма никакво чувство за виновност спрямо когото и да е и разказва за себе си без нотка на самосъжаление. Когато напуснала гимназията, търсила работа. „Знаете как се намира работа за младо момиче без специалност\" — отбелязва тя.    Разбира се, кадровиците обещават... ако тя дойде на една по-специална среща... „Обещават, ама не изпълняват\" — усмихва се тя. После идва работата на статистка в киното, където отново всеки обещава нещо повече, като режисьорчетата си я подхвърлят като топка един на друг, докато тя си казва: „Стига съм правила подаръци\"... И тогава решава: Щом животът е такъв, поне нещо да излиза от това. Тя никога не иска да й платят. Иска пари на заем. Или пък си избира някакъв подарък.     Полковникът я пита не й ли е неудобно, когато среща близки или приятелки отпреди... „Защо ще ми е неудобно! — повдига рамене момичето. — Те са по-зле от мене. Омъжват се за хора, които не обичат, и умират да им изневеряват за отмъщение. Аз поне не изневерявам никому.\"    Питаме я защо не иска да се захване с някаква работа. „Не е ли все същото — казва тя — кой ще те прекарва — държавата или някакъв тип от улицата!\" И за да ни поясни точно какво иска да каже, тя ни рисува картина, която ние познаваме. Ужасно монотонния, безцветен и безнадежден живот на зле платена чиновничка, която отгоре на всичко трябва да удовлетворява сексуалните желания на началниците си и чиято единствена цел е да намери някой да се ожени за нея, за да й даде сигурност...       Полковникът я пита дали тя не чувствува някакви задължения спрямо обществото, спрямо общата борба за по-добър живот... „Другарю полковник — казва тя, усмихната снизходително, — вие сте добър и разумен човек, хайде да не си говорим празни приказки... Аз познавам много хора и тая песен съм я слушала много пъти... Какви задължения?... Всеки се опитва да грабне каквото може за себе си... Това му е всичкото задължение...!\"    Питам я как вижда бъдещето си. „Нямам време да мисля за бъдещето. Много съм заета със сегашното\" — казва тя. Тя си излиза самоуверена, спокойна, като ни оставя студената си философия и едно голямо мълчание. Аз поне не съм очаквал такава среща.    За пръв път ясно и недвусмислено усещам, че тези момичета са само капки от една голяма, дълбока и мътна река. Срещата с момичетата с леко поведение (както официално те бяха категоризирани) ми направи много силно впечатление. Имах чувството, че злощастните съдби на тези български дъщери отразяваха по своему прикриваната истина за живота в социалистическа България. Нито за мен, нито за служителите в милицията те бяха случайно явление.    Тяхното съществуване не можеше да се припише на „остатъци от буржоазно-капиталистическото минало\", както не можеше да се припише на вражеска пропаганда или идеологическа обработка. Те бяха законни, макар и непризнати рожби на заобикалящата ги действителност. Кой знае защо аз свързвах тези момичета със съществуването на другите, признатите рожби на режима, момчетата и момичетата, преминали през осакатяващата школа на пионерството и комсомола.    Съпоставяйки образите на тези два типа млади хора, произведени от една и съща действителност, аз почувствувах по-големи симпатии спрямо момичетата, които срещнах край Лъвовия мост. Защото, както ще видим по-нататък, обществено-политическият разврат в България до голяма степен върви заедно с нравствения.\" Socbg.com,", "date": "2017.11.12", "title": "Съдба на проститутките по времето на соца"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375105-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B4%D0%B0%D1%80%D0%B0-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE", "text": "Поетът Константин Трендафилив публикува първата си песен \"Кекс\" и взриви социалните мрежи с изпълнението си под псевдоним Папи Ханс, пише в. \"Телеграф\". Музиката и аранжиментът са на Искрен Тончев - Искрата, който бе част от последният сезон на предаването \"България търси талант\", а едно от момичетата, които танцуват в клипа полуголи, е англичанката Манал Ел-Фейтури. , която доскоро се изявяваше в \"Х фактор\". \r\n   \r\n    Според запознати тя му е новата любовница. Описанието на песента е: \"А ти прави ли кекс снощи?\" и в нея се пее предимно за кекс , като се има предвид секс. Във видеото Трендафилов влиза в ролята на танцьор и ясновидец. \r\n    \"Преди години започнах да работя в рекламата, защото знаех, че искам да разсмивам хората. Това е един от най-забавните проекти, в които съм участвал. Благодарп на главните замесени в кекса\", пише в профила си младият поет. Някои от феновете на автора на \"За кого се сещаш, когато се сещаш за някого?\" се обърнаха срещу него след изявата му като изпълнител. \r\n    Други пък коментират, че връзката му с Дара не му се отразява добре. \"Божеееее.... този хвърли Джорджано в дъното на класациите\", коментира човек, който вече е слушал песента. Мнението по тази тема изказа и бившата вокалистка на \"Дийп Зоун\" Надя, която сподели песента в профила си. \"Да се смея ли, да плача ли или просто да повърна? Помогнете! Уж умно момче, писател... Разбирам майтапа, ама май чубството за хумор не е толкова добре развито, колкото писателските умения!\", пише изпълнителката. Други пък одобриха изявата на Трендафилов и смелостта му да се самоиронизира. \r\n   \r\n    \"Една от най-добрите песни, които са качвали в канала на Facing the sun от много време насам. Не мога да повярвам, че има такива пичове\", коментира фен на новата музикална сензация. Песента вече се радва на хиляди гледания, но за сметка на това нехаресванията под видеото надминаха харесванията. Освен с писане, Константин от 8 годишен се развива доста успешно в сферата на рекламата. \r\n      ", "date": "2017.11.12", "title": "Гаджето на Дара удари дъното"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375106-10-000-%D0%BC%D1%8A%D0%B6%D0%B5,-%D0%BC%D0%B8%D0%BD%D0%B0%D0%BB%D0%B8-%D0%BF%D1%80%D0%B5%D0%B7-%D0%BB%D0%B5%D0%B3%D0%BB%D0%BE%D1%82%D0%BE-%D0%B9", "text": "Австралийката Гуинет Монтенегро в момента е на 39 години. 12 от тях е работила като проститутка. В книгата, която написа наскоро, тя разкрива за какви удивителни неща са готови да платят хората, съобщава The Sun. Монтенегро отбелязва, че най-важното нещо е желанията на клиента бъдат изпълнявани. Много мъже я търсели, защото се чувствали ненужни във връзките си. Гуинет казва още, че много момичета в бранша опитват да преборят конкуренцията, предлагайки необичайни услуги.      Тя призовава бившите си колежки да не правят подобни неща, защото това може да доведе до неприятни последствия. „Клиентите са обикновени хора, които просто искат да се повеселят и те искат да знаят, че вие също се забавлявате\", казва Гуинет.      Тя разказва още, че не е необходимо момичетата, които упражняват тази древна професия, да увеличават размера на гърдите си, защото мъжете държали на естествената красота. „Много мъже активно търсят момичета за ескорт, които не са най-големите красавици, защото доста често мъжете се стесняват, когато са с големи красавици\", казва бившата проститутка.      Монтенегро добавя, че един от най-големите митове е, че мъжете искат само млади жени. Съдейки от своя опит, тя заявява, че една дама може да се радва на успех във всяка възраст. Тя е виждала секс труженички на 30, 40, 50 и 60 години.    И тези дами, уверява Монтенегро, си изкарвали доста добри пари. Гуинет дори разказва за една труженичка, която се пробвала на това поприще на 83-годишна възраст и работила като проститутка цели 4 години, прибирайки по 250 паунда на час от всеки клиент.    „Не е задължително да сте най-красивата жена. Ако изглеждате добре и сте уверени в себе си, енергични, вие сте професионалист\", казва още Гуинет.", "date": "2017.11.12", "title": "10 000 мъже, минали през леглото й"}
