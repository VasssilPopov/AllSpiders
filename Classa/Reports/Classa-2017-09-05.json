{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/372375-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%86%D0%B5%D0%BB-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B5-%D0%BE%D1%81%D1%83%D0%B5%D1%82%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%80%D0%B8%D0%B4%D0%BE%D1%80-%E2%84%968", "text": "На 7 юли 2000 г. в Рим се състоя среща на всички страни, заинтересовани от изграждането на коридор №8. Гърция си беше извоювала по неведоми пътища, правото да участва в този форум. Тук тя направи всичко, за да бъде осуетено подписването на меморандума за изграждането на този проект.  През ноември 2000 г.Гърция предприе нова офанзива. По време на обиколката на тогавашния министър на икономиката Янис Папандониу в Албания, България и Р Македония, той им предложи по 50-60 млн.долара за предимствено изграждане на инфраструктурни проекти, свързващи тези страни поотделно с Гърция. Тогава той съживи и идеята за нефтопровода Бургас- Александруполис, един от най-важните лостове на Гърция за обезсмисляне на коридор №8 и проекта за нефтопровод от Бургас до Вльора.  И докато българските държавни и правителствени институции не забелязваха тези „лудории\" на нашия „наставник\"по пътя към Европа, възмущението изригна в Скопие. За нас коридор №8 в действителност е №1 по своето икономическо значение, каза Борис Трайковски още през 2002г. За нас коридор №8 в действителност е №1 по своето икономическо значение, каза Борис Трайковски още през 2002г. /  Тогавашният македонски президент Борис Трайковски без всякакви заобикалки, директно и категорично посочи злото. На форум в Страсбург с негодувание и тревога той изрече думи, които не намериха достатъчен отзвук у нас. А тези думи защитават и българския интерес:\" За нас коридор №8 от Бургас през Скопие до Драч, в действителност е номер едно по своето икономическо значение... С течение на времето се появи интерес от определени държави като Гърция да се прикачат към този коридор чрез отклонения.Политически и икономически натиск доведе до пренебрегване на основната идея...\" И важната добавка:\"  СТАНА ТАКА, ЧЕ ВЛИЯТЕЛНИ ДЪРЖАВИ, НАПРИМЕР ГЪРЦИЯ, СИ ИЗДЕЙСТВАТ ОТ ЕВРОПЕЙСКИ ДЪРЖАВИ ФИНАНСИРАНЕ НА ОТКЛОНЕНИЯТА И ТАКА ОТПАДА ФИНАНСИРАНЕТО НА САМИЯ КОРИДОР.  Вероятно страните, които искат да се прикачат към него, се стремят да се изгуби основната идея...Затова Македония е против...\" /в. \"Сега\" 28 юни 2002 г./ Това, разбира се, не е емоционална, а дълбоко премислена и аргументирана позиция на македонския президент. Той много добре знаеше, че това, което прави Атина е винаги в полза и на Белград.  Взаимноподкрепящите действия между Гърция и Сърбия излязоха съвсем наяве по време на вътрешния конфликт в Македония през 2001 г. Готовността на България да помогне на Македония в този труден момент, в Гърция беше изтълкуван така:\"Властите в Скопие вместо да преговарят с местните албанци, търсят помощ отвън, включително и от България, КОЕТО Е МНОГО ОПАСНО...\" /в.\"Катимерини\", 15 март 2001 г./ . А защо е много опасно България да помага на Македония, може да разберем, ако отгърнем отново в.\"Катимерини\", само че от 16 април 1994 г. Тук камъчето е изплюто съвсем:\"Междувременно белградският вестник „Вечерне новости\" в своя скорошна публикация предупреди, че построяването жп линията София-Скопие-Драч представлява директна военна заплаха за южната граница на югославската федерация...\" Всъщност това е и целта, с всички средства да бъде осуетявано изграждането на какъвто и да е проект по посока изток-запад. В съобщението за финансиране на важни инфраструктурни проекти до 2020 г.,публикувано от транспортната комисия на Евросъюза в края на септември 2003 г., коридор №8 не намери място, решение, което получи веднага бърз отклик в Гърция.  По време на официалното посещение на тогавашния гръцки президент Константинос Стефанопулос в Белград на 15 октомври 2003 г., той заяви на своя колега Светозар Марович, че Гърция е готова да ускори финансирането за изграждането на коридор №10 и че Гърция е определила 238 милиона евро за Сърбия и Черна гора във връзка с този проект. Заслужава да признаем, че и в България, и в Македония има среди, и то твърде влиятелни, които работят съвсем дискретно срещу коридор № 8, защитавайки по инерция в България руските интереси, а в Македония – сръбските.  В случая е необходим далеч по-прагматичен поглед, който извън американските и руските интереси да съгледа българските и македонските ползи. Гърция успя да стопира изграждането на коридор № 8 и насочи всички средства за реализиране на магистралата Александруполис-Игуменица Гърция успя да стопира изграждането на коридор № 8 и насочи всички средства за реализиране на магистралата Александруполис-Игуменица /   На 7 април 2004 г. в Скопие се проведе форум за инвестиции в енергетиката, на който присъства и шефът на АМБО корпорейшън г-н Едуард /Тед/ Фергюсън.  Тази корпорация беше създадена за реализирането на нефтопровода от Бургас до Вльора. За да ни стане ясно какво загубиха България и Македония , в резултат от практическото прилагане на гръцката стратегия за саботиране на всяка стъпка по осъществяване на коридор № 8, ще приведем данните, които тогава изнесе пред този форум Тед Фергюсън. Според него тогава са били осигурени 700 милиона долара за реализирането на нефтопровода Бургас- Вльора. Тогава той предвижда, до месец-два да бъде подписан меморандумът за строежа между България, Македония и Албания, а от началото на 2005 г. да започне изграждането му.  От общата дължина 970 мили 50% ще преминава през България, 30% - през Р Македония и 20% - през Албания. Капацитетът на нефтопровода първоначално е 75 000 барела дневно. Тогава се е предвиждало строежът да завърши през 2008 г., когато само от транспортни такси България ще има чиста печалба 60-80 милиона долара.  В резултат на своята неотстъпна и целенасочена дейност, Гърция успя да стопира изграждането на коридор № 8 и да насочи всички средства от европейските фондове за реализиране на магистралата от Александруполис до Игуменица, която има за нея голямо геополитическо значение, но продължава да бъде икономически нерентабилна.  Построяването на жп връзката между Дунав-Черно и Егейско море ще повиши икономическата роля на тази магистрала, но ще намали още повече вероятността за реализиране на инфраструктура по посока изток-запад. С готовността си България да подпише меморандума за изграждането на този проект, тя сама обрича на забвение така лелеяната мечта за жп връзка София-Скопие и изобщо цялата стратегия за осъществяването на коридор №8. ***  През 1919 г.,непосредствено преди Парижката конференция за мир, сътворила и Ньойския диктат за България, неопитният в междудържавните отношения Александър Стамболийски пише писмо до гръцкия премиер Венизелос, в което търси неговото съдействие Западна Тракия и Беломорска Македония да останат в рамките на България, което е напълно естествено и справедливо.  В същото време Венизелос беше подготвил своето предложение до Конференцията България да бъде разделена на три области, подчинени съответно на Атина, Белград и Букурещ. Това предложение беше напът да бъде прието, но американският президент Удро Уилсън заплаши , че ще напусне конференцията и така България запази своята цялост, макар и осакатена жестоко. Днес нямаме право за илюзии, като тези на Александър Стамболийски по отношение на Гърция.  Гръцката стратегия към София и през XIX век, и през ХХ век, и през ХXI век е една и съща: да ерозира нейното достойнство, икономически възход и просперитет. С тази изстрадана истина, трябва да е въоръжен всеки, който вземе в ръце кормилото на България и който сяда да преговаря по някакви въпроси с тази наша съседна държава...", "date": "2017.09.05", "title": "Стратегическата цел на Гърция е осуетяването на Коридор №8"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372367-%D1%85%D0%B0%D1%80%D0%B8-%D0%BF%D0%BE%D1%82%D1%8A%D1%80-19-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE", "text": "В петък, 1 септември, 2017, Хари Потър и Джини Уизли отидоха до станцията Кингс Крос (King's Cross) с трите си деца Джеймс Сириус, Албус Сивиръс и Лили Луна. Рон и Хармаяни също бяха там, както и Драко Малфой и синът му Скорпиус.  Да, днес е денят, в който действията от епилога на Хари Потър и Даровете на смъртта се случват, а феновете на поредицата използват хаштага #19ГодиниПо-късно (#19YearsLater) за да го отпразнуват в социалните мрежи. Дж. К. Роулинг, авторката на книгите, публикува относно този ден в Twitter: \"Днес е деня, в който Албус Сивиръс Потър се качва на Хогуортс Експрес от Кингс Крос за пръв път.\" Един фен отбеляза, че Теди Лупин (кръщелникът на Хари) и Виктоар Уизли ще се целуват на платформа 9¾, а Роулинг добави: \"Моля ви, дайте им малко лично пространство.\" Стотици фенове се очакват да пътуват то станцията Кингс Крос днес, в опит да мярнат Хари, Рон и Хармаяни, докато изпращат децата си. Разбира се, след като Даровете на смъртта беше излъчен през 2007, историята на Хари Потър продължава, като сценичната адапция Прокълнатото дете я подхваща мигновено след епилога, а две нови книги за \"История на Магията\" са насрочени за пускане в продажба по-късно тази година. Те ще отведат читателите на \"пътешествие през предметите изучавани в Хогуортс, училище за вещерство и магьосничество\"    ", "date": "2017.09.05", "title": "Хари Потър 19 години по-късно"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372368-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-5-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "Това е идеалното време за разходки и за пътуване, особено с кола. Тези, които, ще ви придружават, ще бъдат активни, приятни, приятелски настроени и разговорливи. Добре е преди да тръгнете, да вземете превантивни мерки, уверете се, че всичко е наред с автомобила , ако не, направете нужните ремонти . Ако сте решили да вложите специални усилия, за да направите портфейла си по-пълен, първо трябва да бъдете готов за някои малки загуби или дискомфорт. Най-вероятно, ще трябва да споделите част от парите си и ще бъде по-добре, ако го направите доброволно. Напълно е възможно, просто да не устоите на чара на партньора си и да му направите малък подарък. Днес, ще сте смели, изпълнени с плам и чувство за хумор. Денят обещава добро настроение и физическо състояние. Вашите шансове за победа в някаква конкуренция са доста високи. Успехът ще е възможен главно, благодарение на личните ви творчески усилия, трудолюбието и активността. Нещата няма да вървят гладко в ежедневната ви работа, през сутрешните или следобедните часове. Приемете го за даденост. Опитайте се да променяте дейностите си по-често, разглеждайте проблема под различни ъгли и помислете за полярните вкусове и мнения. Вашите деца или любими, може да не успеят да намерят общ език с приятелите ви или обратното. Тъй като най-вероятно, няма да искате да губите, ще трябва да намерите начин да балансирате тези противоположни чувства по някакъв начин. Може би, ще намерите, това за интересно или ще видите, още една възможност да обогатите знанията си за хората. Битови навици, ценности и привички, могат да възпрепятстват напредъка към текущите ви цели. Ако сте родени през септември, първата половина на деня може да бъде белязана от спорове, разсеяност, сблъсък между различни мнения, позиции и източници на информация. Днес, ще бъдете активни, енергични и любознателни. През деня, може да имате лека неувереност и съмнения. Възможно е да получите противоречива информация или да се чувствате не комфортно по време на път или разходка. Когато търсите някаква информация, не трябва да се доверявате на дамски клюки.   През деня, ще трябва умело да поддържате баланс между собствените си спестявания и чуждите средства. Някои от покупките ви, може да се окажат лоши и да не оправдаят вашите очаквания. Вечерта ще ви позволи, да работите усилено и ползотворно.   До вечерта може да има незначителни разногласия между вас и вашите партньори, събеседници и приятели. Погледнете по философски, към разликата в навици, предпочитания, вярвания и естетически вкусове на другите или задействайте чувството си за хумор. Отношенията ви с колеги, партньори и подчинени, през деня, ще бъдат не достатъчно искрени и ясни. Не бързайте да обвинявате някой по-специално - напълно е възможно, самите обстоятелства, както и разликата в човешките възгледи и предпочитания, да са виновни. Събитията през деня, ще ви дадат много енергия и възможности, да си починете и забавлявате. Изберете активни игри за децата си, както и всички дейности, които разширяват хоризонта и задоволят любопитството ви. Разходки, физически дейности или състезания, ще бъдат приятни за вас. В дневните часове, няма да ви е лесно да се съчетаете вътрешните си потребности със сложните изисквания на шефовете. Също така, вашето образование и семейни вярвания могат да противоречат на ценностите и обичаите, налагани от вашата професия, кариера и социален статус.", "date": "2017.09.05", "title": "Дневен хороскоп 5 септември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372373-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D1%83%D0%B7%D0%B0%D0%BA%D0%BE%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B0%D0%BD%D0%B0%D0%B1%D0%B8%D1%81-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "С подаване на заявление по установен образец, земеделците могат да отглеждат легално канабис. Това обяви пред \"Хоризонт\" Стефка Дамянова, експерт от Министерството на земеделието. Ведомството ще издава разрешително, което ще важи една година и ще дава право на стопаните да сеят само една реколта на точно определена площ. Това е регламентирано в проектонаредба, публикувана на интернет страницата на агроведомството. Над 1000 дка са площите, засети легално с канабис у нас, каза още Стефка Дамянова: „След засяване се предвижда в проекта на наредбата да се информира съответната областна дирекция на МВР за извършена сеитба, като се предостави и копие на издаденото разрешение и съответно информация за местонахожденията на засетите площи\", уточни Дамянова.", "date": "2017.09.05", "title": "Планират узаконяване на отглеждането на канабис в България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/372374-%D0%B7%D0%B0-%D0%BA%D0%B0%D0%BA%D0%B2%D0%B8-%D0%BF%D1%80%D0%B0%D0%B2%D0%B0-%D0%B3%D0%BE%D0%B2%D0%BE%D1%80%D0%B8%D0%BC,-%D0%BA%D0%BE%D0%B3%D0%B0%D1%82%D0%BE-%D0%BD%D0%B5-%D0%BC%D0%BE%D0%B6%D0%B5%D1%88-%D0%B4%D0%B0-%D1%87%D0%B5%D1%82%D0%B5%D1%88-%D0%B8-%D0%BF%D0%B8%D1%88%D0%B5%D1%88", "text": "За по-строги мерки срещу ромската престъпност се обяви вицепремиерът Красимир Каракачанов в сутрешния блок на БНТ „Денят започва\". Според него трябва да се направят реални стъпки към премахването на проблема с ромската неграмотност. Каракачанов заяви още, че това е единственият път за интеграция на малцинствата. „Неграмотността в тази общност е огромна. 206 хиляди деца в България, голямата част от които са циганчета, от 7 до 18-годишна възраст са неграмотни. Дори трябва да въведем образователната повинност, задължително, не ме интересува, че си пропуснал 16 години - връщаш се в училище и учиш.  Един от основните проблеми е изучаването на български език. Няма как да се интегрираш в обществото, когато не знаеш да пишеш и говориш на български език. За какви права говориш, когато няма как да си намериш работа в нормална фирма или предприятие, когато не владееш езика на мнозинството - не можеш да пишеш и да четеш. Това са неща, които е крайно време да спрем да ги разглеждаме от една страна с чисто етнически план, а от друга страна да спрем да ги разглеждаме като някакъв проблем, за който някой в Брюксел щял да ни се скара\", коментира още Каракачанов. Той коментира и помощта на армията, която бе оказана към полицията в издирването на главния заподозрян за убийството в Пещера. „Аз съм привърженик на това между армията и полицията да има сътрудничество в решаването на проблемите. Когато колегите от полицията имат нужда от съдействие, аз веднага разпоредих да им се окаже такова съдействие\", каза той. „Армията трябва да се включи в опазването на обществения ред\", допълни Каракачанов. „На България ѝ предстои европредседателство, мерките ще се засилят\", посочи той. „Има 5500 души недокомплект и това е заради ниското заплащане. Към проблемите на армията трябва да се обърнем с лице. Не са лесни разговорите с финансовото министерство\", добави Каракачанов.", "date": "2017.09.05", "title": "За какви права говорим, когато не можеш да четеш и пишеш"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372363-%D1%81%D0%B2-%D0%BF%D1%80%D0%BE%D1%80-%D0%B7%D0%B0%D1%85%D0%B0%D1%80%D0%B8%D1%8F-%D0%B8-%D0%BF%D1%80%D0%B0%D0%B2%D0%B5%D0%B4%D0%BD%D0%B0-%D0%B5%D0%BB%D0%B8%D1%81%D0%B0%D0%B2%D0%B5%D1%82%D0%B0", "text": "Свети праведни Захарий и Елисавета В дните на цар Ирод, който управлявал Юдея от 30 г. преди Рождество Христово до 3 години след Рождество Христово, живял в град Хеврон един свещеник, на име Захарий, със жена си Елисавета, която била братовчедка на света Ана, майката на св. Богородица. Захарий и Елисавета били праведни пред Бога: живеели според всички заповеди и наредби Господни. Те били в напреднала възраст. Нямали деца. На тая възраст не можели и да се надяват, че ще им се роди чедо. Но въпреки това се молели усилено на Бога да стори с тях чудо: да им даде син, както в древност дарил с рожба престарялата Сарра. Свещениците при Йерусалимския храм били разделени на 24 смени. Всяка смяна служела по осем дни, от събота до събота. Захарий бил от осмата смяна. Когато дошъл неговият ред, той се отправил за Йерусалим (различните длъжности в храма се разпределяли между свещеници от всяка смяна по жребие). Този път на Захарий се паднало да влезе в храма Господен, за да покади. Народът се молел отвън през време на каденето. Св. архангел Габриил. Източник: eastern-orthodoxy.comКогато Захарий принасял кадилната жертва, ангел Господен му се явил отдясно на кадилния жертвеник. Като го видял, свещеникът се уплашил. Но ангелът му казал: - Не бой се, Захарие! Твоята молитва бе чута: жена ти Елисавета ще ти роди син, и ще го наречеш с името Йоан; и ще имаш радост и веселие, и мнозина ще се зарадват за раждането му; защото той ще бъде велик пред Господа; няма да пие вино и сикер, и ще се изпълни с Дух Свети още от утробата на майка си; и мнозина синове Израилеви ще обърне към техния Господ Бог; и ще върви пред Него в духа и силата на Илия, за да обърне сърцата на бащите към чедата, и непокорните към разума на праведните, та да приготви на Господа народ съвършен! (Лука 1:5-17). Ангелът възвестил на Захарий не само това, че ще му се роди син, но и това, че тоя негов син ще бъде велик светец и предтеча на Изкупителя на човечеството. Свещеникът, смутен и развълнуван, не могъл да разбере веднага тая вест. Затова казал на ангела: - По какво ще узная това? Аз съм стар, па и жена ми е в напреднала възраст. Ангелът му заявил: - Аз съм Гавриил, който предстоя пред Бога, и съм пратен да говоря с тебе и да ти благовестя това; и ето, ти ще мълчиш и не ще можеш да говориш до деня, когато ще се сбъдне това, понеже не повярва на думите ми, които ще се сбъднат на времето си! Онемяването било едновременно и знамение и наказание за свещеника. Народът чакал вън и се чудел, задето Захарий се бавел в храма. Когато свещеникът излязъл, не можел да продума и да благослови народа. За богомолците станало ясно, че той е имал видение. След като се изминали дните на службата, Захарий се върнал у дома си (Лука 1:18-23). Скоро Елисавета заченала. Благочестивите съпрузи топло благодарили на Бога, че проявил към тях тази велика милост. Като прославяла Бога, Елисавета си казала: - Тъй ми стори Господ в дните, в които ме погледна милостно, за да снеме от мене укора между човеците (Лука 1:24-25). На шестия месец след това събитие същият архистратиг Гавриил бил изпратен от Бога в галилейския град Назарет да възвести на пречистата Дева Мария, че ще бъде майка на Спасителя Господа Иисуса Христа. Светата Дева запитала: - Как ще бъде това, когато аз мъж не познавам? Небесният пратеник й отговорил: - Дух Свети ще слезе върху тебе, и силата на Всевишния ще. те осени; затова и Светото, Което ще се роди от тебе, ще се нарече Син Божи. Ето и Елисавета, твоя сродница, наричана неплодна, зачена син в старините си, и е вече в шестия месец. У Бога няма да остане безсилна ни една дума! Смирено и благоговейно светата Дева казала: - Ето рабинята Господня; нека ми бъде по думата ти. Тогава ангелът си отишъл от нея (Лука 1:26-38). Пресвета Дева Мария се отправила веднага за град Хеврон, за да сподели радостта си със своята сродница Елисавета. Тя влязла в дома на свещеник Захарий и поздравила Елисавета. Когато Елисавета чула поздрава й, младенецът проиграл в утробата й. Тя се изпълнила с Дух Свети н извикала възторжено, с висок глас: - Благословена си ти между жените, и благословен е плодът на твоята утроба! И откъде ми е това - да дойде при мене майката на моя Господ? Защото, щом гласът на твоя поздрав достигна до ушите ми, проигра младенецът радостно в утробата ми. И блажена е, която е повярвала, понеже ще се сбъдне казаното й от Господа. Света Дева Мария разбрала от думите на Елисавета, че Бог й е открил истината: тя, смирената Девица, е избрана да стане майка на Спасителя на човечеството; и Той, Спасителят, ще дойде скоро на земята! Тя е:е могла повече да скрива високото щастие, което архистратиг Гавриил и възвестил. Затова изрекла величествената песен: - Душата ми величае Господа, и духът ми се зарадва в Бога, Спасителя мой, задето Той милостно погледна унизеността на рабинята Си; защото, ето, отсега ще ме облажават всички родове; задето Силният ми стори велико нещо, и свето е името Му; и Неговата милост е от род в род за ония, които се боят от Него!. Света Дева Мария останала при Елисавета около три месеца. И след това се върнала у дома си (Лука 1:39-56). Когато настъпило времето, Елисавета родила обещания син. Съседите и роднините й се зарадвали с нея. На осмия ден трябвало да дадат име на младенеца. Всички смятали, че той трябва да носи името на баща си. Но Елисавета казала: - Не, а да се нарече Йоан. Отгде е знаела Елисавета, че детето трябва да се казва Йоан? - Навярно и тя е получила указание за името на детето от Светия Дух, благодатта на Когото изпълнила цялото й същество, когато света Богородица Я посетила. Тогава съществувал обичай детето да вземе името на някой роднина. А никой в рода на Захарий не се наричал Йоан. Затова близките се колебаели да изпълнят така ясно изразената воля на Елисавета. Трябвало най-после да запитат бащата. Със знаци му дали да разбере, че искат да знаят какво име желае той да се даде на детето. Той написал на дъсчица: \"Иоан му е името\". В същия миг се развързали устата и езикът му. И той проговорил, като благославял и прославял Бога. Изпълнен с Духа Свети, той пророкувал: - Благословен е Господ, Бог Израилев, задето посети и извърши избавление на своя народ... И ти, младенецо, ще се наречеш пророк на Всевишния, понеже ще вървиш пред лицето на Господа, за да приготвиш Неговите пътища, и да дадеш на народа Му да познае спасението чрез прощаване на греховете им, поради великото милосърдие на нашия Бог, с което ни посети Изток свише, за да просвети ония, които са в тъмнина и сянка смъртна, и да насочи нозете ни в пътя на мира. Вестта за всичко, което се случило при обрязването на Йоан, се разнесла по цялата планинска страна. Всички, които чули това, говорели помежду си: - Какво ли ще бъде този младенец? А младенецът растял и крепнел духом... В определеното време се родил Иисус Христос. Това събитие хвърлило в голяма тревога жестокия и подозрителен юдейски цар Ирод. Понеже знаел, че Иисус е потомък на цар Давид, той се страхувал, да не би Тоя Младенец, като порасне, да му отнеме престола. Затова издал заповед да бъдат избити всички деца от две години надолу във Витлеем и околностите му, та по тоя начин да бъде погубен и Младенецът Иисус. Детето на Елисавета Йоан било също застрашено с убийство. Затова разтревожената майка се криела с него в някаква пустинна планинска пещера. Скоро престарелите родители починали. Закрилян от Бога, Йоан. техният син, израсъл в пустинята и останал там до деня, когато се явил на Израиля (Лука 1:57-80). Житие на свети пророк Захария Свети пророк Захария, свещеник от потомството на Итамар, син Ааронов, имал жена Елисавета, която също била от Аароновия род. Светото Евангелие свидетелства за Захария и Елисавета, че те били украсени с всички добродетели и водели непорочен живот. За тях светият апостол и евангелист Лука казва: \"И двамата бяха праведни пред Бога, постъпвайки безпорочно по всички заповеди и наредби Господни\" (Лук. 1:6). За това, че животът им бил наистина благочестив, свидетелства и тяхната свята издънка, честният и славен пророк, Предтеча и Кръстител Господен Иоан. В Писанието е казано: \"по плодовете им ще ги познаете\" (Мат. 7:16.): наистина, плодът от добро дърво не може да бъде лош, защото, както казва същото Писание: \"и ако коренът е свет, свети са и клоните\" (Рим. 11:16.). Затова и святата клонка - Иоан - могла да произлезе само от свят корен. Свети Захария, бащата на Предтечата, свещенствал в Иерусалим в дните на цар Ирод*. Той бил от дневната Авиева смяна, тоест от Авиевия род, чийто ред бил в осмата седмица. За тези смени се разказва следното. Цар Давид, виждайки, че Аароновият род е станал твърде многоброен, така че не било възможно всички заедно да служат в храма, разделил потомците на Аарон на двадесет и четири смени или лика, така че те, всеки в своята седмица, да извършват служение в храма. Във всяка отделна смяна царят избрал един честен мъж и го поставил за началник на лика, така че всяка смяна имала свой главен свещеник, а смяната наброявала повече от пет хиляди свещеници. За да няма спорове между главните свещеници за това, кой да служи със своя лик първата седмица, кой втората, кой третата и т. н. до двадесет и четвъртата, те хвърлили жребий и според жребия направили разпределение; към този веднъж установен ред се придържали до настъпването на новата благодат, така че потомците на всеки свещеник спазвали реда си според жребия, който се падал на техния прародител. Осмият жребий се падал на свещеник Авия (1Парал. 24:10), в числото на чиито потомци бил и свети Захария; затова той служел в храма в осмата седмица заедно със своята смяна, защото бил главен над всички останали свещеници от смяната. Веднъж, когато Захария, спазвайки реда си, служел пред Бога - по обичая на свещениците, трябвало да влезе в храма Господен, за да закади; в същото това време множество народ се бил събрал на молитва. Влизайки в светилището, свети Захария забелязал Ангел Господен, стоящ от дясната страна на кадилния жертвеник.  При вида на Ангела Захария бил обзет от страх, но Божият пратеник го успокоил и казал: \"Не бой се, Захарие\". И утешил праведния свещеник, възвестявайки му, че молитвата му е благоугодна пред Бога; вслушвайки се в нея, Господ ще му дари милост: Той е благословил неговата жена Елисавета, избавяйки я въпреки напредналата й възраст от безплодието и тя ще роди син Иоан, едноименен на благодатта (Името Иоан (от гръцки) означава \"благодат Божия\", бел.ред.), който с раждането си ще донесе радост не само на родителите си, но и на множество хора: \"и мнозина - добавил Ангелът - ще се зарадват за раждането му\" (Лук. 1:14). Ангелът възвестил на свети Захария и за това, че неговият син ще бъде велик пред Господа не тялом, но духом; той ще бъде постник и ще води такъв въздържан живот, както никой друг; и наистина такова било и свидетелството на Самия Син Божий за него: \"дойде Иоан Кръстител: нито хляб яде, нито вино пие\" (Лук. 7:33). Ангелът предсказал, че Иоан ще се изпълни с Дух Свети още от утробата на майка си и много от Израилевите синове ще обърне към истинния Господ Бог, че ще бъде Христов Предтеча в духа и силата на пророк Илия (Тоест със същата несъкрушима ревност и нравствено могъщество, с каквито някога действал великият ревнител по Бога пророк Илия., бел.ред.) и ще подготви народа за приемането на Господа Спасителя. Като чул всичко това, свети Захария бил удивен и поразен и не се решил да вярва на казаното; то му изглеждало странно поради това, че Елисавета била неплодна и двамата вече били ма преклонна възраст. И казал на Ангела: - Как да повярвам на това? Аз вече съм стар, а и жена ми, която никога не е имала деца, е в напреднала възраст. Тогава Ангелът му отговорил: - Аз съм Гавриил, който предстоя пред Бога; пратен съм да говоря с тебе и да ти благовестя това. И задето не повярва на думите ми, ще бъдеш ням и няма да кажеш нито дума дотогава, докато не се изпълни всичко. Понеже свети Захария, докато беседвал с Ангела в олтара, се забавил, народът, който бил в църквата, се удивлявал на това. И когато излязъл пред народа, Захария бил принуден със знаци да показва, че е онемял; тогава присъстващите разбрали, че е имал видение в олтара. Като свършил смяната си, Захария се върнал в дома си, намиращ се в планинската страна, в Иудовия град Хеврон. Този град бил един от тези, които били дадени по жребий на потомците на Иуда и предназначени за свещениците. Когато възвестеното от Ангела се изпълнило и света Елисавета, която дотогава била неплодна, родила Йоан, а Захария написал името на подадената му дъсчица, устата и езикът му се развързали и той проговорил, благославяйки Бога. Изпълнен с Дух Свети, той започнал да пророкува, казвайки: \"благословен е Господ, Бог Израилев, задето посети и извърши избавление на Своя народ и издигна за нас в дома на Своя отрок Давида рог на спасение (както възвести през устата на Своите свети от века пророци)... И ти, младенецо, ще се наречеш пророк на Всевишния, понеже ще вървиш пред лицето на Господа, за да приготвиш Неговите пътища\" (Лук. 1:68-70,76.). Но ето, настъпило времето, когато се родил нашият Господ Иисус Христос във Витлеем и влъхвите, дошли от изток, виждайки чудесната звезда, възвестили на Ирод за новородения Цар. Тогава Ирод, като изпратил войници във Витлеем, за да избият всички деца, заповядал да умъртвят и сина на Захария, за когото много бил слушал. На Ирод било известно всичко, което се случило по време на Иоановото раждане; тъй като самите събития, които станали тогава, предизвикали страх и изумление у околните жители. Всички иудеи говорели за тези чудесни събития; мълвата стигнала и до Ирод. Всички слушащи слагали на сърцето си случилото се и говорели: \"какво ли ще бъде тоя младенец\" (Лук. 1:66)? Сега Ирод, спомняйки си за Йоан, си помислил: \"този няма ли да бъде цар Иудейски?\" Замисляйки да го умъртви, царят отделно пратил убийци в дома на Захария, но изпратените не намерили свети Йоан. Защото, когато започнало безмилостното избиване на децата във Витлеем, стенанията и воплите се чували и в Иудовия град Хеврон, където живеели свещеници, тъй като той се намирал недалече от Витлеем; и разбира се, в Хеврон скоро разбрали за причината за този вопъл. Тогава света Елисавета, вземайки своя син, отрока Йоан, който тогава вече бил на половин година, избягала с него в планината. А в това време свети Захария се намирал в Йерусалим, извършвайки обичайната служба по реда на своята смяна. Укривайки се в планината, Елисавета дълго се молела на Бога да защити нея и сина й. Като видяла войниците, които внимателно търсели бегълците и вече били наблизо, тя с ужас ичвикаала на най-близката скала: \"планино Божия, приеми майката и сина!\" Скалата в същия миг се разтворила, приела ги в себе си и така те се скрили от настигащите ги убийци. Като не намерили тези, които търсели, изпратените се върнали при царя без нищо. Тогава Ирод изпратил заповед до свети Захария в храма да му предаде своя син Йоан. - Аз служа на Господа Бога Израилев - отговорил на това свети Захария, - и не зная къде е сега моят син. Разгневен, Ирод втори път изпратил хора при него и им заповядал да убият самия Захария, ако не им предаде сина си. Свирепите убийци се нахвърлили като зверове, стремейки се незабавно да изпълнят заповедта на царя, и яростно извикали на Божия свещеник: - Къде си скрил сина си? Дай ни го, защото така е заповядал царят; ако не ни дадеш сина си, сам ти ще загинеш от люта смърт. На това свети Захария отговорил: - Вие ще убиете тялото ми, а душата ми ще приеме Господ. Тогава убийците се нахвърлили върху свети Захария и го убили между църквата и олтара, както им бил заповядал царят; пролятата кръв на светеца се сгъстила върху мрамора и се втвърдила като камък за свидетелство и вечно осъждане на Ирод; а света Елисавета, пазена от Бога, заедно със сина си живеела в разтворилата се планина. По Божие повеление за тях там се устроила пещера, избликнал извор с вода, а над пещерата израсла финикова палма, отрупана с обилен плод. Когато майката и синът искали да ядат, дървото се наклонявало, давайки им плодовете си за храна, а след това отново се изправяло. Четиридесет дни след убийството на Захария света Елисавета, майката на Предтечата, се преставила в тази пещера, а свети Йоан бил хранен от ангел до достигането на пълнолетие и пазен в пустинята до деня на явяването си пред израилтяните.", "date": "2017.09.05", "title": "Св. прор. Захария и праведна Елисавета"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372364-%D1%82%D0%B5%D0%B7%D0%B8-5-%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D1%83%D1%81%D0%BF%D0%B5%D1%88%D0%BD%D0%B0-%D0%BA%D0%B0%D1%80%D0%B8%D0%B5%D1%80%D0%B0-%D1%81%D0%BD%D0%B8%D0%BC%D0%BA%D0%B8", "text": "Участието в порнобизнеса може да унищожи всички перспективи за понататъшна кариера, а може и да стане трамплин за последващи достижения. Ще ви разкажем за 5 порноактриси, който успяха да постигнат успех след като приключиха с работата си във филмите за възрастни.   Носителката на неофициалната титла \"Кралицата на порноиндустрията\" се снима в няколко филма, пълнещи киносалоните по света, стана водеща на риалити шоу Jenna's American Sex Star, а също така публикува автобиография. Книгата стана бестселър и няколко седмици бе начело в класацията на The New York Times.    Да участва в \"нормални\" филми Саша Грей започна паралелно с участието си в порното - през 2009 г. тя изигра главната роля във филма \"Момиче на повикване\". Освен това тя се пробва като продуцент и участва с гласа си в озвучаването на компютърна игра. Също така Саша Грей пее и пише книги - през 2013 г. излезе от печат еротичният й роман \"Обществото на Жулиета\".    Бившата канадско-американска порноактриса от индийски происход Съни Леоне се преквалифицира в актриса от боливудските филми. През тази година вече излязоха два филма с нейно участие. Освен това, Съни Леоне се снима в киното и като танцьорка. Сибел е позната на всички фенове на \"Игра на тронове\". Тя изигра ролята на проститутката Шай, възлюбената на Тирион Ланистър. На кастинга девойката не казала нищо за своето минало във филмите за възрастни, където се снимала под псевдонима Дилара, но по-късно тази информация излезе на бял свят. Сега Сибел не е само актриса, но и защитничка на правата на жените.    Трейси започнала да се снима в еротични списания и порнофилми още на 15 годишна възраст, възползвайки се от фалшивата си шофьорска книжка. Когато истината била разкрита, избухнал страшен скандал и практически всичките й филми били забранени в качеството си на детска порнография. След като приключила с порното, Трейси се записала на актьорски курс и сега се снима в сериали и нискобюджетни филми. През 2003 г. тя публикува автобиография, която се превърна в бестселър.", "date": "2017.09.05", "title": "Тези 5 порнозвезди направиха успешна кариера (СНИМКИ)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372365-%D1%82%D1%80%D0%B0%D0%BD%D1%81%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0%D1%82%D0%B0-%D0%B8%D0%B2%D0%B0-%D1%85%D0%B0%D0%B4%D0%B6%D0%B8-%D0%BF%D1%83%D1%81%D0%BD%D0%B0-%D0%BF%D0%BE%D1%80%D0%BD%D0%BE%D1%82%D0%BE-%D1%81%D0%B8-%D0%B2-%D0%B8%D0%BD%D1%81%D1%82%D0%B0%D0%B3%D1%80%D0%B0%D0%BC-,-%D0%BE%D0%BF%D1%80%D0%B0%D0%B2%D1%8F%D1%82-%D1%8F-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81%D0%BD%D0%B8%D0%BC%D0%BA%D0%B8-18", "text": "Транссексуалната Ива Хаджи, която стана популярна след разкритието си пред Карбовски, се пусна в социалните мрежи, докато я оправят. Бившият Иво без никакво притеснение и тотален дефицит на морал публикува кратки филмчета, докато му правят фелацио.  Изявящата се като модел в момента е в Кан и се отдава изцяло на разврата, с който ангажира и своите последователи. Преди няколко месеца заяви, че е готова да си махне инструмента и да бъде изцяло жена, но все още не се е решила на тази стъпка, пише secret.bg.  Във „Втори план\" Ива Хаджи разкри своята не лека съдба. „Израснах без майка от 2-годишна възраст и баща ми ме отгледа с двете ми сестри\", допълва тя и заявява: „Когато се чувстваш като жена, а баща ти ти говори, че мрази гейовете...  Аз съм жена от третия пол. Транссексуалните не са гейове.  Те са трети пол\". Веднага след участието й при Карбовски в публичното пространство започна да се шушука, че всъщност Ива не е модел в Дубай, а елитна компаньонка. Публична тайна е, че транссексуалните ескорти са най-скъпите в света и са предпочитани от най-влиятелните мъже.", "date": "2017.09.05", "title": "Транссексуалната Ива Хаджи пусна порното си в \"Инстаграм\", оправят я брутално (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372366-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D0%BF%D1%80%D0%B5%D0%B6%D0%B8%D0%B2%D1%8F%D0%B2%D0%B0-%D1%80%D0%B0%D0%B7%D0%B2%D0%BE%D0%B4%D0%B0-%D1%81-%D0%B1%D1%80%D0%B0%D0%B4-%D0%BF%D0%B8%D1%82", "text": "В интервю за изданието Sunday Telegraph Анджелина Джоли проговори за това как преживява развода с Брад Пит и призна, че страда заради самотата си. Напомняме, че звездната двойка Джоли и Пит бяха заедно в течение на 12 години като даже едва две години преди разрива им те официално се бракосъчетаха. През септември миналата година двойката обяви за развода си, но бракоразводният процес и досега не е приключил. В интервюто актрисата признава, че последните месеци са били много трудни за нея. \"Не обичам да бъда сама и просто ми е трудно\", заяви Анджелина Джоли По-рано актрисата разказа пред Vanity Fair за преживян паралич на лицев нерв. Според думите на Джоли, от много години тя се опитва да се контролира заради децата си. \"Децата чувстват стреса, който ни изпълва, а всъщност трябва да усещат нашата радост. Даже когато човек преминава химиотерапия, е необходимо да намери сили да се смее и да обича\", казва Анджелина Джоли Сега актрисата мечтае да се възстанови и да възвърне предишната си същност. Джоли признава, че последните събития са й повлияли силно. Тя, обаче, разчита на това да се върне активно към работата си и пълноценния си живот.", "date": "2017.09.05", "title": "Анджелина Джоли разказа как преживява развода с Брад Пит"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372362-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B8%D0%B7%D0%B1%D1%8F%D0%B3%D0%B0-%D1%81-%D0%B2%D1%8A%D0%B6%D0%B5-%D0%BE%D1%82-%D1%87%D0%B0%D1%80%D1%88%D0%B0%D1%84%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B0", "text": " Румен Асенов изтърпявал присъда за кражба в ТПО – Разделна и му оставали още 11 месеца до срока на лишаването от свобода. Във варненския затвор бил доведен във връзка с явяването му на съдебно дело. Днес, 4 септември 2017 г., около 4 часа на разсъмване, затворникът обаче предприел действия да поеме към свободата. Той успял с метален крак на стол да раздалечи решетките на помещението, в което се намирал. С чаршафи се спуснал от втория до първия етаж на сградата и избягал, съобщават от Апелативна прокуратура – Варна. Започналото незабавно издирване открило беглеца в дома му във видимо неадекватно състояние. Асенов бил задържан и отведен отново във варненския затвор. Районната прокуратура във Варна вече образува досъдебно производство за новото му престъпление.", "date": "2017.09.05", "title": "Затворник избяга с въже от чаршафи във Варна"}
{"url": "http://www.classa.bg/%D1%81%D0%B2%D1%8F%D1%82/item/372357-%D0%BA%D0%B0%D0%BA%D0%B2%D0%BE-%D0%BE%D0%B1%D1%81%D1%8A%D0%B4%D0%B8-%D0%BF%D1%83%D1%82%D0%B8%D0%BD-%D1%81%D1%8A%D1%81-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%B8-%D0%B2%D1%8A%D0%B7%D0%BD%D0%B0%D0%BC%D0%B5%D1%80%D1%8F%D0%B2%D0%B0-%D0%BB%D0%B8-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD", "text": "Дмитрий Песков, говорителят на руския президент, разясни становището на Владимир Путин по въпроса за Северна Корея, който развълнува световното мнение след шестия ядрен тест на Пхенян в неделя. Песков обясни, че Путин и китайският президент Си Дзинпин са се съгласили, че е важно да се \"избягва хаосът и ч всички участващи страни да покажат дискретност\". Двамата се срещнаха в първия ден на деветата среща на върха на БРИКС, която се проведе в китайския град Ксиамен. Двамата лидери подчертаха \"недопустимостта на ядрената ориентация на Корейския полуостров\", заяви президентският говорител. Друга позиция, договорена между Путин и Си, твърди, че \"са възможни само политически и дипломатически решения\". Двете страни отбелязаха, че има \"координация на действията на международната арена между Русия и Китай, включително и по въпроса за Северна Корея\", заяви Песков. След среща с Си Дзинпин, руският президент проведе телефонен разговор с японския премиер Шинзо Абе. Песков разясни, че по време на разговора е имало разбиране, че ядрените опити на Пхенян \"подкопават режима на неразпространение на ядрените оръжия, нарушават резолюциите на ООН, международното право и представляват заплаха\". \"Путин призовава да не се отказваме, да бъдем разумни и само политически и са възможни дипломатически решения\", съобщи говорителят. В отговор на въпроса дали Русия ще подкрепи допълнителни санкции срещу Пхенян, Песков отбеляза, че \"санкциите досега не са довели до положителни резултати\". \"Единственият начин да се преодолее кризата в Северна Корея е чрез дискусия\", заяви говорителят, който също съобщи, че Путин все още няма планове да се срещне със Севернокорейския лидер Ким Чен-ун. Северна Корея обяви, че тази неделя е тествала водородна бомба и че шестият ядрен тест е \"пълен успех\". Според изявлението на севернокорейските власти термоядрената бомба е проектирана да се носи от междуконтинентални балистични ракети.", "date": "2017.09.05", "title": "Какво обсъди Путин със Си Дзинпин и възнамерява ли да говори с Ким Чен-ун"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/372358-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "„Консервативният и влиятелен швейцарски вестник  публикува в неделния си брой катастрофален коментар за България.  Авторът Герхард Шварц прави анализ на проблемите с корупция и липсата на реално правораздаване в страната ни.  Поредният звучен европейски шамар по 10-годишното управление на Борисов/Пеевски.  Ама, нищо де, важното е да сме здрави. Като дойдат следващите избори, а те ще са скоро, пак да идете да гласувате за тях. Че да има стабилност“.  Така е коментирал във Facebook  статията на швейцарската медия посветена на България. Журналистът  който е и президент на Фондацията за напредъка,  разглежда икономическите и политически събития у нас, като  Шварц разказва, че е пристигнал в България по поканата за сватба. Той описва страната ни като живописно красива и с богато културно наследство. Обиколката му в България е предоставила достатъчно възможности да се запознае с взаимодействието между публичния и частния сектор и връзката между бизнеса и правителството, споделя швейцарският журналист. „  Португалците, например,  са по-богати с повече от 50 на сто от гражданите на ЕС и са два пъти повече от средното за страните в сюза, а швейцарците дори повече от три пъти по-богати.  Какъв би могъл да е проблемът?“, пише Герхард. Той смята, че със сигурност един от проблемите на България е повече от 500-те години на упадък заради турското робство, като изтъква, че тогава е била относително ниска данъчна тежест и силна автономията на местната власт в този период. Разказва на читателите си, че малко повече от 60 години след Възраждането в България, то е последвано комунизма, а следи от тоталитарния режим могат да се видят на много места в страната, най-често изразени в грозните и неподдържани сглобяеми сгради /панелени блокове/. Според него проблем в България е и монполизираната от властта „пазарната икономика“. Герхард счита, че държавната трябва да осигури преди всичко стабилна и справедлива съдебна система и насърчаване на развитието на инфраструктурата, а държавните поръчки да бъдат най-ефективнте и най-малко корумпираните. констатира  швейцарският вестник Neue Zürcher Zeitung. Много ясен индикатор за високата корупция и неспазването на правилата в България е хулиганство по пътищата, ширещата се бедност и необичайно големият брой на луксозни автомобили. Условията на живот в България, които се определят от над 2/3 от българите като непоносими, създават среда, в която никой не иска да прави дългосрочни инвестиции. Малко са законите, които важат за всички еднакво, но които всъщност са влезли в сила. Правната сигурност на хората и бизнеса е от съществено значение за здравословното развитие на икономиката и обществото – не само в България, завършва статията в швейцарската медия за страната ни. ", "date": "2017.09.05", "title": "Катастрофален коментар за България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/372359-%D0%B2%D1%81%D0%B5%D0%BA%D0%B8-%D0%BF%D0%B5%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BD%D1%8F%D0%BC%D0%B0-%D0%B0%D0%B4%D0%B5%D0%BA%D0%B2%D0%B0%D1%82%D0%B5%D0%BD-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5", "text": "Докато здравната система в България на практика се крепи от  , в отчета си за 2016 г. Националната здравноосигурителна каса отбелязва минимален излишък от 1.6 млн.лв. при 3.3 млрд.лв разходи. През миналата година НЗОК също имаше излишък от 7.3 млн.лв., на фона на високата задлъжнялост на болниците, особено държавните и общински, поддържащи спешни центрове “на загуба”. От отчета става ясно, че през 2016 г. неосигурените лица са се увеличили с 1.1 процентни пункта и вече са 18.8% от населението или близо 1.4 милиона души. Това са лица, които са задължени да плащат сами здравните си осигуровки, но нямат възможност да го правят. НАП твърди, че повече от половината от тези хора реално са в чужбина, но нямаме реална информация относно техния брой. Това, че дадено лице е с прекъснати здравноосигурителни права не означава, че то не е плащало вноски. Може да си давал своя дял за здравната система в продължение на 10 или 40 години, но ако не можеш да плащаш в продължение на само 3 месеца, здравните заведения се затварят за теб. Вместо да потърси механизми да намали броя на лицата, лишени от достъп до здравна грижа, държавата по всичко личи полага усилия в точно обратната посока. От началото на година тя   на самоосигуряващите се лица с 8.7%, в това число и продължително безработните, които не получават никакви обезщетения за безработица. Неосигурените лица на практика не могат да бъдат напълно лишение от здравна помощ, защото това би било нецивилизовано – те нямат достъп само до по-смислените и евтини форми на грижата за здравето, а именно превенцията и профилактиката. Те не посещават лекари за регулярни прегледи, тъй като “на частно” те биха стрували повече от самите вноски. Освен това неосигурените отлагат лечението си, докато то не стане абсолютно наложително и съответно значително по-скъпо. В най-лошия случай, те пренебрегват здравните си проблеми, докато опрат до системата на спешна помощ, която е единствената универсална безплатна здравна грижа в България, но само ако наистина случаят е на живот и смърт и засегнатият не би могъл да плати по никакъв начин. В такива случаи обаче цената се поема от болницата, а не от здравната каса, което е причината такива пациенти да не получават радушен прием, особено в частни болници, управлявани от фирми, чиято задача е да реализират печалба. Причината през 2016 г. да има с 74 хил. повече неосигурени лица са и поредица мерки от страна на НАП. Както съобщава в.Сега, приходната агенция е приела промяна, според която за неосигурени се считат хора на граждански договор, които се осигуряват на сума под минималната работна заплата. Освен това са прекратени правата на работници, чиито работодатели не са обявили пред НАП, че договорите им са били прекратени. Въпреки че нямат вина за създалата се ситуация, част от тези работници ще се наложи да платят пропуснатите вноски накуп, ако изобщо могат да си го позволят. Независимо от намаления брой осигурени лица, приходите на НЗОК се увеличават с 5.5%, което се дължи на по-големия размер на вноските в резултат от ръста на доходите от работна заплата, който е двойно по-голям. Интересна е и структурата на разходите на касата, половината от които отиват за болничната помощ, а повече от 1/4 за лекарствени продукти, което още веднъж намеква, че здравната система се задейства прекалено късно за твърде много хора и превантивната грижа е оставена на личните възможности на пациента. Същевременно, административната издръжка на НЗОК е едва 1.3%, което я прави най-ниската в ЕС. В съседна Румъния за това перо отиват 3.3% от здравните разходи (данни на   за 2014 г.). На този фон е странно, че като основен приоритет в сферата на здравеопазването правителството поставя т.нар. демонополизация на здравната каса, която преди всичко ще доведе до допълнителни административни разходи.   ", "date": "2017.09.05", "title": "Всеки пети българин няма адекватен достъп до системата на здравеопазване"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372361-%D0%B1%D0%B8%D0%B7%D0%BD%D0%B5%D1%81%D1%8A%D1%82-%D0%B2%D0%B5%D1%87%D0%B5-%D1%81%D0%B5-%D0%BE%D1%82%D1%87%D0%B8%D1%82%D0%B0-%D0%BD%D0%B0-80-,-%D0%B0-%D0%BD%D0%B5-%D0%BA%D0%B0%D0%BA%D1%82%D0%BE-%D0%B2-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B8%D1%8F-%D0%BF%D0%B5%D1%80%D0%B8%D0%BE%D0%B4-%D0%BD%D0%B0-%D0%BC%D1%83%D1%82%D1%80%D0%B8%D1%82%D0%B5", "text": "«В митологията за създаването на ГЕРБ има любопитен детайл. За пръкването на партията уж няма пари. Нищо, че Боко е взел от Славчо Христов и Костов Сибанк, нищо, че като главен секретар е прехвърлил охранителната дейност на МВР към частната си фирма, че всички дейности на МВР се поемат от банката Му, че бизнесът вече е принуден да се отчита.»  «Но не 30%, както в романтичния период на мутрите, а 70, даже 80%. За първите избори на новата ПП ГЕРБ Борисов и Цветанов услужливо рекламирани от платените си медии, декларират, че са си ипотекирали къщите. Цветанов е по-лаконичен кое имущество на тъщата точно е ипотекирал. Така оправдават милионите за кампанията. Журналистите ахкат, каква саможертва. Но нито те, нито някой друг задава въпроса:  По Закона за политическите партии едно лице има право да дари само 5000 лв. Как Сметната палата оправда половин милион дарение от двамата, като е противозаконно. И то по закона за пране на пари. И как осчетоводиха държавната субсидия след изборите в полза на физически лица.»", "date": "2017.09.05", "title": "Бизнесът вече се отчита на 80%, а не както в романтичния период на мутрите"}
{"url": "http://www.classa.bg/%D1%81%D0%B2%D1%8F%D1%82/item/372352-9-400-%D1%84%D0%B0%D0%B9%D0%BB%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B8-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8-%D0%B0%D0%B3%D0%B5%D0%BD%D1%82%D0%B8,-%D1%81%D1%82%D0%B0%D0%BD%D0%B0%D0%BB%D0%B8-%D0%BF%D1%83%D0%B1%D0%BB%D0%B8%D1%87%D0%BD%D0%B8-%D0%BF%D0%BE-%D0%B3%D1%80%D0%B5%D1%88%D0%BA%D0%B0", "text": "Хиляди файлове с лични данни на минали и настоящи служители в американската военна и разузнавателна сфера са били на разположение за публично сваляне в продължение на няколко месеца на незащитен облачен сървър на компанията Amazon, информира вестник \"Хил\". Това са около 9,400 файла, повечето от които СV, изпратени до TigerSwan, частна охранителна компания със седалище в Северна Каролина, датиращи от 2009 г. Пробивът на сигурността е приписван на TigerSwan. Компанията обаче обвинява за липсата на мерки за сигурност наемащата персонал компания TalentPen, на която по това време е възложила да избере подходящите работници. Файловете съдържали лична информация за кандидатите, по-специално адресите им, телефонните номера и частните имейли. Някои от засегнатите хора са участвали в мащабни операции. Уточнява се, че сред досиетата на служителите има например едно на полицейски началник и друго на служител на ООН в Близкия изток, както и няколко иракски и афганистански граждани, които сътрудничили с американските военни. Файловете бяха открити през юли миналата година от Крис Викърри, следовател в компанията за сигурност Upguard. Според специалиста изтичането се дължи на лошите настройки за сигурност в базата данни. Съобщава се, че файловете са били изтрити едва през август, тъй като източникът на теча не е бил известен в началото. Мащабът на възможните последици за длъжностните лица, включени в базата данни, все още предстои да бъде определен.", "date": "2017.09.05", "title": "9 400 файла на американски военни и разузнавателни агенти, станали публични по грешка"}
{"url": "http://www.classa.bg/%D1%81%D0%B2%D1%8F%D1%82/item/372353-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BF%D1%80%D0%BE%D0%BF%D1%80%D0%B0%D0%B2%D1%8F-%D0%BF%D1%8A%D1%82%D1%8F-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D1%81%D1%80%D0%B5%D1%89%D1%83-%D0%B8%D1%81%D0%BB%D1%8F%D0%BC%D1%81%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "Сирийската армия ще достигне град Дейр ез-Зор, под обсада от 2014 от терористичната организация ислямска държава, в рамките на около 48 часа, съобщи губернаторът на провинцията, Мохамед Ибрахим Самра пред Ройтерс. \"Героите от армията ще стигнатДейр ез-Зор максимум в рамките на 48 часа\", каза Самра, добавяйки, че правителствените сили са вече на около 20 км от столицата на провинция Дейр ез-Зор, която граничи с Ирак. Специални части на сирийската армия унищожиха терористичните позиции в планинска верига югоизточно от града, поемайки контрола над тази стратегическа област, която ще служи като платформа за офанзива от правителствените войски. Ислямската държава съсредоточи сили и тежко военно оборудване около града, който е последната й крепост в Сирия. Въпреки това, армията с подкрепата на руските аерокосмически сили, напредва към града на няколко фронта. По-рано руското министерство на отбраната заяви, че да се прекъсне блокадата на Дейр ез-Зор ще означава поражението на ИД в Сирия.", "date": "2017.09.05", "title": "Сирийската армия проправя пътя за последната битка срещу ислямската държава"}
{"url": "http://www.classa.bg/%D1%81%D0%B2%D1%8F%D1%82/item/372354-%D0%B2%D1%8A%D0%B7%D0%BC%D0%BE%D0%B6%D0%BD%D0%B8%D1%82%D0%B5-%D0%BF%D0%BE%D1%81%D0%BB%D0%B5%D0%B4%D0%B8%D1%86%D0%B8-%D0%BE%D1%82-%D1%88%D0%B5%D1%81%D1%82%D0%B8%D1%8F-%D1%8F%D0%B4%D1%80%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "Шестият ядрен тест, извършен от Пхенян, е бил около шест пъти по-мощен от взрива на атомната бомба на Съединените щати, хвърлена над японския град Нагасаки през 1945 г. В Русия изследват не само геофизичните последствия от детонацията в Северна Корея, но са оценили и съответните политически и военни последици. По-специално, водещият експерт за Северна Корея в Руската академия на науките Константин Асмолов вярва, че въпреки предсказуемото втвърдяване на американската реторика, вероятността за нова война в Корея достига \"само\" 35%. \"Преди това говорех за вероятността от конфликт на полуострова, оценявайки го с 30%, сега тя се е увеличила с още 5%\", каза експертът пред репортери. \"Целите на Ким са очевидни: да се опита да приведе програмата си за ядрени ракети в кратко време до ниво, което ясно показва на всички, че няма трета възможност - или трябва да започнат война или преговори със Северна Корея. Ким Чен-ун няма намерение да комунизира юга, нито страда от атака на психопатия , а има за цел по-прагматични неща.\" Натискът на западните страни е не само сериозен за севернокорейската икономика, но и символичен. Ембаргото върху доставките на гориво \"е пряка подготовка за война\", припомня изследователят. \"Ако някой познава историята, той знае каква е ролята изигра ембаргото на САЩ за горива при влизането на Япония във войната с САЩ през 1941 г.\". \"Действията на Северна Корея са разбираеми, но неприемливи, тъй като една такава политика, преди всичко, много утежнява напрежението и второ, подкопава международния ред, който се основава на устава на ООН , чиито резолюции са игнорирани.\" Северна Корея е в такава ситуация, че \"тя трябва да се защитава с гаранция и за да се гарантира, тази защита трябва да бъде тествана\". Анализаторът прогнозира \"много сериозна ескалация\" на конфликта, ситуация, по-сложна от наблюдаваната през последните шест месеца. Основната опасност обаче идва от САЩ, тъй като техните лидери \"сериозно ограничават пространството за маневриране и изострят конфликта. Проблемът е, че Тръмп е заплашил с толкова много и е обещал толкова много, че сега ще трябва да направи нещо.\" \"Защитата на суверенитета на Северна Корея по този начин може да доведе до много сериозен конфликт. Съединените щати и Южна Корея, вместо да полагат усилия за разрешаването му, продължават да оказва натиск върху Пхенян\". призна и депутатът Франц Клинцевич. САЩ накараха Северна Корея да действа така, каза Александър Шерин, първият заместник-председател на Комитета за отбрана на Държавната Дума (долната камара на руския парламент). \"Трябва да благодарим на САЩ, защото натискаха страната до степен на невъзможност. Американците ги принудиха да се свият до ядрото и да харчат пари за отбраната.\"", "date": "2017.09.05", "title": "Възможните последици от шестия ядрен тест на Северна Корея"}
{"url": "http://www.classa.bg/%D1%81%D0%B2%D1%8F%D1%82/item/372355-%D1%81%D0%B0%D1%89-%D0%BD%D0%B5-%D1%81%D0%B5-%D1%81%D1%82%D1%80%D0%B5%D0%BC%D1%8F%D1%82-%D0%BA%D1%8A%D0%BC-%D0%BF%D1%8A%D0%BB%D0%BD%D0%BE-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F,-%D0%BD%D0%BE-%D0%B8%D0%BC%D0%B0%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B4%D0%B0-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D1%8F%D1%82", "text": "В неделя американският президент Доналд Тръмп се срещна с няколко членове на военното ръководство в Белия дом, за да търси решение на ситуацията със Северна Корея след извършения шести ядрен тест. Американският министър на отбраната Джеймс Матис заяви, че страната разполага с достатъчно средства за защита и на своите съюзници от потенциална заплаха от страна на Пхенян. \"Имаме много военни възможности, а президентът иска да знае подробно за всяка от тях. Ние сме изяснили, че имаме възможността да се защитаваме от всякакви атаки\", каза Матис. \"Ние не търсим пълното унищожаване на която и да е страна и по-специално на Северна Корея, но имаме много възможности да го направим\", каза той. От друга страна, президентът на Европейския съвет Доналд Туск каза, че Европейският съюз е готов да изостри политиката си за санкции срещу Северна Корея и призова Съвета за сигурност на ООН да предприеме по-решителни действия за постигане на ядрено разоръжаване в тихоокеанския регион. В началото на август президентът на САЩ увери, че ако Северна Корея влоши ядрената заплаха, реакцията на САЩ ще бъде \"огън и ярост, която светът никога не е виждал\". Преди този ултиматум Пхенян отговори, че ще разработи план за нападение с ракети на американския остров Гуам. Новият ядрен тест на Пхенян съответства на водородна бомба, проектирана да бъде пренасяна от междуконтинентални балистични ракети. Южна Корея призова за \"по-силно наказание\" от Северна Корея. Сеул обяви, че ще обмисли разполагането на най-мощните тактически оръжия в САЩ след успешния тест. Москва заяви, че Северна Корея ще трябва да се сблъска с тежки последици, ако продължава да извършва \"действия, насочени към подкопаване на глобалния режим на неразпространение на ядреното оръжие\".", "date": "2017.09.05", "title": "\"САЩ не се стремят към пълно унищожаване на Северна Корея, но имат възможности да го направят\""}
{"url": "http://www.classa.bg/%D1%81%D0%B2%D1%8F%D1%82/item/372356-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0,-%D0%BF%D0%BE%D1%80%D0%B0%D0%B4%D0%B8-%D0%BA%D0%BE%D1%8F%D1%82%D0%BE-%D1%82%D1%80%D1%8A%D0%BC%D0%BF-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%81%D0%B2%D0%B0%D0%BB%D0%B5%D0%BD", "text": "Основателят на Уикилийк Юлиан Асандж смята, че американският президент Доналд Тръмп ще бъде освободен, ако реши да наруши търговските отношения на страната си с Китай заради Северна Корея. \"Ако Тръмп съкрати търговията между САЩ и Китай, която през 2016 г. достигна почти 650 млрд. долара, той ще бъде свален незабавно\", пише Асандж в своя акаунт в Twitter. Миналата година обемът на търговията на Северна Корея достигна 6.55 млрд. долара, което е с 4.7% повече в сравнение с 2015 г., според Централната банка на Южна Корея. Около 90% от външната търговия на тази страна се извършва с Китай, като основен продукт за износ са минералните ресурси. След като стана известно, че Пхенян е провел шестия ядрен тест, Тръмп предупреди, че САЩ. може да сложи край на търговията с \"всяка страна\", която има търговски връзки със Северна Корея. Тази заплаха е особено насочена към Пекин, който според президента \"се опитва да помогне за разрешаване на севернокорейския проблем, но без голям успех\". Той нарече също Северна Корея \"нечестна нация\", която се превърна в \"голяма заплаха и срам за Китай\". Ръководителят на Белия дом многократно е критикувана азиатския гигант за \"правене на нищо\" по ядрената и ракетната програма на Пхенян, така че дори бе съобщено, че Вашингтон проучва да наложи ограничения на търговията и икономическите санкции срещу Пекин.", "date": "2017.09.05", "title": "Причината, поради която Тръмп може да бъде свален"}
{"url": "http://www.classa.bg/%D1%81%D0%B2%D1%8F%D1%82/item/372351-%D0%B4%D0%B8%D0%B7%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D0%B7%D0%B0%D1%81%D1%82%D0%B8%D0%B3%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D1%80%D0%B5%D0%B4-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F", "text": "Германската канцлерка Ангела Меркел приема в понеделник кметовете на най-замърсените германски градове, в които дизеловите коли са изправени пред риска да бъдат забранени. В същото време автомобилната криза създава усложнения за политиците в разгара на кампанията. Консервативната лидерка, разкъсвана между картелните разкрития, засягащи Volkswagen, Daimler и BMW, 800 000-те работни места в сектора и залозите за общественото здраве, вече е започнала надпревара с времето, посочва всекидневникът “Ханделсблат”. Дали става дума за гарантиране в най-скоро време на по-чист въздух в метрополиите? Три седмици преди парламентарните избори приоритетът е по-скоро да “се обезвреди” тази взривоопасна тема, като “се избегнат забрани за движение, от които са застрашени шофьорите в големите градове”, отсича канцлерът. Сезирани от асоциацията Umwelthilfe, която твърди, че “над 10 000 случая на преждевременна смърт годишно в Германия се дължат на емисиите на азотен окис (NOx), правосъдните институции биха могли да принудят близо 70-те общини, които превишават европейските норми за NOx, да забранят движението по техните улици на най-замърсяващите двигатели. И този сценарий придобива практическо измерение: редица съдилища, по-специално в Мюнхен и Щутгарт, решиха, че това е единствената мярка, която може да сведе замърсяването до приемливи равнища, а Федералният административен съд трябва да се произнесе в началото на 2018 година по тази тема. Автовобилостроителните компании предложиха в началото на август, на “среща на високо равнище”, свикана в Берлин, да оборудват със софтуер над 5 милиона дизелови коли - една трета от автомобилите в Германия са на дизел - и да облекчат ремонтирането на най-старите автомобили. Тези мерки обаче ще бъдат недостатъчни, за да се влезе в определените рамки, потвърди на 26 август Федералната служба по околната среда. В тази тройна криза, която смесва промишлени интереси, защита на потребителя и на околната среда, канцлерът заложи на любимия си метод: да изпраща двусмислено послание и да се предпазва от действия. От една страна тя заклейми “силната загуба на доверие” заради “истински катастрофи за автомобилната промишленост” след скандала с дизеловите двигатели със софтуер за манипулиране на данни за отделяните емисии на Volkswagen и след скандала за картела. От друга страната обаче тя посочи, че трябва да се върне “доверието в дизела”, отхвърляйки вероятността за планове за отказ от тези двигатели. Днешната среща би трябвало да се изрази в ангажименти на общините да разработят мрежи от станции за зареждане на електрическите автомобили и по-добър обществен транспорт, с помощта на държавата. “Автобилостроителите трябва да допринесат най-много” за изчистването на въздуха, заяви пред медии ръководителят на Федерацията на германските общини Герд Лансберг, но шансовете гласът му да бъде чут не са особено големи: усилията на компаниите от автомобилостроителния сектор ще почакат до втората “среща на високо равнище”, планирана за ноември. Като се има предвид колко важна е темата, най-фрапиращото е, че предизборна кампания за дизела изобщо не се състоя: освен Зелените, които искат да забранят двигателите с гориво към 2030 година, политическата класа остава на твърде близки позиции по този въпрос. Консерваторите и социал-демократите от ГСДП са на едно мнение, че трябва да бранят дизела като “преходна технология”. И макар да призовават на висок глас за завой към по-чистите превозни средства, те оставят на промишлеността свободата да организира този преход по свое усмотрение и не поставят срокове за отказ от дизела - за разлика от случващото се във Франция или във Великобритания. Разбира се, всички си дават сметка за големия дял в икономиката на този стратегически сектор, който дава близо една пета от износа на страната и досега олицетворяваше имиджа й на надеждност в горната гама, който сега е накърнен. Само че сходството в позициите на големите партии с линията на автомобилопроизводителите се обяснява и с “мълчаливото одобрение” на едните пред шмекеруванията на другите, според Щефан Брацел от Центъра по автомобилно управление. Провинция Долна Саксония, в северната част на Германия, където се намира централата на Volkswagen, е акционер с 20% в групата, а премиерът на провинцията от ГСДП е член на надзорния съвет на компанията. Между другото бившият директор по персонала на гиганта, който притежава 12 марки, Петер Харц, вдъхнови социалните реформи на канцлера Герхард Шрьодер, които продължават да бъдат представяни като източника на сегашното германско благоденствие. Ангела Меркел пък несръчно се бореше срещу европейските норми за допустимост на замърсяването на околната среда, които са прекалено стриктни в очите на германските автомобилостроители, до момента, когато един от нейните съветници не стана главен лобист в Daimler през 2013 година.", "date": "2017.09.05", "title": "Дизеловата криза застига Меркел сред предизборната кампания"}
{"url": "http://www.classa.bg/%D1%81%D0%B2%D1%8F%D1%82/item/372347-%D1%87%D0%B5%D1%80%D0%B5%D0%BD-%D0%B4%D0%B5%D0%BD-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F", "text": "Официалният представител на МВнР на Русия Мария Захарова, коментирайки обиските на руската дипломатическа собственост в САЩ, нарече 2 септември черен ден в историята на американската дипломация, предаде РИА Новости. каза Сан Франциско Вашингтон", "date": "2017.09.05", "title": "Черен ден за американската дипломация"}
{"url": "http://www.classa.bg/%D1%81%D0%B2%D1%8F%D1%82/item/372348-%D0%BD%D0%B8%D0%BA%D0%B8-%D1%85%D0%B5%D0%B9%D0%BB%D0%B8-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B8%D1%81%D0%BA%D0%B0-%D0%B2%D0%BE%D0%B9%D0%BD%D0%B0", "text": "Постоянният представител на САЩ към ООН Ники Хейли по време на заседанието на Съвета за сигурност коментира ракетните изпитания на КНДР. Според нея, независимо от всички приети резолюции и въвеждането на широк спектър санкции, властите на КНДР продължават да развиват ракетната си програма. Хейли отбеляза, че са били проведени множество преговори, които не са довели до нищо. Хейли призова членовете на СС към ООН да приемат по-жестоки мерки по отношение на КНДР. Тя добави, че със своите действия «Ким Чен Ун иска война»            ", "date": "2017.09.05", "title": "Ники Хейли: Ким Чен Ун иска война"}
{"url": "http://www.classa.bg/%D1%81%D0%B2%D1%8F%D1%82/item/372349-%D1%82%D0%B0%D0%BA%D0%B0-%D0%BE%D1%81%D1%8A%D0%BC%D0%BD%D0%B0%D1%85%D0%B0-%D0%BC%D0%B0%D0%B3%D0%B0%D0%B7%D0%B8%D0%BD%D0%B8%D1%82%D0%B5-%D0%BD%D0%B0-%E2%80%9C%D0%BB%D0%B8%D0%B4%D1%8A%D0%BB-%E2%80%9D-%D0%B2-%D1%87%D0%B5%D1%85%D0%B8%D1%8F", "text": " ", "date": "2017.09.05", "title": "Така осъмнаха магазините на “Лидъл ” в Чехия"}
{"url": "http://www.classa.bg/%D1%81%D0%B2%D1%8F%D1%82/item/372350-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%BE%D1%82-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%B0%D0%B4%D1%8A%D1%82-%D0%BD%D0%B5-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0,-%D0%B0%D0%B4%D0%B0%D0%BC-%D0%B8-%D0%B5%D0%B2%D0%B0-%D1%81%D1%8A%D1%89%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D0%B0-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D0%BB%D0%B8-%E2%80%A6", "text": "«КАТОЛИЧЕСКАТА ЦЪРКВА Е ДОСТАТЪЧНО ГОЛЯМА ЗА ХЕТЕРОСЕКСУАЛНИ И ЗА ХОМОСЕКСУАЛИСТИ, ЗА ПРИВЪРЖЕНИЦИТЕ НА АБОРТИТЕ…КОМУНИСТИТЕ СА ДОБРЕ ДОШЛИ И ТЕ ДАЖЕ ВЕЧЕ СЕ ПРИСЪЕДИНИХА КЪМ НАС» и накрая е завършил с: «БИБЛИЯТА Е КРАСИВА СВЯТА КНИГА, НО КАКТО ВСИЧКИ ВЕЛИКИ И СТАРИ ТВОРБИ, НЯКОИ НЕЙНИ ПАСАЖИ НЕ СА ВЕЧЕ АКТУАЛНИ.» Някои дори говорят открито за нейната нетолерантност или за необходимост от преоценката й… Някои от вярванията, които съществуват в църквата, но противоречат на любящата природа на Бога, са вече отменени от папата, който наскоро беше определен за “Човек на годината” от сп.”TIME”. В последните си откровения Папа Франциск заявява: «Чрез смирение, търсенето на душата и съзерцанието на молитвата, ние придобихме ново разбиране за определени догми. Църквата вече не вярва в истинския Ад, където хората страдат. Тази постановка е несъвместима с безкрайната Божия любов. Бог не е съдия, а приятел и обичащ човечеството. Бог не иска да осъжда хората, а само да ги прегърне. Подобно на БАСНЯТА /fable/ за Адам и Ева, ние виждаме сега Ада като една литературна постановка. Проклятието е просто метафора на изолираната душа, която, както всички души, в крайна сметка ще бъде обединена с другите в една единна любов към Бога.» В шокиращата си реч, която намери дълбок резонанс по целия свят, папа Франциск заяви още: «ВСИЧКИ РЕЛИГИИ СА ВЕРНИ, защото са верни в сърцата на всички хора, които вярват в тях. Какъв друг вид истина съществува? В миналото църквата е била много тежка за онези, чиито деяния са били смятани за морално осъдителни или погрешни. Днес ние вече не сме съдии. Като един любящ баща, ние /аз/ не можем да осъждаме нашите деца. НАШАТА ЦЪРКВА Е ДОСТАТЪЧНО ГОЛЯМА ЗА ХЕТЕРОСЕКСУАЛНИ И ХОМОСЕКСУАЛИСТИ, ЗА ПРИВЪРЖЕНИЦИТЕ НА АБОРТИТЕ и за тези, които са привърженици на правото на личен избор!  Както консерваторите и либералите, така и комунистите са за нас добре дошли и те даже вече се присъединиха към нас. Ние всички обичаме и се покланяме на един и същи Бог…» През последните шест месеца, кардинали, католически епископи и теолози провеждат нещо като консилиум във Ватикана, обсъждайки бъдещето на Църквата и предефинирайки отдавнашни католически доктрини и догми. Третият Ватикански съвет е най-големият и най-важен след предишния – Втори Ватикански съвет, състоял се през 1962 г. Папа Франциск обяви още и че: «Католицизмът сега е модерна и разумна религия, която претърпя ДЪЛБОКИ еволюционни промени. ДОЙДЕ ВРЕМЕ ДА СЕ ОТКАЖЕМ ОТ ВСЯКАКВА НЕТЪРПИМОСТ. Трябва да признаем, че религиозната истина се променя и променя. Истината не е абсолютна или гравирана в камък. Дори атеистите разпознават Божественото. Чрез актове на любов и милосърдие, атеистът разпознава Бога и по този начин изкупва душата си, като става същевременно и активен участник в изкуплението на цялото човечество». Един абзац от речта на папата изпрати традиционалистите в пристъп на пълно объркване и недоумение: «Бог се променя и се развива като нас; Бог живее в нас и в сърцата ни. Когато разпространяваме Любовта и Доброто в света, ние се докосваме до Неговата божественост и Го признаваме. “БИБЛИЯТА Е КРАСИВА СВЯТА КНИГА, НО КАКТО ВСИЧКИ ВЕЛИКИ И СТАРИ ТВОРБИ, НЯКОИ НЕЙНИ ПАСАЖИ НЕ СА ВЕЧЕ АКТУАЛНИ. Някои дори говорят открито за нейната нетолерантност или за необходимостта от преоценката й…  Време е вече да бъдат видени тези стихове като по-късни интерполации, противоречащи на посланието за Любовта и Истината, които се излъчват по друг начин чрез Писанието. В съответствие с новото Ни разбиране, ще започнем да ръкополагаме ЖЕНИ за кардинали, епископи и свещеници. В бъдеще се надявам и че ще имаме жена за Папа. Вратите, отворени за мъже, не може в никой случай да бъдат затръшвани пред жените!» Много кардинали обаче са против тези нови постановки, формулирани от Папата", "date": "2017.09.05", "title": "Сензационно от папа Франциск: Адът не съществува, Адам и Ева също никога не са съществували …"}
{"url": "http://www.classa.bg/%D1%81%D0%B2%D1%8F%D1%82/item/372344-%D1%82%D0%BE%D0%B7%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B5-%D0%B1%D0%B8%D0%BB-%D1%82%D1%8A%D1%80%D0%B3%D0%BE%D0%B2%D0%B5%D1%86-%D0%BD%D0%B0-%D1%80%D0%BE%D0%B1%D0%B8-%D0%BD%D0%BE-%D1%81%D0%B8-%D0%B8%D0%BC%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA", "text": "В Мемфис, щата Тенеси, се разиграват драматични сцени: демонстранти се опитват да покрият с платнище статуята на един генерал от Южните щати. Полицията реагира твърдо. Става дума за паметника на Натан Бедфорд Форест, който е бил и търговец на роби, а след гражданската война, според историците, е станал и един от първите водачи на нелегалната расистка организация Ку Клукс Клан. \"Тази статуя на Натън Бедфорд Форест трябва да изчезне, защото тя символизира една идея, изпълнена с омраза. А именно идеята, че белите американци са нещо повече от тъмнокожите. Една такава статуя няма място в град, в който по-голямата част от гражданите всъщност са афроамериканци\", казва Тами Сойер, организаторката на протеста. За нея и нейната помощничка Даниел Инес, която е председателка на Младите демократи в Мемфис, гледката към паметника на генерал Форест е направо непоносима. Казусът е сложен Градският съвет на Мемфис, в който демократите имат мнозинство, е твърдо ЗА събарянето на паметника. Само че държавният парламент в Нашвил, който е доминиран от републиканците, удря спирачката: един нов закон поставя почти непреодолими препятствия пред всеки, който иска да събори исторически паметник. \"Според закона, трябва да получим одобрението на две трети от членовете на някоя държавна историческа комисия. А това е почти невъзможно. Преди да бъдем изслушани от комисията, трябва да докажем, че сме информирали всеки един отделен човек или институция, която би могла да бъде засегната. И ако забравим само един човек или една институция, трябва да започнем всичко отначало\", казва Инес. Казусът е сложен. Защото това е не само паметник на генерал Форест. Под статуята е неговият гроб и този на неговата съпруга. Затова и паметникът е под особена закрила. В САЩ много хора са принципно против събарянето на паметници на участници в Гражданската война. Както президентът Тръмп, който преди няколко дни заяви, че противниците на паметниците застрашават историята и културата на страната. Според анкетите, мнозинството американци разсъждават по същия начин. Марк Бюхенън е един от тях. Той е член на сдружението \"Синове на ветераните на Конфедерацията\" и се ангажира активно за запазването на паметниците от Гражданската война, както и на паметниците на Конфедерацията в целия регион. \"Разбирам, че има хора, които приемат тази статуя като обидна. Нещата обаче са малко по-сложни. Много от завърналите се от войната са дали своя принос за възстановяването на страната\", казва Бюхенън. Според него, паметниците са преди всичко свидетелства на американската история, а не израз на претенции за господство на белите. Дебатът обаче отваря стари рани, поне в Мемфис, където преди почти 50 години беше убит символът на Афроамериканското движение за граждански права - Мартин Лутър Кинг. \"Мисля, че статуята трябва да бъде демонтирана. Паметници като този не подхождат на днешния образ на нашата страна. Те трябва да бъдат демонтирани и изпратени в музея - там, където е мястото на историята\", казва една жителка на Мемфис. Друга обаче е на различно мнение: \"Нашата страна е изградена от нашата история. Мисля, че никой не трябва да демонтира или разрушава нещата, които показват откъде сме дошли и какви ценности изповядваме.\" \"Идната година се навършват 50 години от убийството на Мартин Лутър Кинг. Мисля, че Мемфис и щатът Тенеси са инвестирали твърде много, за да посрещнат достойно този ден. Би било просто смехотворно, ако тези паметници и тогава останат да стърчат тук. В този дебат ние сме на правилната страна на историята\", убедена е Тами Сойър. Подходът към паметниците на Конфедерацията остава оспорван - не само в Мемфис, а и в цялата страна. Какво е провокация? И какво е просто \"поддържане на историческото наследство\"? На много места в САЩ се води разгорещен дебат, който в скоро време няма да отшуми.", "date": "2017.09.05", "title": "Този генерал е бил търговец на роби. Но си има паметник."}
{"url": "http://www.classa.bg/%D1%81%D0%B2%D1%8F%D1%82/item/372345-%D0%BC%D0%B5%D1%80%D0%BA%D0%B5%D0%BB-%D1%81%D1%80%D0%B5%D1%89%D1%83-%D1%88%D1%83%D0%BB%D1%86-%D0%BD%D0%B0%D0%B9-%D1%81%D0%BB%D0%B0%D0%B1%D0%B8%D1%8F%D1%82-%D0%B4%D1%83%D0%B5%D0%BB", "text": "Дуел така и не се състоя. Нямаше сериозна размяна на удари. Т.нар. телевизионен дебат между лидерите на двете най-влиятелни партии, който се проведе за пети път в историята и беше излъчен на живо от четирите водещи германски телевизии, се оказа най-слабият досега. Ангела Меркел срещу (или по-точно \"заедно с\") Мартин Шулц. Пред четирима телевизионни водещи застанаха двамата опоненти, чиито партии иначе управляват заедно в правителствената коалиция. Срещата им обаче се превърна в разговор без публика. По време на дебата почти не стана дума за социалното положение в Германия, където въпреки икономическия подем не липсват напрежения: много семейства живеят все по-трудно, а дигитализацията и глобализацията – освен шансове – създават и нови предизвикателства пред трудовия пазар и образованието. Вместо това в дебата прекалено дълго се говори за приемането и интеграцията на бежанците – в началото с многобройни препратки към случилото се през 2015 година. Да, вярно е: политиците са длъжни да отговорят на гнева, който избликва тук или там в страната. И все пак, редом с добросъвестното отношение към всекидневната политическа работа, в дебата се долавяха и популистки нотки. Освен разговора за бежанците, впечатление направиха и няколко външнополитически теми. Например: политиката към Турция. Както лидерката на ХДС, така и председателят на ГСДП обявиха промяна на курса: да се прекратят преговорите за митнически съюз и да не се водят повече преговори за приемане в ЕС! Социалдемократите дълго време настояваха вратата към ЕС да остане отворена за Турция, докато християндемократите се мъчеха някак да я затворят. Сега обаче действията на автократа в Анкара, който взима германци като заложници, очевидно налагат радикална промяна в германската политика. Втората важна външнополитическа тема беше ескалацията в Северна Корея, която в най-лошия случай може да предизвика голяма война. По този въпрос Меркел суверенно се възползва от политическия си опит и обяви, че ѝ предстоят телефонни разговори с Москва, Пекин, Токио и Сеул. Трето: нито Меркел, нито Шулц одобрява факта, че Световното първенство по футбол през 2022 година ще се проведе в Катар. Рядко се случва подобна позиция да бъде толкова ясно формулирана. И тя трябва да бъде припомняна на политиците всеки път, когато посещават тази страна заедно с представители на бизнеса. 97-те минути на телевизионния дебат показаха едно: Германия вече няма нужда от широка коалиция. Само това не! Двете партии прекалено дълго живяха в общ дом с два входа. И вече отдавна не могат да се понасят. Показаха го отново и снощи: всеки от съквартирантите познава добре гафовете и паянтовите стени в другата част от къщата. Вярно е, че демокрацията има нужда от силно правителство. Но демокрацията има нужда и от силна опозиция. А един дуел без опозиция губи посоката. Както стана и снощи. В Германия от 2005 година насам се провежда само по един телевизионен дебат между основните конкуренти. И това е правилно, защото германската политическа система вече е доказала своите предимства като парламентарна, а не президентска демокрация. (Нека не забравяме, че тъкмо многобройните телевизионни дуели изкачиха Доналд Тръмп на гребена на вълната.) В германската система хората гласуват за партии, а не за бъдещи премиери. Към сърцевината на парламентарната демокрация спадат сериозните партийни програми и участието на опозицията. За съжаление в телевизионния дебат, проследен от над 16 милиона зрители, тези два елемента не бяха достатъчно застъпени.", "date": "2017.09.05", "title": "Меркел срещу Шулц: най-слабият дуел"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/372346-%D1%84%D0%BE%D0%BA%D1%83%D1%81-%D0%B7%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%84%D0%B5%D0%B9%D1%81%D0%B1%D1%83%D0%BA-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0-%D0%BE%D1%82-%D1%82%D0%B0%D0%B7%D0%B8-%D0%B6%D0%B5%D0%BD%D0%B0", "text": "\"Фейсбук трябва да се страхува от тази жена\" - под това заглавие германското списание „Фокус\" помества обширен портрет на българската еврокомисарка Мария Габриел, която отговаря за цифровата икономика. Габриел, която пое ресора от германеца Гюнтер Йотингер, обяснява пред \"Фокус\", че възнамерява да продължи неговата работа, като ѝ придаде свой личен оттенък. По-нататък в публикацията четем: „Трябва да направим още в областта на дигитализацията\", казва Мария Габриел. И още: „Ние в Европа имаме голям потенциал\". Обтекаеми изречения, под които всеки би се подписал. Габриел все още изглежда малко несигурна, когато говори за своите задачи. Това е първата ѝ среща с журналисти, откакто пое ресора преди осем седмици. Личи ѝ, че гледа най-вече да не допусне някоя грешка\", пише авторката на статията Мириам Мол и разказва за приоритетите на Мария Габриел - например да отстрани последните препятствия пред премахването на така наречения „геоблокинг\" и да насърчава изграждането на мрежи за безжичен интернет в села и градове. Българската еврокомисарка дори има визия за обща телеком-мрежа на страните от ЕС и се надява, че до 2027 година дигиталният вътрешноевропейски пазар вече ще дава принос от 415 милиарда евро годишно към европейската икономика. „Така могат да възникнат стотици хиляди нови работни места\", казва Габриел пред списанието, в което по-нататък четем: „На сърцето ѝ лежи най-вече борбата срещу фалшивите новини, които се разпространяват в социални мрежи като Фейсбук. Сформира се например група от експерти, които трябва да предложат параметрите на една бъдеща общоевропейска инициатива по въпроса. И да изработят насоки за взаимодействието с Фейсбук, Туитър и сие. След последната атака на вируса „Уонакрай\" българката има планове и за борбата срещу кибертерора: „Европа трябва да си вземе поука\", казва тя. Идеята ѝ е да бъде изготвен план за бързата реакция на ЕС в случай на такава атака.\" По-нататък авторката припомня, че през януари България за първи път поема председателството на ЕС: „За Габриел това е възможност да обори някои предразсъдъци срещу нейната бедна страна. „В България 28% от IT-специалистите са жени, докато средно за ЕС процентът е едва 16\", гордо обяснява тя.\" След кратък преглед на биографията на Мария Габриел в публикацията за нея четем: „Фракционният лидер на Европейската народна партия Манфред Вебер (ХСС) казва, че Габриел е „много ангажирана и компетентна\". И че работи и „отвъд границите на своята партийна принадлежност\": „Тя е човек, който може да се бори за ясна собствена линия - и в същото време да търси консенсус.\" Но Габриел поддържа добри контакти не само с фракционния лидер. Филоложката, която има и политологическо образование, е отлично омрежена вътре в своята партия: съпругът ѝ, французинът Франсоа Габриел, е близък с лидера на ЕНП Жозеф Дол, който дори е кумувал на сватбата на семейство Габриел. Детето им израства в Брюксел с два езика. У дома Мария Габриел говори български, а мъжът ѝ - френски.\" По-нататък авторката на статията припомня, че 38-годишната Габриел е най-младата еврокомисарка и със симпатия описва дружелюбното ѝ отношение към околните и към членовете на екипа ѝ. „Комисарката по цифрова икономика е политик, който търси близкия контакт. И същевременно държи на свещената неприкосновеност на своя личен живот - не публикува снимки на семейството си, а в социалните мрежи главната европейска специалистка по дигитализацията се подвизава единствено в служебното си качество. Във Фейсбук тя пише на български, в Туитър - на английски.\" По-нататък в статията става дума за сложните отношения с интернет-гиганти като Гугъл: „Българката иска да сложи юзди на този великан и придвижва работата по нов закон за електронна закрила на личната сфера. Този закон трябва да разшири обсега на Директивата за закрила на личните данни, която влиза в сила догодина.\" В края на обширния портрет на Мария Габриел, публикуван в германското списание „Фокус\", авторката засяга и един български сюжет, свързан с еврокомисарката: „Габриел за кратко си изтървава нервите, когато чува въпроса за отправените към нея обвинения в шуробаджанащина. Българският разследващ сайт „Биволъ\" и списание „А-спекто\" я бяха обвинили, че в периода 2010-2013 е плащала едва 200 евро наем за апартамент от 128 квадратни метра в престижния квартал „Лозенец\", близо до столицата София (това е дословната формулировка на авторката - бел.ред.). Сума, която е около четири пъти по-ниска от средния наем. „Това е лъжа\", отсича Габриел. Но не навлиза в подробности. На излизане от сградата на Еврокомисията тя отново се сблъсква с тази тема. Един български турист я разпознава и се провиква: „Корупция\". Комисарката първоначално запазва самообладание и се опитва да успокои човека. Но без успех. След което Габриел се обръща към своите сътрудници и тръгва обратно към входа на сградата. Ще трябва още да израства в новата си длъжност - и да свиква с насрещния вятър, който в Брюксел понякога е доста лют\", четем в края на статията, публикувана на страниците на списание \"Фокус\".", "date": "2017.09.05", "title": "\"Фокус\" за Мария Габриел: \"Фейсбук трябва да се страхува от тази жена\""}
{"url": "http://www.classa.bg/%D1%81%D0%B2%D1%8F%D1%82/item/372342-%D1%82%D1%83%D1%80%D1%86%D0%B8%D1%8F-%D0%B2%D1%80%D0%B5%D0%B4%D0%B8-%D0%BD%D0%B0-%D1%81%D0%B0%D0%BC%D0%B0%D1%82%D0%B0-%D1%81%D0%B5%D0%B1%D0%B5-%D1%81%D0%B8", "text": "  Госпожо Темпел, Ангела Меркел реагира на задържането на двама германски граждани, подчертавайки, че \"вероятно преосмислянето на официалната политика спрямо Турция трябва да продължи\". Достатъчно ясно ли е това изявление? Зилке Темпел: Канцлерката не се слави с особено енергийна реторика. Сигурна съм обаче, че тя е изпробвала различни модели на поведение спрямо Турция. В лицето на Ердоган си имаме работа с човек, който разгражда демокрацията, която преди това бе разширил - например за да може да се чува гласът и на религиозните турци. В същото време Турция е стратегически важна за НАТО - заради географското ѝ положение в един много чувствителен район. Ние не желаем Турция да се ориентира към Русия. Ние искаме да имаме лостове за влияние, но няма да се сдобием с такива, прилагайки груби методи. При Ердоган трябва все пак да се пипа с кадифени ръкавици. Зилке Темпел: С такива противници като Ердоган трябва много добре да се прецени как би могло да се направи нещо, от което да го заболи, но и същевременно да го накара да се огъне. Само че никога - наистина никога - няма гаранция, че това ще проработи. Защото такива управници бичуват и собствения си народ. Те използват високопарна лексика, като \"няма да се огънем\" или \"трябва да сме твърди\". Но с това Турция вреди и на самата себе си. Страната залага на карта всичко, което е постигнала в икономически и политически план. Тя залага на карта и партньорството си с Европа. Засега германското правителство реагира уместно: засилва предупрежденията към гражданите относно пътуванията в Турция и така постепенно стяга хватката. Но няма никаква гаранция, че това ще проработи. Зилке Темпел: Щеше да е хубаво да знаем отговора. Очевидно е само едно: Турция си взема заложници, което беше ясно казано и от самия Ердоган по повод случая с Дениз Юджел. Въпросът е как Турция смята да използва тези заложници. Може би те са ѝ необходими като лост за въздействие срещу Германия, за да не дава тя убежище на турски офицери, подозирани в участие в опита за преврат? Само че в Германия властите проверяват отделно всяка една молба за убежище. И ако бъде преценено, че дадено лице е застрашено от политическо преследване в родината си, то получава убежище. Очевидно някои в Анкара не мислят в тези правни рамки. Просто се разчита на това, че по този начин германското правителство може да бъде държано в шах. Зилке Темпел: Трагичното в случая с Ердоган е това, че в началото той предприе много правилни стъпки - продължи започнатите от предишното управление реформи, което веднага се отрази положително и на икономиката. Първоначално Турция изглеждаше като надежден партньор, но днес имаме усещането, че страната проиграва всичко това. Икономическите показатели се влошават, а доверието е изключително важно нещо както за икономиката, така и за политиката. А то се гради с принципите на правовата държава. Това би означавало например да не се страхуваш, че могат да те арестуват на летището в Анталия. Всичко това води до драматичен срив на доверието към Турция. Зилке Темпел е автор на книги, главна редакторка на списание \"Международна политика\" и член на ръководството на Германското дружество за външна политика DGAP", "date": "2017.09.05", "title": "\"Турция вреди на самата себе си\""}
{"url": "http://www.classa.bg/%D1%81%D0%B2%D1%8F%D1%82/item/372343-%D0%BA%D0%BE%D0%B3%D0%B0%D1%82%D0%BE-%D1%81%D0%B0%D1%89-%D0%B8%D0%B7%D1%80%D0%B0%D0%B2%D0%BD%D0%B8%D1%85%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D1%8A%D1%81-%D0%B7%D0%B5%D0%BC%D1%8F%D1%82%D0%B0", "text": "Много неща липсват в Северна Корея. Но това го има в изобилие и функционира безотказно: пропагандата. Още в детската градина се насаждат омраза към САЩ и страх от \"империалистическия агресор\" във Вашингтон. Тази пропаганда функционира отлично, защото се позовава на колективния спомен за Корейската война. Тази война и до днес определя живота и светогледа на севернокорейците, включително и поради факта, че още не е приключила - мирен договор няма, от над шест десетилетия насам е в сила само военно примирие. На 25 юни 1950 година севернокорейските войски преминават 38-ия паралел. С нахлуването си Пхенян цели да предизвика повторното обединение на Корейския полуостров. Казано в прав текст: Северна Корея сама предизвиква началото на тази война. Но когато сега американският президент Доналд Тръмп заплашва съвсем недвусмислено, че Северна Корея щяла \"да се сблъска с неща, които изобщо не е смятала за възможни\", това се вписва много добре както в пропагандата на Пхенян, така и в колективния спомен за събитията отпреди над шест десетилетия. А когато американският министър на отбраната Джеймс Матис обвинява севернокорейското ръководство, че \"унищожава собствения си народ\", пропагандата отново съживява болезнената национална травма. Защото между 1950 и 1953 година севернокорейците вече веднъж преживяха унищожение. Навремето американските бойни самолети бомбардират Северна Корея в продължение на цели три години. Без изобщо да мислят за цивилното население, както твърди американският историк Брус Камингс, окачествил действията на САЩ като военно престъпление. В онези години американците хвърлят над Северна Корея повече бомби и напалм, отколкото в битката срещу Япония през Втората световна война. По време на бомбардировките загиват 20 процента от цялото севернокорейско население, твърди генерал Къртис ЛеМей, който по време на Корейската война командва американските ВВС. В интервю от 1984 година той казва следното: \"По един или друг начин изравнихме всеки град със земята. Също и някои градове в Южна Корея. Разрушихме дори град Пусан. По невнимание\". Така изглеждат антиамериканските пропагандни плакати в Северна Корея Подобна оценка прави и бившият американски външен министър Дийн Ръск, който по време на Корейската война отговаря за Източна Азия: \"Между 38-ия паралел и китайската граница бомбардирахме всичко, което се движеше. Имахме пълно превъзходство във въздуха и изравнихме Северна Корея със земята\". А в интервю от 1954 година главнокомандащият съюзническите войски генерал Дъглас МакАртър изразява съжалението си, че не е получил разрешение да осъществи плана си за приключване на войната в рамките на десет дни. Този план предвиждал хвърлянето на \"30 до 50 атомни бомби\". Освен това генерал МакАртър искал да превърне границата на Северна Корея с Китай в непроходима зона, като я опаше с петкилометров пояс от радиоактивен кобалт. Целта била да бъде осуетена по-нататъшна подкрепа за Северна Корея от страна на Китай. В крайна сметка обаче ООН и американското външно министерство отхвърлят плана на МакАртър. Към нелицеприятните исторически истини, които на Запад отдавна вече са забравени, но в съзнанието на севернокорейците са живи и до днес, спадат и масовите кланета. Като това в Но Гун Ри. Както стана ясно през 1999 година, американски войници са избили на това място стотици цивилни граждани, тръгнали да бягат от военните действия. Още по-жестоки са антикомунистическите чистки, които провежда южнокорейската армия. Непосредствено след началото на войната са избити хиляди истински или просто предполагаеми комунисти и симпатизанти на Северна Корея. Със знанието и пред очите на американските офицери. Тъй като са засекретени десетилетия наред, докладите и снимките от тези престъпления виждат бял свят чак през 2008 година. Т.нар. Комисия за помирение, назначена от бившия южнокорейски президент Ро Мо Хюн, изчислява броя на жертвите на най-малко 100 000 души. За много от тези кланета неправомерно са обвинени севернокорейците. Но в интерес на истината трябва да се каже, че те също са провеждали кървави чистки. Една от най-големите в света Безброй оръжейни системи Военно шоу Хвасон-14 може \"да порази всяко кътче на света\" Ядрените опити ще продължат Заплаха за световния мир Търпението се изчерпва", "date": "2017.09.05", "title": "Когато САЩ изравниха Северна Корея със земята"}
{"url": "http://www.classa.bg/%D1%81%D0%B2%D1%8F%D1%82/item/372341-%D1%83%D0%B8%D0%BB%D1%8F%D0%BC-%D0%B8-%D0%BA%D0%B5%D0%B9%D1%82-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D0%B5%D0%B4%D0%BD%D0%B0-%D0%BD%D0%B5%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B0-%D0%BB%D1%8E%D0%B1%D0%BE%D0%B2", "text": "Как започва всичко Престолонаследник №2 Пътят на Кейт Прословутата рокля Пръстенът Непринудено Най-после! Усмивка, моля! Наследникът: принц Джордж Важен гост It's a girl!", "date": "2017.09.05", "title": "Уилям и Кейт: историята на една необикновена любов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/372340-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5,-%D1%82%D0%BE%D0%B2%D0%B0-%D0%B5-%D1%82%D0%B0%D1%80%D0%B8%D0%BA%D0%B0%D1%82%D0%BB%D1%8A%D0%BA", "text": "Връщането към темата едва ли щеше да си струва, ако на българска почва тя не бе обрасла с абсурдни аргументи като тези: отнемат свободата на движение; гонят българския работник; защо чуждите търговски вериги не плащат на продавачките в България колкото в техните страни; защо големите корпорации „изнасят данъци\" от България; заливат ни с в пъти по-субсидираната си селскостопанска продукция; това не е защита на националния интерес, а „раболепие пред началниците\" и „поцелуйковщина\" (и куп други сравнения с анатомично-сексуален характер, които не е удобно да се цитират). Все „аргументи\", които може и да звучат патриотично и политически ефектно, но имат малко общо с темата, а често пъти - и с действителността. Но преди да се спрем по-подробно на тях, да започнем с критиките на бизнеса, които не се вписват в тази категория. Той не се носи по инерцията на политическото противопоставяне, а се опитва да защитава реални интереси с реални аргументи. Които обаче също са спорни. Предложението за промяна на директивата, казва бизнесът, „подкопава конкурентната позиция на чуждестранните доставчици на услуги\", а „въвеждането на протекционистки мерки е стъпка към дезинтеграция на единния пазар\". Да припомним: командированите от изтока служители „струват\" чувствително по-малко от местните, тъй като работодателите могат да им плащат местната минимална ставка, като същевременно ги осигуряват на много по-ниски нива в собствената им страна. Поради което на практика трудно може да се говори за реална конкуренция, понеже местните (западни) и чуждестранните (източни) доставчици на услуги оперират при съвсем различни правила и условия. Затова Европейската комисия предлага при възнагражденията на командированите работници към минималната ставка да се добавят задължителните допълнителни плащания, установени със закон или с общоприложими колективни споразумения.  А срокът за осигуряване в изпращащата страна да бъде намален от три на две години. Френският президент пък настоява за една година. Доколкото тези предложения се опитват да сближат условията за конкуренция, те могат да се възприемат като стъпка не към „дезинтеграция\", а обратно - към интеграция на единния пазар. Сега предстоят месеци на преговори, за да се намери компромисен баланс между двете гледни точки. Източноевропейската позиция срещу западния „протекционизъм\" е обаче силно отслабена от факта, че покрай интересите на добросъвестните износители на услуги (доколкото ги има) по инерция защитава и нямащия нищо общо с конкуренцията тарикатлък на онези (и на изток, и на запад), които използват „командироването\" като прикритие за измама. Както вече стана дума миналия път, „изпращащите\" фирми често не изпълняват конкретна услуга за определен срок със собствените си служители, а просто набират хора за постоянна работа срещу комисиона. При „посрещащите\" пък нещата изглеждат така: вместо да рискуват да бъдат санкционирани за наемане на евтина работна ръка „на черно\", те на практика правят същото, приемайки „командировани\". Което си е законна схема за извличане на неправомерни печалби чрез заобикаляне на местното през „вратичките\" на европейското законодателство. Схема, която в края на краищата е за сметка на правата на работниците - и местните, и „командированите\". Нас обаче не ни е грижа за западните работници, нас ни интересуват само нашите. И ако се приемат „протекционистките\" предложения на Макрон, те ще трябва да отпаднат от общия пазар на труда, да се приберат вкъщи и да получават още по-малко, казват някои тукашни критици. Освен че не е съвсем вярно, това твърдение е морално хлъзгаво и дори цинично. Особено когато се споделя от лява партия като БСП. За нея очевидно не е проблем, когато някой под груб икономически натиск е принуден да приема крайно унизителни условия на труд и де факто е превърнат в жива стока за износ. На всичко отгоре, за да уязвят политическите си противници, социалистите използваха откровено заблуждаващи и подвеждащи аргументи, които с нищо няма да помогнат на българския бизнес в конкретния спор на европейски терен. Но могат да му навредят на местна почва, поразявайки здравия разум и икономическата логика. Един от основните им аргументи например гласи, че е застрашена свободата на придвижване в ЕС и че някой казвал „колко време може да стои един български работник на територията на европейски държави\". Това твърдение е особено подвеждащо - също както сред отровните гъби най-опасни са онези, които много приличат на ядливите. Никой по никакъв начин не застрашава и не ограничава свободата на движение, на пребиваване и на работа в която и да било страна от ЕС. Стотици хиляди българи и милиони източноевропейци (многократно повече от командированите) работят на Запад като наети или развиват бизнес като собственици на фирми. А и командированите могат да останат, след като им изтекат „командировките\". \"А вие защо биете негрите\" Следват група „аргументи\", които спадат към познатата категория „А вие защо биете негрите?\". \"Кога чуждите търговски вериги в България ще плащат на продавачките минималната ставка в тяхната страна\", пита патетично соцлидерката. На някои въпросът ѝ може и да им звучи справедливо, но той няма никаква връзка нито с темата, нито с икономическата действителност. По същата логика би могла да попита защо веригите не продават стоките си на тамошните цени. Всъщност, именно заплатите на българските продавачки, както и на другите българи, работещи в местните дружества на чужди компании, са едно от българските конкурентни предимства - относително по-ниската цена на труда (което някои тарикати искат да изнесат на чужда територия, „командировайки\" хора за постоянно). Тъкмо това конкурентно предимство привлича чуждите инвеститори и ги кара да откриват все повече и все по-добре платени законово осигурени работни места. „Кога големите корпорации ще плащат в България данъците, които изнасят от тук?\", пита още соцлидерката. „Оптимизирането\" (спестяването) на данъци чрез използване на вратички в местното законодателство съвсем не е само български, а общоевропейски и световен въпрос, чийто отговор не е еднозначен. Мнозина дори стигат до еретичната идея за премахване на корпоративния данък, твърдейки, че и без това намаляващите приходи от него ще бъдат компенсирани и дори надминати по други канали. Но и това е въпрос, който няма връзка с темата. Във всеки случай споменатите търговски вериги и така имат съществен принос към данъчните приходи на държавата - чрез данъка върху доходите на работещите в тях и най-вече чрез ДДС върху огромните им обороти. Още по-неприложимо към спора за командированите е често срещаното тези дни твърдение за „хиляди тонове западна селскостопанска продукция, която е В ПЪТИ по-субсидирана от нашата\". Това твърдение дори вече не съответства на действителността, тъй като през последните години субсидиите, общо взето, бяха постепенно изравнени. Тъй че можем и да не споменаваме разликите (в полза на страни като България) при другите, неземеделски фондове на ЕС. Малко повече внимание заслужава твърдението, че една отстъпка за командированите работници отваря вратите за бъдещи претенции - например за данъчна и социална хармонизация в ЕС. По-вероятно е обаче да се случи точно обратното. Безкомпромисното отстояване на една труднозащитима позиция по такъв относително маловажен въпрос може да засили още повече исканията за хармонизация и така да ускори раздялата с едно от най-важните източноевропейски конкурентни предимства - по-ниските данъци. Тогава на бърза ръка ще се „освободим\" от чуждите търговски вериги и от други инвеститори, които очевидно толкова много дразят българските социалисти. Накрая за „поцелуйковщината\". Не е нужно човек да е поклонник на българския премиер, да го смята за връх на политическите и дипломатическите умения или да си затваря очите за комичните му езикови и поведенчески особености, за да си даде сметка, че в случая неговата позиция (ако, разбира се, не се отметне от нея) е много по-далновидна от патриотично звучащата, но късогледа защита на тарикатлъка, представян като „национален интерес\".", "date": "2017.09.05", "title": "Разберете, това е тарикатлък"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/372378-%D1%88%D0%B5%D0%BD%D0%B3%D0%B5%D0%BD-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Силно се надявам да са научени уроците от отминалия политически сезон и страстите да са отминали, защото ни чака много сериозна есен, в която България трябва съдържателно да се подготви за предстоящото председателство. Това заяви в интервю за програма \"Хоризонт\" вицепрезидентът Илияна Йотова. „Логистиката на председателството е второстепенният въпрос и ще се справим добре\", изрази увереност Йотова, според която обаче по-тревожният въпрос е за съдържанието. „Големи директиви, големи теми в Европейския съюз като Брекзит, като системата на Дъблин - те наистина ще намерят някакво решение по време на нашето председателство не защото България ги е поставила като приоритети, а защото им идва редът, но въпреки всичко и в рамките на тези теми трябва да бъдем много, много внимателни\", коментира Йотова. Едновременно с тези текущи теми България трябва да постави и своите теми, подчерта вицепрезидентът: „Макар и условно, съм съгласна с трите \"К\", които бяха изложени от българското правителство като приоритети. Но какво от момента на тяхното обявяване досега е направено по тази тема, много ми е трудно да открия. Защото колкото и да искам, не откривам никакво съдържание в тези три думички, което да бъде предложено от българското правителство. Затова се надявам, че една голяма част от енергията в следващите месеци и в парламента, и в българското общество, ще бъде насочена в тази посока\". Относно мониторинговия механизъм за наблюдение на България и заявките от началото на новия политически сезон за неговото отпадане, Илияна Йотова припомни категоричната си позиция: „Трябва, като държава, да направим всичко възможно да се приключи с механизма за мониторинг. Този мониторинг отдавна е изчерпал своето съдържание и своите лостове за влияние, той е отживелица. След Лисабонския договор има достатъчно лостове, с които една държава може да бъде наказана за това, че не е правова държава или че не се спазват основните европейски базисни ценности. Както в момента, знаете, има производство и срещу Полша, и срещу Унгария по различни теми. Въпросният мониторинг като че ли се използва повече с политически цели в различните държави-членки тогава, когато трябва да решават свои вътрешни проблеми или когато трябва да посочат с пръст една или друга държава в Европейския съюз\", допълни вицепрезидентът. „Дано не правим закони само заради европейските ни партньори и европейските институции, които след това да се окаже, че не работят на наша почва\", допълни Йотова по повод обвързването на темата за антикорупционния закон с отпадането на мониторинга. „Колкото по-малко политика при обсъждането на антикорупционния закон, толкова по-добре\", изтъкна Илияна Йотова. Тя оцени като изключително коректна позицията на президента Румен Радев да свика Консултативния съвет по национална сигурност по темата. „Защото това е мястото, където се предполага, че всяка една институция и всяка една политическа партия, която е представена в Народното събрание, ще каже ясно и категорично своето мнение по въпроса и няма да политиканства излишно. Защото като че ли имам усещането, че акцентът се премести от това как ще работи следващият закон и какъв ще бъде неговият ефект, какви резултати ще даде, а кой ще води \"бащина дружина\". Дискусията в Народното събрание не е достатъчна, защото това е закон, който засяга всеки и трябва да гарантира справедливост в българското общество. Този закон не бива да бъде претупван и набързо приет\", смята вицепрезидентът: „Ако сме решили, че ще трябва да се приема бързо, само за да си го закачим като значка на ревера и да кажем пред Европа: \"Ето, най-накрая имаме закона, който вие искате\", без да се даде възможност за една наистина широка дискусия и експертен анализ, това ще бъде много голяма грешка, защото вместо да изпишем вежди, можем да извадим очи\". Йотова даде пример с европейски практики за закон-тренажор, чрез който се отиграват различни ситуации, за да се види дали работи, и допълни, че такъв трябва да бъде и подходът към антикорупцзионния закон. „Да се изслушат всички страни и да се намери най-доброто решение, така че да не се обезсмисля работата на част от институциите в съдебната система, а и да не се раждат и нови органи, които след това самите ние да кажем: \"Ау, защото го направихме така? Ето, той се занимава повече с политика, отколкото с реална борба с корупцията по високите етажи на властта\". Много внимателно трябва да се пипа тук\", допълни вицепрезидентът, след което коментира и визитата на френския президент Еманюел Макрон. „Малко съм озадачена от казаното от френския президент Еманюел Макрон по време на посещението му в България относно Шенген. Той не даде еднозначната си подкрепа за Шенген, а каза, че България трябва да участва тепърва в променящите се правила на самата Шенгенска система. За никого не е тайна, че Шенген от няколко години не работи във вида, в който е измислен, тоест от 2015 година, от засилените мигрантски потоци редица държави затвориха частично границите си, има гранични проверки. Така че, да, редно е да се променя Шенген, но като че ли хоризонтът за страни като България и Румъния се отдалечава все повече. Дори Българското председателство (което е абсолютен нонсенс според мен), не поставя сред своите приоритети темата за Шенген\", отбеляза още вицепрезидентът.", "date": "2017.09.05", "title": "Шенген все повече се отдалечава за България"}
{"url": "http://www.classa.bg/%D1%82%D0%B5%D1%85%D0%BD%D0%BE/item/372372-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D0%BF%D0%B5%D1%81%D1%82%D1%8F%D1%82-%D0%B2%D1%80%D0%B5%D0%BC%D0%B5", "text": "Нови устройства и приложения за смартфон и таблет спестяват време, като правят изпълнението на задачите по-бързо – както в работата, така и в свободното време. Някои от тях са напълно безплатни, за други ще трябва да спестявате, трети са на достъпна цена, макар и да трябва да ги поръчвате от чуждестранни сайтове. Ето една подборка от нови, полезни и пестящи време джаджи и апликации. Token Пръстен, който съхранява вашите биометрични данни и служи като код за достъп до най-различни приложения и услуги като разплащания, пароли за достъп, карти за транспорт и всичко друго, за което трябва да носите карти или да помните пароли. Към системата непрекъснато се присъединяват нови доставчици на услуги и производители на електронни устройства. Дори и ако някой ви го открадне, не може да злоупотреби с него, защото устройството разпознава своя собственик и работи само когато е на пръста му. Цена $249, доставките започват през пролетта на 2018 г. Samsung Galaxy Note 8 Той е огромен – с 6,3-инчов дисплей, скъп – цената му в България започва от 1949 лв., и все още недостъпен – продажбите му глобално тръгват от 15 септември. Но това е максималното мобилно устройство за работа и развлечение. А защо ще ви спести време? Огромният му дисплей и стилусът дават възможност да го използвате и като работно устройство. На неговия екран може да отворите едно до друго няколко приложения и да закачвате жълти листчета с напомняния. Ще напишете текст и ще обработите снимка или графика много по-бързо и по-удобно, отколкото с който и да е друг подобен смартфон. Mu Tag Миниатюрният електронен стикер се закрепва към всяко нещо, което в определен момент може да не знаете къде се намира – компютър, смартфон, портмоне, документи. С безжична Bluetooth връзка и вградена материя с него може да следите разположението на вещите си, така че да знаете къде са, когато ви потрябват. Mu Tag е най-малкото устройство от подобен род. Освен това получавате и предупреждения, когато се отдалечите на определено разстояние от своите вещи – така няма да забравите чантата си в заведение. Цената на комплект от 4 електронни етикета е $99. Tile Pro Това е новата серия на изключително популярния тракер за вещи. Размерът е доста по-голям, отколкото на Mu Tag, но има вградена „пищялка\" и силен звук ще ви информира за мястото, където сте захвърлили чантата или ключовете. Другото предимство е, че е водоустойчив – издържа до 60 минути, потопен на дълбочина до 1,5 метра под вода. Струва $35 бройката или $60 за чифт. Неговите създатели твърдят, че годишно човек губи средно по 60 часа, за да издирва своите вещи. Here One Безжични слушалки тип „тапички\", с които ще слушате музика и ще водите разговори, докато си вършите работата в офиса. При това, без да чувате шума от колегите си. Това е възможно, защото тези слушалки използват технология за потискане на шума. Управлението им е чрез приложение за смартфон, така че усилването и намаляването на звука става само с плъзгане на пръст по дисплея. В него има и различни „филтри\" за заглушаване на околния шум в зависимост от обстановката, в която се намирате. Кутийката им за пренасяне е с вградена батерия, така че може да ги заредите в случай на нужда. Но цената им е сериозна - $99. DeХ Station Тази докинг станция превръща смартфоните на Samsung Galaxy S8 и S8+, както и Note 8, в пълноценни компютри. Необходими са ви само по-голям монитор, клавиатура и мишка, за да свършите някоя по-сериозна офис задача. Междувременно телефонът ви приема разговори, докато работите, и зарежда батерията си. Докинг станцията струва точно 239,99 лева. Luxafor Flag Светлинният индикатор се закрепва към монитора ви и подобно на светлинката на таксиметровите коли показва дали сте заети (червено), или нямате в момента работа (зелено). Може да настроите и допълнителни цветове. С него колегите ви от разстояние могат да разберат, че в момента се занимавате с нещо сериозно, и няма да ви подвикват за дребна задача или „по цигара\". Но е и нещо повече – можете да настроите определено време за работа и да получавате известия за наближаване на края. Струва $28. Missive Това е чат приложение, с което можете да пишете имейли в Gmail заедно с колегите си. С него получавате и изпращате коментари, както и файлове. Така може да спестите много време в препращане на електронна поща напред-назад, докато получите окончателния вариант. Основната версия на приложението е безплатна, но съхранява само един месец комуникацията в него. Неограниченият архив струва $10 на потребител месечно. Packr Много полезно приложение за хората, които винаги забравят да сложат нещо важно в багажа за пътуване. То ви дава идеи какво да сложите в куфара в зависимост от продължителността на пътуването и дестинацията, към която сте се запътили. Освен това при следващото пътуване ще получите подсещания, ако сте забравили нещо важно, като например спрея против комари. Приложението е само за iOS и струва 4,49 лева. Welltory Много полезно приложение за iOS и Android, което събира и анализира на едно място информацията от различните фитнес тракери и приложения за спортуване, които използвате. Същевременно съпоставя данните и с вашата продуктивност по време на работа, както и с нивото на стрес през деня, така че може да направите сметка дали повечето сън или спортуване са полезни за кариерата или за здравето. Приложението е безплатно, но ако искате да ви свърши работа, е добре да имате фитнес тракер, който следи пулса.", "date": "2017.09.05", "title": "Приложенията пестят време"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/372376-%D0%BF%D1%80%D0%B5%D0%B1%D0%B8%D1%85%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0", "text": "Серия от неприятни ситуации съпътстват фолк дивата Дебора през последните няколко месеца. След като се оплака, че е системно бита от гаджето си, сега попадна в меле, в което едвам се измъкнала жива. Четирима здрави мъжаги се нахвърлили върху нея с юмруци и ритници, а в дъното на скандала стои... плато с мезе и, разбира се, завистлива жена. Дебора била на участие, след което решила да се нахрани в едно от заведенията в г. Бяла (Русенско).  Певицата била с приятели, а един от тях с малкото си момченце. Всички били гладни, а поръчката им се забавила. На съседната маса Дебора видяла познат и отишла да го поздрави. След като зърнала отрупаната с плата маса, тя предложила да вземат една чиния, за да похапне детето. А когато им донесат поръчката, тя ще им го върне. Компанията на драго сърце преотстъпила част от храната си заради невръстното момче, което видимо било гладно и нервно.  Всичко вървяло по план, докато една от жените на масата не започнала да обижда Дебора с думи като: „просякиня\", „клошарка\"; „курва\" и т.н. Първоначално младата певица не обръщала внимание на подвикванията на госпожата, но решила да отиде при нея и да поговорят и да обясни, че всъщност храната е за детето и ще си я платят. В този момент непознатата жена взела чашата си с вино и я лиснала в очите на певицата. В момент на ярост Дебора счупила своята чаша в главата на нахалницата.  Само за няколко секунди скочили четирима здравеняци от масата и съборили Дебора на земята. Те я удряли и ритали, в резултат на което тя има охлузвания, синини и драскотини по цялото тяло. „Колко жалък народ сме станали\", жалва се изпълнителката на „По същество\".", "date": "2017.09.05", "title": "Пребиха зверски фолкпевица"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/372377-%E2%80%9E%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0%E2%80%9C-%D0%BA%D0%BB%D0%B8%D0%BA%D0%B0,-%D0%B7%D0%B0%D1%89%D0%B8%D1%82%D0%B0%D0%B2%D0%B0%D1%89%D0%B0-%D1%84%D0%B0%D1%80%D0%B0%D0%BE%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2", "text": "В последния си напън да се изкара света вода ненапита и „жертва\", съсипателят на КТБ Цветан Василев е свирил команда „Сбор\" на всички негови присъдружни клакьори, говорители на тезите му, медийни „анализатори\", платени телевизионни водещи и улични протестъри, захранвани вече толкова години от бездънния чувал на опосканата банка. Един през друг същите отново се надпреварват да лъскат образа му и да очернят този на нарочените за негови врагове Цацаров и Пеевски, като в желанието да се харесат на мустакатия си ментор са готови, както да се правят на клоуни в телевизионните студия, така и да носят самодейни плакати на тротоарните си „протести\", с цел да влязат в новините на протестърските кабеларки БиТ и бТВ.    За разлика от Прокопиев, който може по команда да активизира мрежата си от стотина грантово захранени протестъри от присъдружните НПО-та, Василев засега разполага на ръчно управление единствено с т.нар. Гражданско движение „БОЕЦ\". На „мероприятията\" на това сдружение обаче присъстват не повече от 4-5 „редовни\" участници, като основните от тях са председателят му Георги Георгиев от Видин и говорителката Захаринка Истатков. И те са достатъчни обаче, за да бъдат отразени „събитията\" им във „Фрог нюз\", „Медиапул\", „Клуб Зет\", „Дневник\" и „Капитал\", както и в протестърското телевизионно време.  Гриша Ганчев стимулира протестърските орки  Топла връзка обаче разкрива действителните цели на „протестърите\" на Василев, както и скритите им спонсори по оста Цветан Василев – Гриша Ганчев – Татяна Дончева. Георги Георгиев е известен във Видин основно с това, че отдавна търси място в политиката, при това без особени претенции към коя партия ще успее да се прилепи. На местните избори през септември 2015 г. е на 35-о място в листата с кандидати за общински съветници във Видин на местната коалиция \"Единни за промяна\", която издига за кандидат-кмет бизнес-дамата Росица Кирова. На президентските избори през 2016 г. Георгиев вече е упълномощен представител във Видин на кандидата за президент Татяна Дончева, която е доверено лице и личен адвокат на подсъдимия за шеф на организирана престъпна група „бизнесмен\" от с. Микре Гриша Ганчев.   Дончева участва на изборите в двойка с бившия депутат Минчо Спасов, но връзката й с БОЕЦ е повече от очевидна, тъй като в листата със застъпници във Видин на коалицията „ПП Движение 21 - ПП НДСВ\" - партии, тясно свързани с Гриша Ганчев и обвиняемия фараон Василев, участва и цялото сдружение БОЕЦ.  На 117-та позиция е председателят Георги Георгиев, на 118-та и 119-та са членовете на управителния съвет Георги Карамфилов и Венелин Иванов, а на 120-то място цъфва разбира се и говорителката Истаткова. Така лъсва всъщност истината и за тези „спонтанни\" защитници на „онеправдания\" Цветан Василев, готови със зъби и нокти да бранят правото му на заграбил 5 млрд. лева от спестяванията на българите... Ясно е, че същите не са нищо повече от проксита на олигарсите Ганчев и Василев, заработващи „на терен\" и отчитащи след това свършеното.  А за Гриша Ганчев, получил на тепсия от Василев „Петрол\", без да върне и лев от над 200-те милиона евро получени кредити от КТБ, както и за адвокатката му Татяна Дончева, Георгиев, Истаткова и още няколкото „протестъра\" като тях от БОЕЦ, всъщност реално не са никакво финансово бреме, напротив, готовността им да услужат и по този начин на приятеля си Василев, е направо затрогваща.", "date": "2017.09.05", "title": "„Гражданска“ клика, защитаваща фараона Цветан Василев"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/372369-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%B1%D1%80%D0%B8%D0%BA%D1%81-%D1%81%D1%8A%D1%81-%D1%81%D0%B2%D0%BE%D1%8F-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B0", "text": "Cтpaнитe oт БPИKC (Бpaзилия, Pycия, Индия, Kитaй и Peпyблиĸa Южнa Aфpиĸa) щe cъздaдaт фoнд зa oблигaции в нaциoнaлни вaлyти, ce пocoчвa в дeĸлapaция, пpиeтa oт пeттe cтpaни пo вpeмe нa cpeщaтa нa виcoĸo paвнищe в ĸитaйcĸия гpaд Cямън. \"Cъглacиxмe ce дa нacъpчaвaмe paзвитиeтo нa мecтнитe пaзapи нa oблигaции в мecтнa вaлyтa. Имaмe зa цeл дa дoпpинeceм зa cтaбилнocттa нa инвecтициитe в cтpaнитe oт блoĸa, нacъpчaвaнeтo нa paзвитиeтo нa нaциoнaлнитe и peгиoнaлнитe пaзapи нa oблигaции, вĸлючитeлнo чpeз yвeличaвaнe нa чyждecтpaнния чacтeн ĸaпитaл и пoдoбpявaнe нa финaнcoвaтa cтaбилнocт\", пишe в дoĸyмeнтa, цитиpaн oт TACC. Финaнcoвият ĸoмитeт нa БPИKC oбcъди cъщo възмoжнocттa зa cъздaвaнe и нa ĸpиптoвaлyтa нa opгaнизaциятa, cъoбщи pъĸoвoдитeлят нa Pycĸия фoнд зa пpeĸи инвecтиции (RFРІ) Kиpил Дмитpиeв. Πo нeгoвитe дyми, идeятa e дa ce cъздaдe aлтepнaтивeн плaтeжeн инcтpyмeнт, ĸoйтo би мoгъл дa зaмeни дoлapa в oбщнocттa. Ha cpeщaтa cтaнa яcнo, чe щe бъдe oбcъдeнa идeятa нa Mocĸвa зa cъздaвaнe нa oбщa плaтфopмa зa eнepгийни изcлeдвaния. БPИKC oтxвъpля вcяĸaĸви фopми нa изoлaция и пpoтeĸциoнизъм, cвъpзaни c дъpжaвитe в блoĸa, зaщoтo тe биxa нaвpeдили нa глoбaлния иĸoнoмичecĸи pacтeж. Cтpaнитe пpизoвaxa oщe зa paвнo yчacтиe нa дъpжaвитe в yпpaвлeниeтo нa интepнeт. Cпopeд тяx, cтpyĸтypитe, ĸoитo yпpaвлявaт и peгyлиpaт ocнoвнитe интepнeт pecypcи, тpябвa дa cтaнaт пo-пpeдcтaвитeлни и вceoбxвaтни, зa дa ce гapaнтиpa cигypнocттa, миpa и cвoбoднoтo cпoдeлянe нa инфopмaция.", "date": "2017.09.05", "title": "Страните от БРИКС със своя криптовалута"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/372370-%D0%BF%D0%BE%D0%B2%D0%B5%D1%87%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0", "text": "\"Убеден съм, че все повече инвеститори ще продължават да идват в Северозапада\", заявил министър-председателят Бойко Борисов в Червен бряг, където се запознал с разширеното производство на завод с австрийски инвестиции, съобщи правителствената пресслужба. Към момента австрийската компания е инвестирала в страната ни повече от 100 млн. лева и е осигурила над 1000 работни места. За разширяването на дейността си в Червен бряг тя инвестира 7 млн. евро, с които предвижда да увеличи производствения капацитет на завода с 30 процента, както и да осигури нови 100 работни места. Стабилността, ниските данъци, изграждането на инфраструктурата дават възможност да се развива и този регион, е отбелязал министър-председателят, като добавил, че от значение е работата в синхрон на държавата и на местната власт. Инвеститорите виждат, че и АМ \"Хeмус\" върви, убеден съм, че догодина вече ще подминем и Севлиево, защото проектите са готови, една част започва да се строи, това ни е приоритет. Има ли път, идват инвеститори, улеснява се транспортирането на готовата продукция, казал още премиерът Борисов. По думите му пътят за повишаване на доходите е именно чрез работа.", "date": "2017.09.05", "title": "Повече инвеститори в Северозапада"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/372371-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%B1%D0%BE%D1%82%D0%B0", "text": "Вие сте на 35. Работата ви не ви удовлетворява и търсите промяна. Понякога обаче е възможно не само работното място, но професията ви да са станали неудовлетворителни и тогава изходът е в по-радикалната стъпка – да търсите ново поприще. Понякога това е много лесно – една добра идея, един добър контакт и желаният абордаж може да стане без много трусове. Често обаче такива улесняващи обстоятелства не са достъпни и тогава промяната може да изиска по-сериозна подготовка. Тя включва образователен или квалификационен курс, а понякога дори повече от един. Те отнемат време и пари, но общото е, че накрая отварят вратата до професии, които преди това са изглеждали невъзможни. Неизброимо е многообразието от образователни и квалификационни курсове за най-различни професии – напр. готвачи, професионални шофьори, водолази или лични телохранители. Общото във всички случаи е, че човек трябва да се раздели с идеята, че учи за диплома, защото навярно вече има една или няколко и те не са били полезни. Вместо това се учи за умения. За да са сигурни, че такива са налице, работодателите все по-често възлагат на кандидатите за работа директни практически задания. В случаите, когато кандидатът се приема на работа без изпит, най-често или професията изпитва тежък дефицит на кадри, или сертификатът се ползва с такова уважение, че в качествата на притежателя му няма съмнения. Какво има на пазара В този текст ще обърнем внимание на онези обучения, които могат да отворят вратите към професии, които не изискват човек да рискува живота си, да отсъства дълго от дома си или да се налага смяна на държавата. Най-лесно в момента е човек да запише обучителен курс по някоя от съвременните технологични специалности. Такива са програмиране, дизайн, интернет маркетинг, видеоредактиране и редица други. Актуалността им се допълва и от тенденцията изкуственият интелект да ускорява навлизането си на трудовия пазар, с което близо половината от сегашните работни места може да се запълнят от роботи само в рамките на следващите три десетилетия. В една такава реалност най-сериозни шансове да запазят работата си ще имат образованите хора и тези със специални умения, които или не могат да се заместят от машини, или ще останат необходими като допълнение на машините. Обучения по подобни дисциплини се предлагат както от български институции, така и от чуждестранни компании. Някои го правят, за да печелят, а други наблюдават „учениците\" си, за да предложат работа на най-изявените. Пионери в това отношение са Софтуерният университет и Академията „Телерик\". И двете организации предлагат комбинация от платени и безплатни обучения в различни сфери на информационните технологии. Академия „Телерик\" прилага по-строго пресяване още на ниво допускане до курсовете. Те са безплатни, но всяко следващо ниво се записва само от онези, които са завършили предишното с отличие. Курсовете на академията са безплатни и се провеждат три пъти седмично, но се изисква отделянето на допълнително време за упражнения и домашни. При Софтуерния университет има комбинация от платени курсове и други, които са безплатни, но за да се удостовери завършването им със сертификат, по желание може да се държи изпит с цена 100 лева. За другите курсове цената варира, но най-често е по-малко от 500 лева. Например курсът по роботика струва 250 лева. Друг курс – по Java и основи на работата за бази данни, струва 390 лева за присъствената форма и 330 лева за видеообучението, което може да се провежда от дома. Когато обученията са платени, полагането на изпит не се заплаща. + Английски За тези, които говорят английски на наистина добро ниво, българските обучителни центрове не са единствена възможност. Сайтове като Datacamp.com и Udemy.com предлагат широк набор от видеообучения по много широк набор от специалности. Курсове по SQL, Python, R, Java Deel learning, Machine learning са само фрагмент от продуктовата номенклатура. Често при първите отваряния на някой от въпросните сайтове потребителите получават оферта, включваща сериозно намаление, като годишен достъп до уроците по определен предмет на цена 25 долара в Datacamp. В останалото време тази цена е достъпна за месечен абонамент. При Udemy e възможно за 10 евро да се запише курс, който иначе струва 100 евро и дори повече. Едно обаче трябва да се има предвид. Подобни обучения дават нужните умения във формата на занаят. Може да сте добри, може и да не сте толкова добри, и това пазарът ще го установи относително бързо според работата, която вършите. Това, което тези обучения със сигурност не дават, е научният поглед. Днес много университетски програми включват обучения по програмиране. Тяхното съдържание се препокрива с това на частните компании, но учещите получават шанс да приложат наученото в научни изследвания и това надгражда чисто занаятчийското обучение. Затова е много важно човек да знае дали иска да изпълнява задания, или да прилага наученото за реализацията на много по-комплексни процеси. И двата варианта са ОК, но за да няма разочаровани, е добре да се знае предварително с какви очаквания тръгвате. Възможен е и трети вариант - студентите да запишат подобни курсове заради достъпа до видеоуроци и упражнения, с които да допълнят наученото в университетите и да имат по-комплексен поглед над материята. Фирмени центрове Полезен източник за обучения са и лицензираните центрове на големите софтуерни разработчици. SAP например имат партньорска мрежа от школи в страната. Там целогодишно се провеждат обучителни курсове, след което човек получава сертификат, с който може да използва решенията на компанията или да ги интегрира в системите на нейни клиенти по цял свят. Цената на подобни курсове не е ниска, често излиза над 2000 лева. Това донякъде ограничава кандидатите до професионалисти, които учат със стипендия от своите работодатели. Ако се погледнат обявите за най-дефицитни умения на трудовия пазар в Австралия обаче, точно тези специалисти могат веднага да започнат работа с годишен доход 120 000 австралийски долара. Друг актуален бранш на информационните технологии е създаването на съдържание. Безспорен лидер в тази област е Adobe. Компанията предлага пълен набор от технологични решения, покриващи обработката на образи, звук и видео, както и дизайнът на изцяло нови такива. Днес продуктите на компанията са достъпни с абонамент от 10 до 80 долара на месец. Цената варира от броя на приложенията, които желаете да ползвате, а с тях се осигурява пълен достъп до видеоуроците и останалите материали на компанията. В случай че предпочитате обучението да е на български, няма проблеми. Сайтът aula.bg предлага възможност да се запознаете с някое от решенията на Аdobe срещу 149 лева, а абонаментът за всички курсове струва 250 лева. Посочените дотук примери далеч не описват всички възможности за повишаване на квалификацията в най-перспективните области и специалности. Те са само фрагмент от многото възможности, които се откриват. Но за да бъдат уловени, човек трябва да е наясно, че това не са детските години, когато образованието е безплатно и има време грешките да се поправят. Всеки такъв курс струва време и пари и за да бъде полезен, изисква мотивираност и отдаденост.", "date": "2017.09.05", "title": "Обучение за работа"}
