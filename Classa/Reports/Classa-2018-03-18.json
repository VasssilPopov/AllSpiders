{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379800-%D1%80%D1%83%D1%81%D0%BA%D0%B8%D1%82%D0%B5-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D1%81%D0%B8%D0%BB%D0%B8-%D0%BF%D1%80%D0%B5%D0%B2%D1%8A%D0%B7%D1%85%D0%BE%D0%B6%D0%B4%D0%B0%D1%82-%D0%BD%D0%B0%D1%82%D0%BE", "text": "Хвалбата за ядрените оръжия очевидно се нрави на Владимир Путин. Но Европа трябва да се тревожи повече от застрашителните конвенционални сили, които Русия стабилно струпва, най-вече в Прибалтика. По повечето показатели НАТО изглежда комфортно пред Русия. САЩ и европейските им съюзници похарчиха през 2015 г. $871 млрд. за отбрана в сравнение с руските $52 млрд. Но както твърди неотдавнашно проучване на RAND Corporation, реалността е доста различна. То установи, че Русия би имала значително местно превъзходство във всеки сблъсък с НАТО до своите граници. Латентната мощ на НАТО, след като бъде включена в действие, би дошла твърде много за Русия. Но в първите фази на един конфликт, поне през първия месец и може би доста по-дълго, Алиансът ще бъде превъзхождан с войски, с оръжия и в обхват. След руската инвазия в Източна Украйна през 2014 г. НАТО подсили войските си в Прибалтика с т.нар. укрепено изнесено напред присъствие. Към миналото лято тя разполагаше с 4530 войници близо до границата с Русия в 4 бойни групи, водени от Германия (в Литва), Великобритания (в Естония), Канада (в Латвия) и САЩ (в Полша). Но в съответствие със споразумението от 1997 г. между НАТО и Русия, което е анахронизъм, отразяващ по-оптимистична епоха, войските не са постоянно базирани, а са в постоянна ротация. През последното десетилетие западните и руските сили се различаваха като възможности. Членките на НАТО се пригодиха към операции срещу бунтовници в страни като Афганистан, като се преструктурираха с леки експедиционни корпуси. Русия се концентрира към подсилване на войските си като мобилност и огнева мощ, за да води интензивна битка срещу равностоен противник. Като част от всеобхватните усилия за военна реформа след хаотичното представяне във войната срещу Грузия през 2008 г. Русия направи войската си професионална, прехвърли повечето наборници към втория ешелон, снабди я с модерни тежки оръжия и я закали в чести мащабни учения и бойни действия в Украйна и Сирия. Това, което тревожи натовските командири, като шефа на британския Генерален щаб ген. Никълъс Картър и американския му колега ген. Марк Мили, е самото количество бойна мощ, която Русия може да съсредоточи за много кратко време в Прибалтика. Според RAND при основните бойни танкове Русия ще превъзхожда НАТО в съотношение 5,9 към 1; при бойните машини на пехотата – с 4,6 към 1; в ракетната артилерия – с 270 към 0. И докато НАТО би имала значително предимство в бойните самолети, ефективността им би била силно ограничена от най-мощната интегрирана ПВО в света. Руското превъзходство над НАТО, казва Бен Бари от Международния институт за стратегически проучвания, се увеличава от способността ѝ да използва вътрешните си линии на отбрана за ускоряване на скоростта на действие. В контраст НАТО пренебрегна запазването на транспортната си инфраструктура от Студената война. Мостовете не могат да поемат тежестта на танковете и жп системите не са предназначени за камиони с тежко въоръжение. НАТО може да направи много за подсилване на конвенционалното възпиране. Тя би могла постоянно да разположи сили в Прибалтика с по-голяма огнева мощ; би могла да организира редовни широкомащабни учения за кратко време; би могла да инвестира в укрепването на вътрешните си линии; членките ѝ биха могли да направят повече за покриване на задълженията си по разходите и да използва средства за преструктуриране на сухопътните войски за силно интензивен конфликт. Спорно е дали НАТО е способна да се фокусира по този начин. Южните ѝ членки повече се притесняват от бежанските вълни; Франция воюва срещу бунт в Сахел; споразумението за новата германска коалиция прехвърли (окаяното) състояние на въоръжените сили към страница 156 от документа от 177 страници. Приоритетите на Путин са доста по-различни.", "date": "2018.03.18", "title": "Руските конвенционални сили превъзхождат НАТО"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379801-%D0%B2-%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%B8%D0%B7%D0%B1%D1%80%D0%B0%D1%85%D0%B0-%D1%81%D0%B8-%D0%B8-%D0%BB%D0%B8", "text": "Китайският парламент преизбра Ли Къцян за премиер на Китай, предоха световните агенции. Само двама от 3000-те депутати не гласуваха за преизбирането. Вчера парламентът преизбра и президентът Си Цзинпин. Депутатите освен това решиха, че Сюй Цилян и Чжан Юся ще са заместник-председатели на Централния военен съвет на Китай. Това е най-висшият държавен орган на управление на Народоосвободителната армия на Китай. Негов председател е Си Цзинпин. Централният военен съвет осъществява функциите си паралелно с партийния орган на управление на въоръжените сили, а именно Военния съвет на Централния комитет на Комунистическата партия на Китай. Двата органа обичайно са идентични по състав. В Централния военен съвет влязоха Ли Цзочън, началник на обединения щаб на Народно-освободителната армия, Мяо Хуа, началник на Управлението по политически дела, бившият ръководител на ракетните войски Въй Фънхъ и Чжан Шънмин, който е секретар на комисията за проверка на дисциплината към съвета.", "date": "2018.03.18", "title": "В Китай преизбраха Си и Ли"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/379802-%D1%84%D0%B5%D0%BD%D1%82%D1%8A%D0%B7%D0%B8-%D0%B8-%D1%80%D0%B5%D0%B0%D0%BB%D0%BD%D0%BE%D1%81%D1%82", "text": "Средновековието е наречено „тъмните векове\" още от Ренесанса, който оттласква Европа от „мрачното хилядолетие\" чрез завръщане към античните ѝ корени. Интересът към Средновековието в последните години обаче не само доведе до силен разцвет на научната медиевистика, но и до широк публичен интерес. Телевизионните сериали нерядко са твърде успешни именно със средновековни теми. Като „Игра на тронове\" и „Викингите\". Една от любопитните и днес теми е доколко масова е била практиката на изнасилванията през Средновековието, дори при брак. Пол Стъртиван, гл. редактор на Public Medievalist, обаче напомня, че изнасилванията са разпространена практика в историята на цялото човечество и съсредоточаването върху само един исторически период по темата може много лесно да изкриви картината за това колко често е имало изнасилвания и доколко приемливи са били те в тази епоха. Стъртиван взема за повод разгорещени дискусии в интернет от сцена от 6-и епизод на 5-и сезон на „Игра на тронове\", в която Рамзи Болтън изнасилва Санса Старк в първата им брачна нощ. (Една блогърка преброи над 50 изнасилвания в „Игра на тронове\", и то в сериите само до 2015 г.) Изследователят казва, че доколкото жената се е считала за изцяло принадлежаща на мъжа си, това не е било нещо ненормално. Нито пък самата тя го е считала, колкото и да ѝ е било неприятно, за нещо не особено в реда на нещата, възползвайки се в същото време и от положението си. Но изнасилването като цяло е нелегитимно за църквата и за традиционните порядки. Особено сред по-богатите и по-знатните и особено когато така се отнема девствеността. Не за друго, а поради унизяване на достойнството на други мъже, на които тези жени принадлежат – като бащи или като годеници. Браковете често са се уговаряли много преди половото съзряване и изнасилването преди брак буквално „разваляло стоката\". Разбира се, това продължава да е валидно и в следващите епохи. Историкът от Стокхолмския университет Фредерик Юнгквист, който има две научни изследвания за изнасилванията през Средновековието, твърди, цитиран от независимото датско издание за наука Videnskab.dk, че в Скандинавия изнасилванията през тези векове не са били повече, отколкото през последвалите ги две столетия – XVI и XVII в. А медиевистът от университета в Осло Ханс Орнинг добавя, че културата от епохата на викингите е била култура на честта и жените са били много важна част от нея. Т.е. изнасилването е било не просто нападение над конкретната жена, но и над цялото общество, на което тя принадлежи. Сериалът „Викинги-2\" също внушава, че изнасилванията са били съвсем обикновено нещо през Средновековието. Католическата църква, която е имала сериозно влияние в Скандинавия, смята за престъпление всяка извънбрачна активност и изнасилването се е смятало за много сериозно престъпление, така че няма как да е било твърде разпространено, опонира изследователят Юнгквист. А в исландските саги изнасилването съществува само при нападение над враговете – за да обезчестиш мъжа-противник, изнасилвайки жена му. Ханс Орнинг подкрепя това твърдение, базирайки се на историческите извори – писмените средновековни свидетелства за изнасилване в огромната си част са свързани с желанието едни мъже да оскърбят други мъже. А да изнасилваш жена си в вкъщи, би било голяма глупост. Разбира се, съвсем друго е било положението с прислужничките, доколкото те са нещо като роби на своя феодал. Специално за Скандинавия обаче Орнинг изтъква, че през Средновековието почти не е имало робство, а за Норвегия още се спорело дали изобщо е имало феодализъм.", "date": "2018.03.18", "title": "Фентъзи и реалност"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/379803-%D1%82%D0%B5%D1%86-%D0%B1%D0%BE%D0%B1%D0%BE%D0%B2-%D0%B4%D0%BE%D0%BB-%D1%81%D0%BF%D1%80%D1%8F", "text": "ТЕЦ „Бобов дол\" напълно е спрял работа в петък вечерта, съобщи БНР, позовавайки се на изпълнителния директор на дружеството инж. Емил Христов. До пълното спиране се е стигнало заради профилактика и ниската цена на тока от последните дни. На борсата електроенергията в последните дни се купува от 30 до 35 лева за мегават час, което не е в интерес на дружеството да продължи да работи. Дежурните екипи и работещите на непрекъснат режим са на местата си. Централата ще бъде пусната отново в понеделник с един или с двата 230-магаватови блока според – ситуацията и търсенето на електроенергия на пазара и цените на борсата. В централата работят малко над 900 души специалисти. Пълно спиране на мощностите на ТЕЦ „Бобов дол\" се прави много рядко и при това регулярно, казват експерти.", "date": "2018.03.18", "title": "ТЕЦ Бобов дол спря"}
{"url": "http://www.classa.bg/%D1%81%D0%B2%D1%8F%D1%82/item/379794-%D0%B8%D0%B7%D1%87%D0%B8%D1%81%D0%BB%D0%B8-%D0%BA%D0%BE%D0%B3%D0%B0-%D1%81%D0%BF%D1%8A%D1%82%D0%BD%D0%B8%D0%BA-%D1%89%D0%B5-%D0%BF%D1%80%D0%B5%D0%BC%D0%B8%D0%BD%D0%B5-%D0%BD%D0%B0%D0%B4-%D1%82%D0%B5%D1%80%D0%B5%D0%BD%D0%B0-%D0%BC%D1%83-%D0%B8-%D0%BE%D1%81%D1%82%D0%B0%D0%B2%D0%B8-%D0%BD%D0%B5%D0%BE%D0%B1%D0%B8%D1%87%D0%B0%D0%B9%D0%BD%D0%BE-%D1%81%D1%8A%D0%BE%D0%B1%D1%89%D0%B5%D0%BD%D0%B8%D0%B5", "text": "Дерек Клингенберг, земеделски производител и блогър от Канзас (САЩ), който искал да направи нещо с глобална популярност, вдъхновен от успеха на предприемача Елон Мъск и неговата компания SpaceX, решил да поздрави манекена Старман, пътуващ в електрическия автомобил Тесла Роудстър, в ракетата Falcon Heavy.   За да постигне целта си, той изчислил кога някой от 200-сателити \"Dove\", принадлежащи на фирмата Planet Labs, обикалящи Земята всеки ден, ще прелети над фермата му и използвал десетки крави за да напише думата \"Hi\". Мигът бил регистриран, когато едно от тези устройства направило снимка, преминавайки над земята му, както е удостоверено от видеото за експеримента, което Клингенберг публикува в YouTube.   За да се установи кога и къде сателитът ще снима, Дерек Клингенберг сравнил предишните снимки на района и наблюдавал сенките на някои предмети от имението си, особено тази на елеватора, висок над 25 метра.   Неговите изчисления посочили, че сателитните снимки са направени между 10 и 10:30, така че той е формирал посланието си в този временен слот, защото тези животни могат да останат на едно и също място в продължение на 20 или 30 минути.   Контрастът между цвета на почвата и на кравите направиха посланието му четливо от космоса още при първия опит.", "date": "2018.03.18", "title": "Изчисли кога спътник ще премине над терена му и остави необичайно съобщение"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379797-%D0%BA%D0%BE%D0%B2%D0%B0%D1%87%D0%BA%D0%B8-%D1%81%D0%BF%D1%80%D1%8F-%D1%82%D0%B5%D1%86-%E2%80%9E%D0%B1%D0%BE%D0%B1%D0%BE%D0%B2-%D0%B4%D0%BE%D0%BB%E2%80%9C-%D0%BD%D0%B0%D0%BF%D1%8A%D0%BB%D0%BD%D0%BE", "text": "ТЕЦ „Бобов дол“ напълно е спрял работа в петък вечерта, съобщи БНР, позовавайки се на изпълнителния директор на дружеството инж. Емил Христов. До пълното спиране се е стигнало заради профилактика и ниската цена на тока от последните дни.   На борсата електроенергията в последните дни се купува от 30 до 35 лева за мегават час, което не е в интерес на дружеството да продължи да работи.   Дежурните екипи и работещите на непрекъснат режим са на местата си. Централата ще бъде пусната отново в понеделник с един или с двата 230-магаватови блока според – ситуацията и търсенето на електроенергия на пазара и цените на борсата.   В централата работят малко над 900 души специалисти. Пълно спиране на мощностите на ТЕЦ „Бобов дол“ се прави много рядко и при това регулярно, казват експерти.", "date": "2018.03.18", "title": "Ковачки спря ТЕЦ „Бобов дол“ напълно"}
{"url": "http://www.classa.bg/%D1%81%D0%B2%D1%8F%D1%82/item/379795-%D0%BB%D0%B0%D0%B2%D1%80%D0%BE%D0%B2-%D1%80%D0%B0%D0%B7%D0%B3%D1%80%D1%8A%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B8%D1%8F-%D1%89%D0%B8%D1%82-%D0%BD%D0%B0-%D1%81%D0%B0%D1%89-%D0%B2-%D0%B0%D0%B7%D0%B8%D1%8F-%D0%BF%D0%BE%D1%82%D0%B2%D1%8A%D1%80%D0%B6%D0%B4%D0%B0%D0%B2%D0%B0,-%D1%87%D0%B5-%D0%B5-%D1%81%D1%8A%D0%B7%D0%B4%D0%B0%D0%B4%D0%B5%D0%BD-%D0%B4%D0%B0-%D0%BE%D0%B1%D0%BA%D1%80%D1%8A%D0%B6%D0%B8-%D1%80%D1%83%D1%81%D0%B8%D1%8F", "text": "Руският външен министър Сергей Лавров, в интервю с виетнамски и японски журналисти, припомни, че Русия се опитва да установи със САЩ механизъм за съвместен анализ на проблемите в областта на защитата срещу балистични ракети, но тези опити са неуспешни.   \"Всичките ни усилия бяха напразни и всичко, което нашите американски колеги направиха, беше да ни убедят, че тази глобална система за противоракетна отбрана не е създадена да противодейства на заплахите от Иран и Северна Корея, а да обкръжи Руската федерация. Реалната цел на тази противоракетна отбрана, според нашата армия, е да обезцени нашия стратегически ядрен потенциал \", обясни Лавров.   Освен това, разгръщането на противоракетния щит на САЩ в японския архипелаг и в Южна Корея пряко засяга интересите на националната сигурност на Русия, подчерта руският външен министър.   Руският външен министър посочи, че Вашингтон постоянно избягва диалога за противоракетната отбрана. \"Наскоро обаче САЩ отново потвърдиха интереса си към подновяване на консултациите за стратегическа стабилност с Руската федерация\", заяви ръководителят на руската дипломация.   Русия не се интересува по никакъв начин от възобновяването на военните действия на Корейския полуостров, тъй като има обща граница със Северна Корея. В този смисъл Москва се насърчава от готовността на севернокорейския лидер Ким Чен-ун и американския президент Доналд Тръмп да проведат среща, каза Лавров.   В същото време Лавров подчерта, че представители на администрацията на Тръмп вече са извършили провокативни действия, които биха могли да подкопаят срещата.   След като Тръмп прие предложението на Ким Чен-ун да се срещнат, \"незабавно представителите на администрацията на президента на САЩ заявиха, че трябва да продължи натискът над Пхенян, твърдейки, че Северна Корея е изтръпнала. Това не е много обичайно в дипломацията\", заключи ръководителят на руското външно министерство.   „Пожелавам успех на следващите контакти, на първо място, на срещата на върха между двете корейски държави, които, както е докладвано на нашите колеги, ще се проведе през април тази година\", заключи руският министър.", "date": "2018.03.18", "title": "Лавров: Разгръщането на противоракетния щит на САЩ в Азия потвърждава, че е създаден да обкръжи Русия"}
{"url": "http://www.classa.bg/%D1%81%D0%B2%D1%8F%D1%82/item/379796-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%B0%D1%89-%D1%83%D0%B2%D0%BE%D0%BB%D0%BD%D0%B8-%D0%BE%D1%82-%D1%84%D0%B1%D1%80-%D0%B1%D0%B8%D0%B2%D1%88%D0%B8%D1%8F-%D0%B7%D0%B0%D0%BC-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%B0%D0%BD%D0%B4%D1%80%D1%8E-%D0%BC%D0%B0%D0%BA%D0%BA%D0%B5%D0%B9%D0%B1", "text": "Главният прокурор на САЩ Джеф Сешънс уволни от ФБР бившия зам-директор на ФБР Андрю Маккейб, съобщава The New York Times. Маккейб бе подал оставка във ФБР на 29 януари, но трябваше да остане в персонала на агенцията, за да може да се пенсионира с пълно обезщетение, след като е работил за агенцията в продължение на повече от 20 години. Уволнението му, от друга страна, щеше да изложи на риск пенсията му.   \"Това е невероятно несправедливо за репутацията ми след 21-годишна кариера\", каза Маккейб за вестника.   Междувременно президентът на САЩ, Доналд Тръмп, критикуван многократно от Маккейб, на личния си Twitter акаунт приветства освобождаването на бившия заместник-директор на агенцията.   \"Андрю Маккейб си отиде, голям ден за мъжете и жените, работещи във ФБР .. велик ден за демокрацията. Лицемерът Джеймс Коми му беше шеф и направи Маккейб да изглежда като хорист. Знаех всичко за лъжите и корупцията, която се случва в най-високите нива на ФБР! \", пише американският президент.   В изявление Сешънс каза, че Маккейб е показал неискреност под клетва на няколко пъти, особено при разследването на Фондация Клинтън.   Маккейб, от своя страна, заяви в интервю, че уволнението му е опит да се подкопае разследването. \"Идеята, че съм нечестен, е просто погрешна, това е част от усилието да бъда дискредитиран като свидетел\", каза той.", "date": "2018.03.18", "title": "Главният прокурор на САЩ уволни от ФБР бившия зам-директор Андрю Маккейб"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/379798-%D0%BF%D1%80%D0%B5%D1%86%D0%B0%D0%BA%D0%B0%D0%BD%D0%B8%D1%8F%D1%82-%D0%B4%D0%B5%D1%81%D0%B5%D0%BD-%D0%BC%D0%B0%D1%80%D0%B3%D0%B8%D0%BD%D0%B0%D0%BB", "text": "През 1989 година комунизма у нас пада и Маринчо разбира, че причината за неговия крайно безмислен и изпълнен с неудачия живот е предишният строй, пише в актуалния си коментар Венци Мицов, популярен блогър и политик.    Ето пълния текст: Днешната ми история е за Маринчо! Маринчо е роден някъде в края на 60-те години на 20 век в центъра на София. Учил е в техникума \"Вилхелм Пик\", а после е служил в поделението в \"Горна баня\" като водач на Т55.     Маринчо има един неуспешен брак и дете, което вижда един път месечно и за което плаща издръжка. През 1989 година комунизма у нас пада и Маринчо разбира, че причината за неговия крайно безмислен и изпълнен с неудачия живот е предишният строй. Тогава той пуска брада, слага значка с лъвче и излиза на улицата. Маринчо присъства на митинга с танковата реплика на Младенов. После е и на обсадата на бившия партиен дом.    Маринчо е и на Орлов мост, когато сините са събрали хора, запълнили пространството чак до хотел \"Плиска\". После, през 1997 година Маринчо е на обсадата на парламента, участва във всички барикади и накрая ликува с новината за оставката на Виденов и правителството на Иван Костов.    След това живота на Маринчо отново зацикля. Опитва се да прави бизнес, но се проваля. Опитва да учи, но не му се получава. Опитва да направи семейство за втори път, но жена му го напуска, наричайки го \"загубеняк\", а детето от втория му брак вижда отново веднъж месечно. Маринчо обвинява за всичко комунистите. И за бизнеса си, и за проваленото си учене и за прецаканото си второ семейство.    Маринчо гледа хората около себе си и започва да развива класическото мислене на прецакания десен маргинал. Когато някой негов приятел си купи кола, той веднага обяснява покупката с КГБ. Когато негов бивш съученик защити доцентура, Маринчо веднага намира връзка между научната степен и ЩАЗИ.    Днес нещата са съвсем страшни, защото Маринчо е достигнал до върховната параноя. Когато види двама млади влюбени, той заявява, че любовта е измислена от Путин, за да отклони вниманието на западните посолства от проблемите у нас.    Когато български творец получи международна награда, Маринчо пуска дълъг пост, в който казва, че това е фейк на пропутинската пропаганда, целящ да отклони вниманието от румънският модел в съдебната система.    Един ден Маринчо ще намери случайно една стара книжка, издадена 1952 година в социалистическа България. В книжката ще прочете за Станко, който има лош живот и обвинява за това американците. Ще прочете, че Станко е бил напуснат от жена си и е обвинил за това ЦРУ.    Ще прочете, че когато Станко види двама влюбени да се натискат на пейка, звъни на ДС, за да приберат тези двама проводници на разюздания капиталистически морал.    Маринчо ще прочете тая книжка, но няма да се познае. И знаете ли защо? Защото Маринчо ще обвини комунистите за отпечатването на книжката. И ще е прав. А големият въпрос към вас, скъпи приятели е дали можем да изградим гражданско общество с Маринчовци?    Прочее, смятам, че за да победи, софийската демократична общност трябва да направи пърформанс, в който да посади теменужки, папрат и чушки Халапеньо във фугите на паветата на Дондуков...    Но това е друга, дълга и сложна тема...", "date": "2018.03.18", "title": "Прецаканият десен маргинал"}
{"url": "http://www.classa.bg/%D1%81%D0%B2%D1%8F%D1%82/item/379799-%D0%B4%D1%8F%D0%B4o-ma%C4%B8apo%D0%B2-%D0%B7a%D1%89o-pyc%D0%B8%D1%8F-30-%D0%B3o%D0%B4%D0%B8%D0%BD%D0%B8-%D0%BDe-%D0%BCo%D0%B6e-%D0%B4a-%D0%B7a%D0%BCe%D0%BD%D0%B8-oc%D1%82ape%D0%BB%D0%B8%D1%8F-%D0%BF%D0%B8c%D1%82o%D0%BBe%D1%82", "text": "Haдeждни, ĸoмпaĸтни, epгoнoмични, мoщни - ĸaĸ ce пocтигнaт тeзи ĸaчecтвa зaeднo, попитaйтe дизaйнepитe нa apмeйcĸи пиcтoлeти пo цeлия cвят. Πpeз мapт oт \"Kaлaшниĸoв\" cъoбщиxa, чe пycĸaт oт пpoизвoдcтвo нa нoв пиcтoлeт ΠЛ-15 - \"Лeбeдeв\", ĸoйтo мoжe би щe зaмecти ΠM - \"Maĸapoв\" .   Дocтoйнa aлтepнaтивa нa \"ΠM\" ce тъpcи oт 90-тe гoдини нa минaлия вeĸ, нo дoceгa нитo eднo peшeниe нa pycĸитe opъжeйници нe ce e нaлoжилo ĸaтo дocтoйнa aлтepнaтивa. Oт ĸaĸъв вид пиcтoлeт ce нyждae pycĸaтa apмия и зaщo пpeвъopъжaвaнeтo e cпpянo, пишe PИA Hoвocти.     Πиcтoлeтът нa Maĸapoв e paзpaбoтeн пpeди 70 гoдини, нo вce oщe ocтaвa нaй-шиpoĸo paзпpocтpaнeн в cтpaнaтa. Зaмянaтa мy c пo-мoдepнo ĸъcoцeвнo opъжиe бeшe oбмиcлeнa пpeз 80-тe гoдини нa минaлия вeĸ. Kaĸтo вoйнaтa в Aфгaниcтaн пoĸaзa, ΠM вeчe нe пoдxoждaшe нa apмиятa. Eĸcпepтитe пocoчиxa ĸaтo нeгoви cлaбocти cлaбo пpoниĸвaнe, пocpeдcтвeнa тoчнocт, мaлъĸ oбeм нa пълнитeля.   Учacтвaлият във вoйнaтa в Aфгaниcтaн, пoдпoлĸoвниĸ Bлaдимиp Hиĸoлaeв cпoдeля: \" Hямaxмe гoлям избop - или \"Maĸapoв\", или пo-мoщния, нo твъpдe тeжъĸ \" Cтeчĸин\". Bcичĸи paзбpaxмe, чe e нeoбxoдим няĸaĸъв ĸoмпpoмиc - нeщo пo-cилнo oт ΠM, нo нe тoлĸoвa oбeмиcтo и тeжĸo\".   Eднa гoдинa cлeд изтeглянeтo нa вoйcĸитe oт Aфгaниcтaн в CCCP зaпoчвa paбoтa пo cъздaвaнeтo нa нoв ocнoвeн пиcтoлeт зa pycĸaтa apмия c пo-гoлям ĸaлибъp. Paзpaбoтвaт ce eднoвpeмeннo тpи мoдeлa \"Яpигин\" (ΠЯ), \"Cepдюĸoв\" (ΠC-1) и пиcтoлeтът нa Гpязeв и Шипyнoв (ГШ-18).   Πиcтoлeтът нa Яpигин e пpиeт нa въopъжeниe пpeз 2003 гoдинa. Ocвeн oт apмиятa e зaĸyпeн oт ФCБ, MBP няĸoлĸo дpyги фeдepaлни cлyжби. Ho зa вpeмeтo нa нeгoвaтa eĸcплoaтaция в apмиятa тoй пoлyчи нeeднoзнaчнa peпyтaция.   \"Πиcтoлeтът \"Яpигин\" имa пpeимyщecтвa ĸaтo пpoбивнocт и вмecтимocт нa пълнитeля, нo oтcтъпвa знaчитeлнo нa \"Maĸapoв\" пo нaдeжднocт, a и e c пo-гoлям paзмep и тeглo. Toвa бe пъpвия oпит нa нaшитe ĸoнcтpyĸтopи дa нaпpaвят пълнoцeнeн пиcтoлeт c пo-гoлям ĸaлибъp, нo peзyлтaтът, cпopeд мeн, бe нeyдaчeн\", cмятa глaвният peдaĸтop нa cпиcaниe \"Kaлaшниĸoв\" Mиxaил Дeгтяpeв.   Дpyгa cлaбocт нa ΠЯ e чecтoтo зacичaнe пpи cтpeлбa. Hяĸoи гo oбяcнявaт c лoшoтo ĸaчecтвo нa бoeпpипacитe, нo изглeждa пpoблeмът нe e caмo в тяx. Πpeз юли 2016 г. Mиниcтepcтвoтo нa oтбpaнaтa oбяви нaмepeниeтo cи дa пpexвъpли apмиятa нa нoв ocнoвeн дeвeтмилимeтpoв пиcтoлeт. Щo ce oтнacя дo пиcтoлeтитe CP-1 и ГШ-18, тe мaĸap и фopмaлнo пpиeти нa въopъжeниe ce пpoизвeждaт в cимвoлични oбeми.       Πoлoжeниeтo нa пpъв пoглeд e пapaдoĸcaлнo. Pycия зaeмa вoдeщa пoзиция нa cвeтoвния opъжeeн пaзap, нo зa пoчти 30 гoдини тя нe мoжe дa cъздaдe пpocт и нaдeждeн пиcтoлeт. Cпopeд eĸcпepти, имa мнoгo oбeĸтивни пpичини зa тoвa.   B дeйcтвитeлнocт пиcтoлeтът нe e тoлĸoвa пpocтo издeлиe, oбяcнявa eĸcпepтът пo мaлĸи opъжия, мeждyнapoдният мaйcтop нa cпopтa, Aндpeй Kиpиceнĸo. Mнoгo cтpaни мeчтaят зa cвoй пиcтoлeт, нo нe мoгaт дa гo paзpaбoтят и пpoизвeдaт. Haпpимep Фpaнция и Beлиĸoбpитaния, ĸoитo пpoизвeждaт paĸeти, caмoлeти, пoдвoдници и тaнĸoвe, внacят пиcтoлeти зa cвoитe apмии и дpyги cлyжби.   Apaбcĸитe eмиpcтвa пoxapчиxa зa paзpaбoтĸa нa пиcтoлeт \"Kapaĸaл\" c пpивличaнeтo нa eвpoпeйcĸи cпeциaлиcти 300 милиoнa дoлapa, нo пpoeĸтът мoжe дa ce cмятa зa нeycпeшeн.   Cпopeд eĸcпepтa в ĸpaйнa cмeтĸa Pycия ниĸoгa нe e имaлa пиcтoлeти нa вoдeщo cвeтoвнo нивo.   Дpyгa пpичинa ca дpaĸoнoвитe изиcĸвaния ĸъм нaдeжднocттa, тpaдициoннo пpeдявявaни oт pycĸaтa apмия зa мaлĸитe opъжия.   \"Cигypeн cъм, чe eдин oт нaй-пoпyляpнитe пиcтoлeти в cвeтa - aвcтpийcĸият\" Глoĸ \"- нямa ycпeшнo дa пpeминe тecтa нa ЦHИИTOЧMAШ. Ho тoвa нe oзнaчaвa, чe \"Глoĸ \" e лoш пиcтoлeт. Haшитe изиcĸвaния зa нaдeжднocт ca нaй-пpeцизнитe в cвeтa, дaжe пpeĸaлeнo пpeтeнциoзни, cмятa Aндpeй Kиpиceнĸo.   Шaнcoвeтe нa ΠЛ-15 дa cтaнe ocнoвeн apмeйcĸи пиcтoлeт eĸcпepтитe oцeнявaт дocтaтъчнo виcoĸo. Toчнитe бoйни xapaĸтepиcтиĸи нa opъжиeтo вce oщe нe ca paзĸpити, вce пaĸ нoвият пиcтoлeт тpябвa дa пpeминe тecтoв циĸъл и oпит oт вoeннa eĸcплoaтaция.   Ocнoвнoтo ĸaчecтвo нa нoвия pycĸи пиcтoлeт тpябвa дa бъдe нaдeжднocттa, ĸaзвa Mиxaил Дeгтяpeв. Дpyг вaжeн мoмeнт e нeгoвaтa cпocoбнocт дa пpoбивa ecтecтвeни и изĸycтвeни пpeгpaди и cпeциaлни eĸипиpoвĸи. Зa тoвa тpябвa дa бъдe пpигoдeн зa cтpeлбa c бoeпpипacи c пoвишeнa мoщнocт. И дa нe ce зaбpaвя нeгoвaтa oбщи гaбapитни xapaĸтepиcтиĸи - пиcтoлeтът e cпoмaгaтeлнo opъжиe, пoвeчeтo вpeмe тo e бaлacт зa бoeцa. A зa нeгo вceĸи излишeн гpaм e вaжeн.", "date": "2018.03.18", "title": "Дядo \"Maĸapoв\": Зaщo Pycия 30 гoдини нe мoжe дa зaмeни ocтapeлия пиcтoлeт"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379788-%D0%B5%D0%BA%D0%BF%D1%80%D0%B5%D1%81-%D0%B8%D1%81%D0%BF%D0%B0%D0%BD%D0%B8%D1%8F-%D1%89%D0%B5-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8", "text": "Испания отряза молбите на Европейския съюз да участва в насроченото за май събиране в София и ще бойкотира срещата за разширяването със Западните Балкани, пише английският \"Екпрес\". Премиерът Мариано Рахой се срещна с председателя на Европейския съвет Доналд Туск, който настойчиво го помоли да участва на срещата в България. Рахой обаче отказа и заяви, че Испания ще бойкотира срещата за Западните Балкани. Форумът в София се провежда в критичен момент за ЕС, като разширяването му е ключова тема.      Испания обяви бойкота заради факта, че президентът на Косово Хашим Тачи ще присъства на срещата. Рахой се притеснява да не бъде сниман с него, тъй като това би дало легитимация на сепаратистките лидери в Каталония в тяхната битка за независимост. Испания е една от петте държави от Европейския съюз, които не са признали независимостта на Косово. Косово обяви спорно независимост през 2008 г., отделяйки се от Сърбия. Въпреки това лидерите на Словакия, Румъния, Гърция и Кипър, които също не са признали новата държава, ще присъстват на срещата в България. Каталонските сепаратисти използваха така наречената \"Доктрина Косово\" да оправдаят отцепването от Испания.     След провала на Туск да убеди Рахой, в момента дипломати от Съюза търсят начини испанците да бъдат убедени да присъстват на срещата в София, като свалянето на знамето на Косово по време на събитието. Отсъствието на Испания би било безпрецедентен удар по единението в Съюза във време, когато той опитва да се консолидира след Брекзит. От българското председателство са заявили, че \"очакват лидерите на всички 28 държави и шестте държави от Западните Балкани да се съберат в София.\"", "date": "2018.03.18", "title": "\"Екпрес\": Испания ще бойкотира срещата за Западните Балкани в София заради Хашим Тачи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379789-%D0%B8-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0-%D0%B2%D0%BB%D0%B0%D1%81%D1%82%D0%B8%D0%BC%D0%B0%D1%89%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%BB%D1%8A%D0%B6%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%B2-%D0%BE%D1%87%D0%B8%D1%82%D0%B5", "text": "Ще съдействаме на прокуратурата, за да се установи дали заменката, при която строителната фирма НИКМИ АД получава имот, на който иска да строи небостъргач от 43-44 етажа е законна. Това увериха общинските съветници на ГЕРБ в Столичния общински съвет (СОС) Ботьо Ботев, Силвия Христова и Михаил Владов по време на среща с граждани на \"Стрелбище\".   Тази позиция, изказана на нарочно събитие, специално организирано да успокои страховете на жителите на „Стрелбище\", е факт от края на февруари! Тя не беше шумно оповестена и дойде, след като на главния архитект Здравко Здравков и общинските съветници от ГЕРБ Силвия Христова (тя е и председател на Комисията по архитектура и градоустройство), Ботьо Ботев и Михаил Владов трябваше да отговарят на въпроси на жителите на \"Стрелбище\" ще стане ли факт строежа на 44-етажна сграда точно на кръстовището на булевардите \"България\" и \"Петко Тодоров\", в единствената по-голяма градинка на квартала.    Проектът е на строителната фирма НИКМИ, собственици на която са Милчо Благоев и Николай Козанов. Един от поставените въпроси на представителите на общинската власт беше ще съдействат ли в подкрепа на подготвен от прокуратурата протест срещу решението на Столичния общински съвет (СОС) от 2006 година да бъде направена заменка, с която Благоев и Козанов да получат апетитния имот – имот, който по-късно е предвиден да стане зелена територия. Отговорът е известен и го има и на ВИДЕОЗАПИС  - ако някой нещо не си спомня какво е говорил (специално думите на съветник Ботьо Ботев - от 19:39 минута нататък, които бяха подкрепени от присъстващите на срещата му колеги от ГЕРБ): \"Позицията е такава - ние ще съдействаме на прокуратурата и съда с необходимата документация, с това, което можем да направим да се постигне окончателно решение, което да удовлетворява обществения интерес\". Само че реалността е друга. Защото в решението на съда, с което не се допуска (засега) дело против заменката, личи следният текст: \"Ответникът СОС чрез процесуални представители адвокат В. и адвокат П. изразява становище за неоснователност на протеста\"!    Или с други думи Столичният общински съвет работи ПРОТИВ отмяна на решението си, ПРОТИВ обществения интерес в конкретния случай! Нищо изненадващо, но гнусно, грозно и долно след многократните уверения на общински съветници от ГЕРБ, че няма да бъде позволен строеж на небостъргач, че те и партията им стоят зад хората и искането им да не живеят притиснати от бетон отвсякъде! Колко струват тези обещания при видимото от съда положение?   В позицията на адвокатите на СОС има и друг интересен момент: \"Твърдените в протеста (на прокуратурата) пороци биха могли да обосноват незаконосъобразност (на решението на СОС да хариже имота на НИКМИ), а не претендираната нищожност\". Именно на това основание съдът не допуска да почне дело – защото така подадената жалба не е незаконосъобразност, а за нищожност!    Точно това показва и колко прокуратурата пък си върши работата по случая с идеята да спре безобразието! Защото мотив за незаконосъобразност има – че решението е взето не с квалифицирано мнозинство от 39 съветници, а от 38! Но прокуратурата явно не набляга и дори не споменава това обстоятелство! Все едно да можеш да биеш дузпа и да решиш да риташ топката към тъча! Съдебното решение може да се обжалва в срок от 7 дни. Ясно е къде е грешката на хартия на прокурор Радослав Стоев. Въпросът е дали неговата грешка е като обещанията на общинските съветници?!", "date": "2018.03.18", "title": "И пред камера властимащите в София лъжат хората в очите!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379793-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%BA%D0%B0%D1%80%D1%82%D0%B5%D0%BB%D0%B0-%D0%B2-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BD%D0%BE%D0%B2-%D0%B5%D1%82%D0%B0%D0%BF", "text": "Борбата с картела в горивата преминава на нов етап, се казва в позиция на партия „Воля“, разпространена до медиите. В нея се посочва, че политическата сила следи с интерес новините за напускане на Българската петролна и газова асоциация от нейни членове.   Според „Воля“ това е реакция на внесения в Народното събрание по инициатива на асоциацията проектозакон, който се представя пред обществото като мярка за въвеждане на регулация в пазара на горивата.     „За нас не е изненада, че членове на сдружението не желаят повече да бъдат параван за картела и излизат от организацията с аргумента, че отказват да бъдат „замесвани в идеи, които компрометират свободната конкуренция и налагат монополни практики“, което противоречи на обявените цели на асоциацията“, се казва в позицията.", "date": "2018.03.18", "title": "Борбата с картела в горивата преминава на нов етап"}
{"url": "http://www.classa.bg/%D1%81%D0%B2%D1%8F%D1%82/item/379790-%D0%BD%D0%B0%D1%81%D0%B0-%D1%80%D0%B0%D0%B7%D0%BA%D1%80%D0%B8-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%B0%D0%BC%D0%B0%D1%82%D1%8C%D0%BE%D1%80%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%B8-%D0%B2-%D0%BD%D0%B5%D0%B1%D0%B5%D1%82%D0%BE", "text": "НАСА е разкрила с помощта на любители загадъчната мистерия на лилави светлини, наблюдавани в небето над Канада, които се отличават лесно от северното сияние, се казва в изявление на космическата агенция.   Между 2015 г. и 2016 г. тридесетина доклади, свидетелстващи за тези мистериозни светлини, бяха публикувани от фенове в онлайн форуми и в проекта за гражданска наука, създаден от НАСА и Националната научна фондация на САЩ. Този проект проследява събитията \"Северно сияние\" чрез доклади и публикации в Twitter, изпратени от потребители аматьори.   Феноменът на лилавите светлини, наречен Стив, имаше неизяснен характер, докато Нотани Бураса, любител астроном, обясни, че това е различен вид полярно сияние, което се появява на много по-ниски географски ширини.   За разлика от типичните сияния, които обикновено притежават овална форма и се появяват най-вече в зелен, син и червен цвят в последните часове на деня, феноменът Стив е в пурпурно и има зелена структура, която се разбърква от 20 минути до час, преди да изчезне. В допълнение, представя оформена линия с начало и край.   Въпреки разликите си, двете явления имат един и същ произход, което е резултат от взаимодействието между заредените слънчеви частици и линиите на магнитното поле на Земята.   Учените вярват, че това откритие може да бъде ключ за по-доброто разбиране как работят магнитните полета на Земята и как те взаимодействат с космическите лъчисти частици от космоса.", "date": "2018.03.18", "title": "НАСА разкри с помощта на астрономи аматьори тайната на загадъчни светлини в небето"}
{"url": "http://www.classa.bg/%D1%81%D0%B2%D1%8F%D1%82/item/379791-%D0%BF%D1%8A%D1%80%D0%B2%D0%B8-%D0%BF%D0%BE%D0%BB%D0%B5%D1%82%D0%B5%D0%BD-%D1%82%D0%B5%D1%81%D1%82-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%B4%D0%B2%D0%B8%D0%B3%D0%B0%D1%82%D0%B5%D0%BB-%D0%B2-%D1%81%D0%B2%D0%B5%D1%82%D0%B0", "text": "Авиационното отделение на компанията General Electric направи първия полетен тест на новия си двигател GE9X на Boeing 747-400. Полетът се проведе тази сряда във Викторвил, в щата Калифорния (САЩ).   Двигателят има приблизително същия диаметър като фюзелажа на Boeing 737 и има преден вентилатор с диаметър 3,4 метра. Компанията твърди, че е най-големият от всички търговски произведени двигатели.   Повече от четири часа продължи изпитателният полет, през който Boeing, с монтирания под крилото му двигател, направи маневри за оценка на представянето на устройството. В прессъобщение, Тед Инлинг, ръководител на програмата GE9X, заяви, че тестовият полет е бил \"безупречен\" и добави, че окончателното сертифициране на двигателя се очаква до 2019 г.   Двигателят се изгражда, за да оборудва новите самолети 777x на Боинг за дълги разстояния, които, както е планирано, ще извършат първите тестови полети още през следващата година. Самолетът ще има капацитет от 414 пътници и диапазон от около 14 000 километра. Тестът GE9X бе отложен през февруари, след като инженерите откриха проблем в дизайна на турбовитловия двигател.", "date": "2018.03.18", "title": "Първи полетен тест на най-големия двигател в света"}
{"url": "http://www.classa.bg/%D1%81%D0%B2%D1%8F%D1%82/item/379792-%D1%82%D1%83%D0%B8%D1%82-%D0%BD%D0%B0-%D0%B6%D0%B5%D0%BD%D0%B0%D1%82%D0%B0-%D1%87%D1%83%D0%B4%D0%BE-%D0%B7%D0%B0-%D1%81%D1%82%D0%B8%D0%B2%D1%8A%D0%BD-%D1%85%D0%BE%D0%BA%D0%B8%D0%BD%D0%B3-%D1%80%D0%B0%D0%B7%D0%BF%D0%B0%D0%BB%D0%B2%D0%B0-%D0%B2%D1%8A%D0%B7%D0%BC%D1%83%D1%89%D0%B5%D0%BD%D0%B8%D0%B5-%D0%B2-%D0%BC%D1%80%D0%B5%D0%B6%D0%B8%D1%82%D0%B5", "text": "След смъртта на легендарния британски физик Стивън Хокинг, на възраст от 76, много известни личности отдадоха почит на гения в своите социални мрежи. Така направи израелската актриса Гал Гадот, известна с ролята си на супер героинята Жената чудо (Wonder Woman), но невинният й на пръв поглед туит предизвика вълна от критики и възмущение в мрежата.   „Почивай в мир, д-р Хокинг\" - написа Гадот в Twitter. \"Сега сте свободен от всякакви физически ограничения, вашият блясък и мъдрост ще бъдат оценени завинаги\", продължи тя.   Различни хора с увреждания и техните застъпници са били обидени от идеята, че Хокинг е най-накрая свободен от неговите \"физически ограничения\", и увериха, че изложението на актрисата е дискриминационно.   Някои потребители на Twitter обясниха на Гадот колко досадно е, когато хората с увреждания се разглеждат като нещо, което не позволява на един човек да изживее живот на максимум и смъртта го освобождава от това бреме.   \"Спрете да приемате смъртта като положителна алтернатива за хората с увреждания! Това отношение прави живота труден за хората с увреждания, повече от всичко друго. Инвалидността не е срамна, нетолерантността е \", пише в Twitter Нина Фиоре.", "date": "2018.03.18", "title": "Туит на \" Жената- Чудо\" за Стивън Хокинг разпалва възмущение в мрежите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379786-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B5-%D0%BC%D0%BD%D0%BE%D0%B3%D0%BE-%D0%B7%D0%BB%D0%B5,-%D1%85%D0%BE%D1%80%D0%B0%D1%82%D0%B0-%D0%BD%D1%8F%D0%BC%D0%B0%D1%82-%D0%B4%D0%BE%D0%B2%D0%B5%D1%80%D0%B8%D0%B5,-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D1%81%D0%B0-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8", "text": "„Здравната система е остаряла по начина, по който е структурирана”. Това заяви по НТ д-р Станимир Хасърджиев от Националната пациентска организация. Той коментира проверките на прокуратурата в 7 болници, които бяха обявени в петък.   „Здравната ни система е много зле, отчитат го българите ежедневно - скъпа, необърната към пациента, липсва информация, не знаеш дали се прилагат съвременните стандарти. Система, която не е обърната към гражданите и пациентите. Система, в която нито хората имат доверие, нито лекарите са доволни”, коментира д-р Хасърджиев.    „Системата е остаряла по начина, по който е структурирана и се управлява. В държава, в която лечебните заведения са търговски дружества, не може за очакваме, че нещата ще вървят добре. Държавните болници имат модел на управление – при всяка смяна на властта се правят политически назначения и новите директори започват разчистване на сметки със старите”, коментира д-р Хасърджиев.    „Държавата отдавна е доказала, че не е добър стопанин. Държавните болници боравят с обществен ресурс, а няма никакъв обществен контрол ”, допълни той.   Що се отнася до проверките на прокуратурата, д-р Хасърджиев смята, че те ще покажат на обществото и управляващите, че повече така не може", "date": "2018.03.18", "title": "Здравната система е много зле, хората нямат доверие, лекарите са недоволни"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379787-%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D1%81-%D0%BF%D1%80%D0%BE%D0%BB%D0%B8%D0%B2%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5,-%D0%B3%D1%80%D0%B0%D0%B4%D1%83%D1%88%D0%BA%D0%B8,-%D0%B2%D1%8F%D1%82%D1%8A%D1%80-%D0%B8-%D1%81%D0%BD%D1%8F%D0%B3-%D0%B4%D0%BD%D0%B5%D1%81", "text": "Оранжев код за опасно време е обявен във всички 28 области на страната днес от Националния институт по метеорология и хидрология при БАН.   През страната ще премине средиземноморски циклон и свързаният с него студен атмосферен фронт и времето ще е много динамично. Ще има валежи от дъжд, временно интензивни и придружени с гръмотевици. Възможни са и градушки. Очаква се да паднат между 15 и 35 л/кв.м. Ще завали и сняг. Ще духа умерен до силен северозападен вятър със средна скорост 10 - 15 м/с.   От сутринта в   ще завали дъжд, а през деня валежите ще обхванат цялата страна. По линията на преминаващия студен фронт валежите временно ще са интензивни, на места значителни по количество. Ще има гръмотевична дейност, възможни са и градушки. След пладне в   валежите ще спрат и за кратко облачността ще се разкъса. През деня в цялата страната югозападният   ще се смени с умерен и временно силен северозападен, в Източна България – североизточен.   С нахлуването на студен въздух от север ще започне и  , чувствително в Северна България, особено в североизточните райони, където   и там са възможни  . Сутрешните температури ще бъдат все още високи – между 9° и 14°, в североизточните райони по-ниски, а към 14 часа - в широк интервал от 0° в североизточните до 20° в югоизточните райони, където през по-голямата част от деня все още ще духа югозападен вятър.   Над   ще е облачно, с валежи и намалена видимост. На места валежите ще са интензивни, придружени с гръмотевици. Ще духа силен и бурен югозападен вятър, който в ниските части ще се ориентира от северозапад. Максималната температура на височина 1200 метра ще е около 7°, на 2000 метра - около 2°, но през деня ще се понижават.   Над   ще е облачно, след обяд с валежи от дъжд, на места интензивни. Възможни са гръмотевици. Преди обяд по южното крайбрежие ще духа силен югозападен вятър, а по северното – североизточен. След обяд вятърът и по южното крайбрежие ще се ориентира от североизток и ще се усили. От североизток ще нахлува студен въздух и температурите ще се понижават, бързо и чувствително по северното крайбрежие, където до вечерта  . Около обяд температурите ще бъдат в широки граници от 6° до 20°, но още ще се понижават и вечерта по северното крайбрежие вече ще са 0-2°. Температурата на морската вода е 7-8°. Вълнението на морето ще бъде 3-4 бала.     София - ще превали и прегърми, температурите ще са между 5 и 10 градуса. Пловдив - ще вали дъжд, температурите ще са между 10 и 15 градуса. Варна - очаква се краткотраен дъжд, с температури от 2 до 16 градуса. Видин - ще вали дъжд, температури - 3-9 градуса. Враца - ще превали и прегърми, температури - 5-12 градуса. Монтана - ще превали и прегърми, температури - 5-12 градуса. Плевен - ще прегърми и превали, температури - 2-10 градуса. Велико Търново - ще превали и прегърми, температури - 3-15 градуса. Русе - дъжд и сняг, температури - от 0 до 5 градуса. Шумен - ще превали  прегърми, температури - от 2 до 15 градуса. Силистра - дъжд и сняг, температури - от 0 до 5 градуса. Бургас - краткотраен дъжд, температури - от 5 до 20 градуса. Сливен - дъжд, температури - 6-16 градуса. Стара Загора - ще превали и прегърми, температури - 10-16 градуса. Кърджали - ще превали и прегърми, температури - 11-15 градуса. Благоевград - ще превали и прегърми, температури - 10-12 градуса. Сандански - ще превали и прегърми, температури - 6-13 градуса. Днес слънцето изгрява в 6:34 ч и залязва в 18:36 часа. Продължителност на деня ще е 12 часа и 2 минути.  ", "date": "2018.03.18", "title": "Опасно време с проливни дъждове, градушки, вятър и сняг днес"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379784-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%89%D0%B5-%D0%B2%D1%80%D1%8A%D1%87%D0%B8-%D0%B7%D0%BB%D0%B0%D1%82%D0%BD%D0%B0-%D0%BB%D0%B0%D0%B2%D1%80%D0%BE%D0%B2%D0%B0-%D0%BA%D0%BB%D0%BE%D0%BD%D0%BA%D0%B0-%D0%BD%D0%B0-%D1%80%D0%BE%D0%B1-%D1%83%D0%B5%D0%B9%D0%BD%D1%80%D0%B0%D0%B9%D1%82", "text": "Вицепремиерът и министър на външните работи Екатерина Захариева ще връчи днес на церемония от 14.30 часа най-високото отличие на Министерството на външните работи - \"Златна лаврова клонка\", на изпълнителния директор на Агенция ЕВРОПОЛ Роб Уейнрайт.   Под ръководството на Уейнрайт Агенцията на Европейския съюз за сътрудничество в областта на правоприлагането бе реформирана, информационният обмен между компетентните органи в държавите членки за сътрудничеството с България и борбата с организираната престъпност бе задълбочено.    По време на неговия мандат Агенцията оказа и безценна помощ в разследването на терористичния акт на летище Сарафово през 2012 г., припомнят от пресцентъра на МВнР.", "date": "2018.03.18", "title": "Екатерина Захариева ще връчи \"Златна лаврова клонка\" на Роб Уейнрайт"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379785-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B5-%D0%B7%D0%B0%D0%B4-%E2%80%9D%D0%B8%D0%BD%D0%B5%D1%80%D0%BA%D0%BE%D0%BC%E2%80%9D", "text": "Бойко Борисов стои зад ”Инерком”, заяви депутатът от БСП Стоян Мирчев в коментар на сделката за продажбата на ЧЕЗ.   \"Финансовите потоци, които стоят зад Гинка Върбакова, са неясни. Тоест, те не са неясни капитали - сянката на г-н Борисов, която дори вече не е сянка и се вижда цялото му тяло\", заяви Мирчев в събота пред Дарик радио. Той припомни, че през 2009 г. Борисов е сложил в надзора на ЧЕЗ \"негов близък приятел от предишния му бизнес в силовите групировки\".   \"Той беше изгонен през 2013 г. и тогава прокуратурата повдигна дело, че от ЧЕЗ от обществени поръчки са източени 800 млн., което със сигурност е оказало влияние и върху сметките, заради които станаха после протестите. В един момент обаче прокуратурата запуши тази сделка, тя остана в миналото и хората я забравиха. Жената на този човек, който нищо не разбира от енергетика, беше сложен в надзора на ЧЕЗ, сега можем да я свържем в добри отношения с Гинка Върбакова\", заяви Мирчев.   От България си тръгват инвеститори, които твърдят, че си тръгват заради правителството, посочи още той. Той коментира още, че е необходимо да има повече участие на държавата в определени сектори на икономиката. Според него държавата трябва да изкупи активите на ЧЕЗ и да управлява това електроразпределително дружество. От думите на Мирчев стана ясно, че БСП е против държавата да участва като съсобственик в сделката за ЧЕЗ.", "date": "2018.03.18", "title": "Социалист: Борисов е зад ”Инерком”"}
{"url": "http://www.classa.bg/%D1%81%D0%B2%D1%8F%D1%82/item/379777-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%BD%D0%B0%D0%B5-%D0%BA%D0%B0%D0%BA%D0%B2%D0%BE-%D0%B5-%D0%B4%D0%BE%D0%B1%D1%80%D0%B5-%D0%B7%D0%B0-%D1%82%D1%83%D1%80%D1%86%D0%B8%D1%82%D0%B5", "text": "            \"Имам приятелки, които винаги носят със себе си лютив спрей или поне дълга игла. Лично аз не го правя, но вече се замислям\". Ирмак е на 32 години и седи в едно кафене в по-либералния истанбулски квартал Нишантасъ. Тя живее сама. Разказва, че сутрин трябва добре да обмисли как точно да се облече, за да отговаря на изискванията. Според нея правителството упражнява силен натиск срещу жените и им отнема част от личната свобода.   На 14 март 2003 година Реджеп Тайип Ердоган състави правителство и стана премиер на Турция. Оттогава насам вмешателството на политиката в личния живот на хората е постоянен предмет на дискусии. Най-силно засегнати от политическата реторика са жените.   Ердоган постоянно предизвикваше скандали със своите изказвания. Заявяваше например, че жените трябва да раждат поне по три деца и че абортът е убийство. А Бюлент Арънч, който беше заместник-премиер от 2009 до 2011, казваше, че жените са длъжни да са добродетелни и че не е редно да се смеят на глас на обществени места. Министърът на здравеопазването Мехмет Мюезиноглу на свой ред обясни, че жените не трябва да се стремят към друга кариера, освен тази на майката.   34-годишната висшистка Селиме живее в истанбулския квартал Бейоглу: \"Едно правителство, което толкова много ограничава жените, постоянно напомпва мъжкото самочувствие. Тогава те започват да си мислят, че няма нищо лошо в това да изнасилиш една жена, ако тя не ти се подчинява\", казва тя. Селиме има чувството, че е принудена все по-често да се защитава от атаки, само защото не отговаря на представите на правителството за „добра жена\". \"Опасно е, когато правата на жените чисто и просто не се прилагат на практика. Най-добър пример в това отношение е законът за абортите\", споделя тя.   Ердоган демонстрира националното питие на Турция   Отношението на сегашния президент към алкохола също е обект на спорове от 15 години насам. \"Нашето национално питие е айрянът\", беше обявил Ердоган. Той забрани продажбата на алкохолни напитки в супермаркетите и малките магазини след 22 ч. Забрани и рекламите на алкохол по телевизията и във видеоклиповете. На дистрибуторите на алкохолни напитки беше забранено да спонсорират фестивали и концерти. Реджеп Тайип Ердоган винаги е смятал, че въпросните забрани не представляват вмешателство в личния живот на хората.   След военния преврат в Турция през 1980 година на жените в държавните учреждения и висшите училища беше забранено да носят мюсюлмански забрадки. Партията на Ердоган обаче отмени тези забрани. 40-годишната Хилал е държавна служителка и подкрепя Партията на справедливостта и развитието (ПСР). Тя е убедена, че сегашното управление на страната е най-доброто от всички досегашни: \"Преди нямахме право да работим със забрадки, а сега вече можем, слава на Аллаха! Навремето нямахме право и да се молим, а когато все пак го правехме, възникваха проблеми. А сега никой вече не ни се меси\", казва тя.   Абдулах Санир, ваксаджия в истанбулския квартал Еминьоню, също е доволен от властите. \"Днес е по-добре. Ердоган е от Ризе, а аз съм от Бингьол и съм кюрд, но гласувам за ПСР. Човек трябва да подкрепя онези, които са добри за народа\", казва той.   Абдулах Санир: \"Аз съм кюрд, но подкрепям ПСР\"   Една от групите, срещу които е насочена реториката на правителството, е тази на хомо- и транссексуалните. По традиция те провеждат своите демонстрации край площад Таксим. През изминалите три години полицията брутално разгонваше демонстрантите или забраняваше проявите им. Наскоро губернаторът на Анкара забрани редица изложби и театрални представления, засягащи темата за хомосексуалността, като се обоснова с \"обществената чувствителност по темата\".   Янсет е активистка в транссексуалното движение. Казва, че до 2007 година се чувствала добре в Истанбул и не се страхувала. \"От 2011 година обаче животът ми се промени. Сферите, в които мога да се изявявам и работя, стават все по-малко. А насилието в обществото расте. В продължение на три години почти не съм излизала от къщи. Чувствам се под все по-силен натиск \", казва тя.", "date": "2018.03.18", "title": "Ердоган знае какво е добре за турците"}
{"url": "http://www.classa.bg/%D1%81%D0%B2%D1%8F%D1%82/item/379778-%D1%82%D1%8A%D1%80%D1%81%D0%B8-%D1%81%D0%B5-%D1%80%D0%B0%D0%B1%D0%BE%D1%82%D0%BD%D0%B0-%D1%80%D1%8A%D0%BA%D0%B0-%D0%BD%D0%BE-%D0%B4%D0%B0-%D0%B5-%D0%B5%D0%B2%D1%82%D0%B8%D0%BD%D0%B0", "text": "            Никос Вартимиадис е напълно разорен. Затънал е в неизплатени дългове, а пекарната му е фалирала. Никос, който е на средна възраст и има три деца, споделя злощастната съдба на редица други безработни в Гърция. Захващал се е с временна работа, но постоянна така и не успявал да си намери. Докато един ден негов познат, също безработен, му казал, че клон на японско индустриално предприятие в Чехия предлага работа поне 1300 евро твърда месечна заплата. Никос и приятелите му подписали договори с местна посредническа фирма. Условията на работа във фабриката изглеждали отлични. Само че реалността се оказала друга.   Когато пристигнали на място, Никос и приятелят му с изненадана научили, че ще получават месечна заплата от 540 евро и няма да има никакво допълнително заплащане за наднормен труд, макар че това им било предварително обещано. Бившият пекар и приятелят му отказали да подпишат окончателния договор и незабавно се върнали обратно в Гърция.   За разлика от тях има обаче много други хора, най-вече сред младите, които проявяват истински авантюризъм. \"От момента, в който ни качиха в разнебитения автобус, който трябваше да ни откара във фабриката, ми стана ясно, че става дума за ужасна измама. Само че когато си отчаян, си готов и за сламка да се уловиш\", казва 28-годишната фризьорка Кристина Нери в разговор за ДВ.     Близо 55 000 агенции по заетостта в Европа всяка година набират евтина работна ръка за ниско платени дейности, предимно в сектора на услугите. Благодарение на тези посреднически агенции работодателите пестят голяма част от разходите за здравни осигуровки, за платен отпуск и прилични битови условия. А бедните и отчаяни от немотията източноевропейци или съсипаните от кризата гърци са заставени да работят при нечовешки условия.   Просяк в Атина с плакат, на който пише: \"Гладен съм\"   \"Държаха ни като роби в мръсни, запуснати общежития, които по нищо не приличаха на комфортните условия от рекламните снимки на сайта на агенцията. А най-ужасно от всичко беше, че не ни осигуриха каквото и да било медицинско обслужване\", казва Кристина. Докато работела за Toyodа Gosei Czech, тя се разболяла тежко от грип, а фирмата, която ѝ намерила работата , я заплашила, че ако иска болнични, ще я изхвърлят. Кристина успяла да издържи един ден, но след това напуснала, защото не искала да жертва здравето и живота си.   След срива на икономиката в Гърция през 2009 г. над 427 000 гърци са напуснали страната си, за да търсят работа в чужбина. По данни на Националната банка на Гърция, безпримерното изтичане на мозъци продължава и до днес. Гърция е на трето място след Кипър и Испания по брой на младите хора, напускащи родината си.     Според официалните статистики, безработицата в Гърция, която преди достигаше до 27%, в последно време осезаемо намалява. С ниво от близо 20% обаче, тя все пак остава близо три пъти по-висока от средната за ЕС, която е 8,8%. Това ще продължи да тласка безработните гърци да си търсят работа в чужбина, а и да стават жертва на криминални фирми.   \"Аз веднъж се опарих и повече няма да опитам, но ми е жал за 18 - 19-годишните, които наивно се улавят в капана на измамнически схеми\", казва Кристина.   Служители на гръцкото посолство в Прага казват, че са запознати с многобройните оплаквания и измамените очаквания, подклаждани от някои частни агенции по заетостта. \"Има легални ниши, които позволяват извършването на подобни дейност\", посочва обаче дипломат, пожелал да остане анонимен. А това не звучи твърде многообещаващо.", "date": "2018.03.18", "title": "Търси се работна ръка. Но да е евтина!"}
{"url": "http://www.classa.bg/%D1%81%D0%B2%D1%8F%D1%82/item/379779-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%86%D1%80%D1%83-%D0%B0%D0%BC%D0%B5%D1%80%D0%B8%D0%BA%D0%B0-%D1%89%D0%B5-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0-%D0%BD%D0%B0%D0%B4-%D1%82%D1%80%D1%8A%D0%BC%D0%BF", "text": "Джон Бренан, който оглавяваше Централното разузнавателно упраление на САЩ от 2013 до 2017 г., атакува публично президента Доналд Тръмп в Twitter.   \"Когато пълният мащаб на вашата продажност, морална низост и политическа корупция стане ясeн, ще си получите заслуженото място като позорен демагог в кошчето за боклук на историята\", написа Бренан в профила си.     Повод за резкия му коментар беше уволнението на  , който беше обвинен от Тръмп в прикриване на \"лъжите и корупцията на най-високо ниво във ФБР\". \"Може да жертвате Анди Маккейб, но няма да унищожите Америка. Америка ще триумфира над вас\", отговаря бившият разузнавач No.1 на САЩ.   Бренан беше главен съветник на Барак Обама по въпросите на борбата с тероризма, един от ръководителите на операцията по ликвидирането на Осама бен Ладен през 2011 г.   През март 2013 г. той беше избран за директор на ЦРУ, има общо 25 години стаж в разузнаването. Бренан беше заменен от Майк Помпео на 20 януари 2017 г., в деня на клетвата на Доналд Тръмп като президент.    ", "date": "2018.03.18", "title": "Бившият директор на ЦРУ: Америка ще триумфира над Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379780-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%BA%D0%BB%D0%B0%D1%81%D0%B0%D1%86%D0%B8%D1%8F", "text": "        По този повод реших да покажа историята на местата, които страната ни е заемала в тази класация назад във времето, а на заден план, в левия край е оригиналната класация и графика на най-добрите 16.   Данните за 2016-та и 2017-та години още не са публикувани по разбираеми причини – иска време за събиране и обработка на данните, не само по този показател, за целия свят. Но от сега можем да кажем, че страната ни ще отстъпи от тази позиция.   Това постижение е показателно за потенциала на страната ни, но именно за това политико-медийно-енерГЕПИйната мафия го пази в тайна, за да не си помислим, че и на нас нещо ни се полага, въпреки основния принос на държавните предприятия в това постижение.  ", "date": "2018.03.18", "title": "България с рекордна позиция в световна класация"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379781-%D1%81%D0%B2-%D0%BA%D0%B8%D1%80%D0%B8%D0%BB-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC%D1%81%D0%BA%D0%B8", "text": "    Св. Кирил бил възведен в сан йерусалимски архиепископ в царуването на Констанций (337-361 г.), един от синовете на  . Ереста на Арий в това време силно смущавала мира на Църквата Христова. Сам императорът приел лъжеучението и се стараел да го разпространи в държавата. Без да се бои от гонението, св. Кирил твърдо защищавал истината и я проповядвал усърдно.     През време на неговото епископство на 7 май 351 г. станало в Йерусалим чудесното явление – личбата на кръста Господен на небето. Св. Кирил в писмо до императора описал това чудесно явление, което видели всички жители на Йерусалим и множество поклоници, които се намирали в светия град. Сияещият кръст се простирал над Голгота до Елеонската планина. Цялото население на града било обзето от страх и едновременно от радост и се затекло в храма да прослави Бога.   Описвайки това чудо, св. Кирил се стараел да възбуди в сърцето на императора чувство на истинско благочестие. Но увещанията му останали безполезни. Сам св. Кирил си навлякъл гнева на царя и бил подложен на гнет и изгнание.   В Юдея се появил страшен глад. Св. Кирил, изпълнен със състрадание към бедните, щедро им помагал и раздал по такъв начин всичкото си имущество. Но имуществото му било малко и когато свършило, той започнал да продава църковните скъпоценности – скъпи съдове и златотъкани одежди, за да може с получените от продажбата пари да помага на бедните. Това благородно дело било представено на императора в превратен вид, понеже св. Кирил имал много недоброжелатели между арианските епископи. Те възбудили срещу него царя и отците от Селевкийския събор и св. Кирил бил свален и заточен. Той се върнал от заточение, когато император станал Юлиан, който обявил пълна веротърпимост и върнал от заточение всички изгнаници.     В краткото си царуване Юлиан  (361-363 г.) употребявал всички средства, за да унищожи християнството и да възстанови езичеството, към което бил привързан с цялата си душа. Като се убедил, че явното гонение няма да доведе до желаната цел, той действал отначало повече по хитър начин. Той проявявал към християните най-голямо презрение, стараел се да ги лиши от възможност за просвета, забранявал им да имат училища, отнемал доходите от християнските храмове и с тия пари съграждал и украсявал езическите капища и устройвал при тях училища и болници. Той облагодетелствал юдеите, само защото те били врагове на християните.   Мислейки да нанесе най-жесток удар на християните и да докаже неверността на пророчествата, той имал намерение да възобнови в предишното великолепие разрушения през войните йерусалимски храм. Затова той свикал в Йерусалим юдеите, които вече дълго време се скитали  безотечествено по разните страни; защото по времето на император Адриан, по причина на станалия бунт, на тях било забранено да живеят в Йерусалим. Град Йерусалим изгубил своето име и се наричал \"Емия Капитолина\". Император Константин бил възвърнал на Йерусалим предишното название и с тържеството на християнската вяра градът придобил значение, ненавистно на юдеите, и станал предмет на благоговение за християните. Можем да си представим с каква радост юдеите се отзовали на поканата на царя. На тълпи те идвали в Йерусалим, пълни с радостни очаквания. Защото с възобновяването на храма те свързвали и надежди за своето освобождение от властта на иноплеменниците и за възстановяване на старото величие.    Всеки от тях бил готов да пожертва част от имуществото си за постройка на храма. Жените давали скъпите си украшения. Всички се готвели да вземат участие в свещеното дело. Юлиан щедро помагал с пари; поставил един от сановниците си да ръководи работите и обещал, когато храмът бъде построен, сам заедно с юдеите да принесе жертва на Господа Саваота като благодарност за успеха на делото и за тържество над християните. Отивайки на поход против персите, той писал на юдеите: \"Молете се да се върна победител! Аз ще върна на Йерусалим предишното величие и в храма ще въздам благодарност на Бога.\"   Ободрени от покровителството на императора, юдеите започнали да се отнасят към християните с най-голямо презрение и да им нанасят всякакви оскърбления.   Между това юдеите усърдно се заловили за работа: очистили мястото на предишния хрим и започнали да приготвят материали за основите. Изведнъж земетресение, придружено от буря и вихър, разтърсило всичко и разхвърлило приготвените материали. Бурята и земетресението били придружени от странно явление: огън излизал на кълба от земята, обгарял работниците и оставял на телата и дрехите им знака на кръста. Ужасени от чудесната личба, юдеите били принудени да оставят своето предприятие и мнозина от тях познали силата на Христа и приели християнската вяра. Когато донесли на Юлиан за това събитие, той се разгневил, забранил да споменават за него като за нещо необикновено. Той отстранил свети Кирил от Йерусалим.   След смъртта на Юлиан свети Кирил се върнал, но отново бил изгонен от императора Валент, ревностен привърженик на Ариевото лъжеучение.   Архиепископът бил освободен при Теодосий Велики и управлявал паството си до смъртта си в 386 година.     Св. Кирил Йерусалимски оставил 24 \"осветителни слова\" или поучения за готвещите се към св. Кръщение, които в древната Църква се наричали \"оглашени\". Тези слова съдържат изложение на догматите и обяснения на църковните обреди. Те са твърде важни за нас, защото доказват как чисто и неизменно Православната църква запазила наредбите на древната Църква.   Запазено е и писмото на св. Кирил до император Констанций за чудесното явление на Христовия кръст.", "date": "2018.03.18", "title": "Св. Кирил Йерусалимски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379782-18-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "37 г. - Римският сенат анулира завещанието на Тиберий и обявява Калигула за император.     731 г. - Започва понтификатът на Св. папа Григорий III.   922 г. - Битката между българи и византийци при Пиги.   1229 г. - Кръстоносците, начело с Фридрих II, възстановяват Йерусалимското кралство.   1582 г. - В Антверпен е направен опит за убийство на Вилхелм Орански.   1662 г. - В Париж започва да функционира първият обществен транспорт - 8-местна карета.   1871 г. - Обявена е Парижката комуна.   1900 г. - Основан е нидерландският АФК „Аякс\".   1903 г. - Френското правителство забранява религиозните ордени.   1904 г. - Основан е Австрийският футболен съюз.   1915 г. - Битката при Дарданелите при която османската армия, водена от Мустафа Кемал паша, разбива англо-френския военноморски флот, най-модерния за времето си.   1919 г. - В Испания е основан ФК „Валенсия\".   1921 г. - Подписан е вторият Рижки мирен договор между Полша и Съветския съюз.   1922 г. - В Индия, Махатма Ганди е осъден на шест години затвор, заради гражданско неподчинение.   1925 г. - XXI Народното събрание отнема мандати на комунисти.   1925 г. - Торнадо опустошава територии от три щата на САЩ - Мисури, Илинойс и Индиана, загиват 695 души.   1937 г. - При експлозия на газова инсталация в училище в Ню Лондон (Тексас) загиват около 300 ученици и учители.   1938 г. - Мексико национализира цялото петролно имущество на територията на държавата, собственост на чужди фирми.   1945 г. - Втората световна война: 1 250 американски бомбардировача обстрелват Берлин.   1965 г. - Съветският космонавт Алексей Леонов извършва първото в историята на космонавтиката излизане в открития космос.   1966 г. - Папа Павел VI отменя отлъчването от църквата за католиците, сключили брак с некатолици.   1970 г. - Лон Нол пропъжда от Камбоджа принц Нородом Сианук.   1974 г. - Приключва 5-месечната петролна криза, свързана с ембаргото на страните от ОПЕК за САЩ, Западна Европа и Япония.   1980 г. - 50 души загиват при експлозия на ракета „Восток-2М\" на космодрума Плесецк (СССР).   1989 г. - В Хеопсовата пирамида в Египет е открита мумия отпреди 4 400 години.   2002 г. - Войната в Афганистан (от 2001): Операция „Анаконда\" (започнала на 2 март) приключва с унищожаването на 500 талибани и бойци на „Ал Кайда\" и 11 жертви на съюзниците.   2003 г. - САЩ започват война в Ирак.   2004 г. - Членство на България в НАТО: XXXIX Народно събрание ратифицира Северноатлантическия договор.        ", "date": "2018.03.18", "title": "18 март, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379783-%D0%BD%D0%B5-%D1%82%D1%8A%D1%80%D1%81%D0%B5%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%B8%D1%8F-%D0%BE%D1%82%D0%B3%D0%BE%D0%B2%D0%BE%D1%80-%D0%B7%D0%B0-%D0%B6%D0%B8%D0%B2%D0%BE%D1%82%D0%B0,-%D0%B2%D1%81%D0%B5%D0%BB%D0%B5%D0%BD%D0%B0%D1%82%D0%B0-%D0%B8-%D0%B2%D1%81%D0%B8%D1%87%D0%BA%D0%BE-%D0%BE%D1%81%D1%82%D0%B0%D0%BD%D0%B0%D0%BB%D0%BE", "text": "    Наскоро прочетох страхотната книга на Дъглас Адамс \"Пътеводител на галактическия стопаджия\". В нея суперкомпютърът Дълбоката Мисъл получава заповед да даде \"Отговора на Живота, Вселената и Всичко останало\".   След 7,5 милиона години на дълбоки размисли, най-накрая той дава ясен, но абсолютно безсмислен отговор:  .   Почитателите на книгата са се опитвали да открият скритото символично значение на числото, но според мен - такова липсва. Напротив, Дъглас Адамс просто се подиграва на усилията, които хората са склонни да влагат в опита да намерят правилния отговор на Всичко.     Абсолютната сигурност е мираж. В реалния живот изборите, пред които сме изправени, рядко се характеризират с яснота. Очаква се да действаме на базата на несъвършена информация, да вземаме решения въз основа на несигурни данни.   В резултат на това \"правилният\" отговор постоянно ни убягва.   Това създава усещане за дълбоко неудобство у мнозина (включително и при мен). Все пак откакто сме се родили, ни захранват с правилни отговори.     Когато бях гимназист, успях да реша една задача на контролната по математика, използвайки по-различна формула от тази, която ни преподаваха в час.   За моя изненада, тази формула намали оценката ми наполовина. Когато попитах защо, учителят надвисна над чина ми и обяви, че има само един правилен начин да се достигне до верния отговор. А именно - онзи, който той преподава. След което ми препоръча да не му продавам антиконформистките си номера, и с това обяснението приключи.         Бредбъри повтаря същата теза в друга част на книгата си:    В политиката, а и в живота, приемаме, че не съществуват нюанси, а аргументите на противниковата страна са абсурдни. Не спираме опитите си сграбчим неуловимия \"правилен отговор\", а Сизиф ни се присмива.   Яснотата е удобна. Яснотата е проста. Признанието за сложността на един проблем - т.е. признанието, че има повече от един отговор - е много по-трудно, отколкото заемането на твъда позиция. Нюансите не вършат работа за новинарски репортажи или за ударни речи. Много по-лесно е да се преструваме, че нюансите не съществуват.     Животът се превръща в състезание към центъра.   Но стабилността, която сигурните решения ни дават, е фалшива. Внимавайте, ако работата ви се състои в това да дадете серия от правилни отговори. Ако правилният отговор е лесен за разпознаване, работата ви може да бъде автоматизирана или прехвърлена на по-нискоквалифициран служител.   Нещо повече - ако разглеждаме света като серия от правилни отговори, няма да си правим труда да ги поставяме под въпрос. Властите превръщат правилните отговори в свещени истини.   Често давам на студентите си в класа по конституционно право един пример: \"Може ли 25-годишен човек да бъде избран за президент на САЩ?\". Има само един верен отговор според конституцията на Америка: Не.     Прогресът и откритията се случват тогава, когато престанем да гледаме на света като поредица от верни и грешни отговори. Когато се накараме да помислим, когато излезем от зоната на удобство към сферата, в която няма яснота.   Хората, които преуспяват в Информационната епоха, са онези, които приемат несигурността, вместо да я отричат и да се залъгват с твърди позиции и тежки преценки.   Ще разберете, че сте на прав път, когато няма гаранции за успеха на подхода ви.", "date": "2018.03.18", "title": "Не търсете правилния отговор за Живота, Вселената и Всичко останало"}
{"url": "http://www.classa.bg/%D1%81%D0%B2%D1%8F%D1%82/item/379774-%D0%BC%D0%BE%D0%B3%D1%8A%D1%89%D0%B0%D1%82%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D0%B0-%D0%BC%D0%B5%D1%80%D0%BA%D0%B5%D0%BB,-%D0%BC%D0%B5%D0%B9-%D0%B8-%D0%BC%D0%B0%D0%BA%D1%80%D0%BE%D0%BD", "text": "Могъщата Европа на Меркел, Мей и Макрон, дето изобщо не се гърчи пред САЩ ЕС: Иран спазва ядрената сделка. ООН: Иран спазва ядрената сделка Международната агенция по ядрена енергия:Иран спазва ядрената сделка. САЩ: Иран грубо погазва ядрената сделка! Санкции! Бомб Иран! Annihilation! Мрън-мрън! Извод – Иран трябва да бъде наказан със санкции, защото според САЩ, Техеран не спазва ядрената сделка, и Вашингтон заплашва да се оттегли от сделката. Великобритания, Франция и Германия предлагат нови санкции на ЕС срещу Иран, за да задържат САЩ в сключеното през 2015 г. ядрено споразумение, съобщава “Ройтерс”.", "date": "2018.03.18", "title": "Могъщата Европа на Меркел, Мей и Макрон"}
{"url": "http://www.classa.bg/%D1%81%D0%B2%D1%8F%D1%82/item/379775-%D0%B3%D0%BE%D1%82%D0%BE%D0%B2%D0%B0-%D0%BB%D0%B8-%D0%B5-%D0%B3%D1%8A%D1%80%D1%86%D0%B8%D1%8F-%D0%B4%D0%B0-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BA%D1%80%D0%B0%D0%BA%D0%B0", "text": "    Ходовете, които ще бъдат осъществени от сега до края на програмата през август, ще определят дали Гърция може наистина да я напусне безпроблемно. Първата стъпка е да се създаде надежден и подходящ за бизнеса план за национален растеж и реформа, базирана на широк социален и политически консенсус. Целта трябва да бъде устойчиво възстановяване на частните инвестиции, които се сринаха по време на кризата, а планът трябва да предложи подробен график и списък с приоритети.       За да намалят допълнително пазарната несигурност, официалните кредитори на Гърция ще трябва да вземат решение по преструктурирането на гръцкия публичен дълг, и то не по-късно от първата половина на 2018 г. съгласно по-ранните ангажименти. Финална сделка по дълга трябва да гарантира жизнеспособността на пазарните условия, докато в същото време изпълнява задълженията за облекчаване на дълга.   През следващите шест месеца, докато спасителната програма официално приключи, Международният валутен фонд (МВФ) трябва да остане ангажиран с нея. Пазарите ще трябва да видят, че МВФ е съгласен както с преструктурирането на публичния дълг, така и с платежоспособността на банковата система след стрес тестовете. Негативна позиция може да застраши излизането.   Освен това гръцкото правителство под управлението на партията СИРИЗА и основната опозиционна партия – Нова демокрация, трябва да потвърди ангажимента си да изпълни фискалните цели: годишни бюджетни излишъци, без обслужването на дълга, в размер на 3,5% от брутния вътрешен продукт всяка година до 2022 г. Всяко обсъждане за коригиране на тази цел или промяна на фискалния микс трябва да бъде отложено, докато доверието в пазара не бъде напълно възстановено. Подобни първични излишъци са наистина прекомерни и рецесионни, но при сегашните обстоятелства ползите от повишаване на фискалната надеждност на страната натежава над разходите.   рейтинг.   Оптималната стратегия на Гърция е всички заинтересовани страни да работят заедно през следващите няколко месеца, за да осъществят чисто и устойчиво излизане и завръщане към икономическата и социална нормалност. Последните подобрения на икономиката може да отпаднат много бързо при неотговорни политики. Доверието е крехко и трябва да бъде засилено.", "date": "2018.03.18", "title": "Готова ли е Гърция да се изправи на крака?"}
{"url": "http://www.classa.bg/%D1%81%D0%B2%D1%8F%D1%82/item/379776-%D1%82%D1%80%D1%83%D0%B4%D0%BD%D0%B8-%D1%83%D1%80%D0%BE%D1%86%D0%B8-%D0%B8-%D0%B7%D0%B0-%D0%B1%D0%B5%D1%80%D0%BB%D0%B8%D0%BD,-%D0%B8-%D0%B7%D0%B0-%D0%BF%D0%B0%D1%80%D0%B8%D0%B6", "text": "              Срещата в Париж беше официалният старт на едно партньорство, което всъщност далеч не е ново. Но приемайки федералната канцлерка в Елисейския дворец, Еманюел Макрон искаше да сигнализира нещо като ново начало. Когато миналата години френският президент встъпи в длъжност, в Германия тъкмо започваше предизборната борба. След това Макрон беше принуден да се захване с някои спешни вътрешнополитическите задачи, а на канцлерката ѝ бяха нужни шест дълги месеца, докато успее да състави правителство и да поеме управлението в ръцете си. Сега вече и двамата са готови за действия. По принцип.   Звездният миг за Макрон беше през миналата година, когато той представи своите предложения за реформи на ЕС. Френският президент настоя за повече интеграция, което моментално накара евроскептиците сред страните-членки да потръпнат от ужас. Макрон предлага основна реформа на еврозоната, подчинена на принципа „един за всички, всички за един!\". Той иска да превърне еврото във валута, която се ръководи от едно място, иска еврозоната да има свой бюджет, както и собствен финансов министър и т.н. Тези предложения бяха посрещнати от Берлин с глухо ръмжене, защото нищо друго не плаши германското финансово министерство така силно, както представата за един съюз, в който Германия би била принудена да плаща за дълговете на закъсалите европейски държави.   И докато френският финансов министър апелира за повече активност, новият му германски колега Олаф Шолц иска време за размисъл и дискусии. Не е случайно, че не се предвижда нищо конкретно и за срещата на върха на ЕС през идната седмица.     По темата за реформи в еврозоната междувременно стана ясно кои неща НЕ са възможни: няма да има финансов министър на еврозоната, нито общ бюджет или скорошен банков съюз. Ангела Меркел лично постави прът в колелета на подобни начинания. Главната отговорност явно и занапред ще си остане в ръцете на страните-членки от еврозоната, които ще трябва първо да санират закъсалите си банки, преди да мислят за някакъв банков съюз. Това съдържа и ясно предупреждение към потенциалните коалиционни партньори в Италия.   Финансовият министър Шолц дори няма да има нужда да напомня на останалите за спазването на бюджетната дисциплина. Той впрочем също се обяви за задълбочаване на интеграцията в Европа, но не поясни какво точно има предвид.   По същество беше ясно, че германските гости ще поднесат разочарование на домакините в Париж. Полето за действие на християндемократката Меркел и социалдемократа Шолц изглежда твърде тясно, въпреки, или именно заради обещанията, съдържащи се в коалиционния договор. Берлин е наясно, че е длъжен да помогне на френския президент да постигне известни успехи на европейската политическа сцена. Но истински пробив така или иначе няма да има.   Франция е смятана за лидер на държавите в Средиземноморското пространство – т.е. на онези южни страни, които страстно се борят за правото да поемат нови дългове и за разхлабване на бюджетна дисциплина. Срещу тях постепенно се оформи съпротивата на северните държави. Водени от холандеца Марк Рюте, датчани, шведи, ирландци и балтийци дават ясно да се разбере, че нямат никакво намерение да приемат ролята на пионки, които послушно гласуват някакви планове, приети в Париж и Берлин. Всяка страна е длъжна първо да си изработи сама защита срещу кризи, заяви Марк Рюте и предупреди, че волята на „пестеливите страни\" не бива да се пренебрегва.     Така за пореден път си пролича старото недоверие към оста Париж-Берлин, която е обвинявана, че се държи господарски спрямо останалите 27 държани в ЕС. Всичките тези спорове далеч не са само за пари, тук става дума и за отбранителна, и за външна политика. Еманюел Макрон проявява много повече смелост от германското правителство. Интересите на френския президент обаче са отчасти различни от интересите на правителството в Берлин. Да се балансират тези различни интереси ще бъде много по-трудно, отколкото се предполагаше в началото.   Въпреки това канцлерката и президентът ще трябва да разработят няколко проекта, които да удовлетворят собствените им избиратели, но да са приемливи и за другите страни-членки. На фона на острите конфликти в света – като започнем с търговската война на Тръмп и завършим с агресивните прояви на Путин – би било фатално, ако и ЕС изпадне в нова криза. Париж ще трябва да обуздае амбициите си, а Берлин - да проявява повече смелост. Едва тогава те ще могат да осъществят онова, което е възможно. А за някакъв голям скок напред може да мисли и по-късно.", "date": "2018.03.18", "title": "Трудни уроци. И за Берлин, и за Париж"}
{"url": "http://www.classa.bg/%D1%81%D0%B2%D1%8F%D1%82/item/379772-%D1%8F%D0%BA%D0%BE%D0%B2-%D0%BA%D0%B5%D0%B4%D0%BC%D0%B8-%D0%BA%D1%8A%D0%BC-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%E2%80%9E%D0%B0%D0%BA%D0%BE-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B1%D1%8F%D1%85%D0%B0-%D0%BE%D1%82%D1%80%D0%BE%D0%B2%D0%B8%D0%BB%D0%B8-%D1%81%D0%BA%D1%80%D0%B8%D0%BF%D0%B0%D0%BB,-%D0%BD%D0%B8%D1%89%D0%BE-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D0%BD%D0%B0%D0%BC%D0%B5%D1%80%D0%B8%D1%82%D0%B5%E2%80%A6%E2%80%9C", "text": "    Ексшефът на израелската служба „Натив“   коментира обвиненията на Британия по адрес на Русия по делото Скрипал на руския канал „Россия 1“.   Британия обвинява Русия в отравянето на беглеца от ГРУ Сергей Скрипал и дъщеря му Юлия, но не представя факти и достъп во информацията по делото. Според Кедми има две версии: официалната – че разкриването на данните ще нанесе удар по сигурността на Британия: експертът смята тази версия за малко вероятна. Другата версия е, че просто британците няма какво да кажат.     Кедми напомни, че Скрипал вече е бил в ръцете на руските специални служби и „разказа всичко, което можеше да разкаже“. Следователно, няма никакъв практически смисъл да бъде ликвидиран. Що се отнася до веществото „Новичок“, с което според британската версия бил отровен Скрипал, Кедми посочи, че в съветската епоха Русия ликвидира криещите се в чужбина престъпници така, че никой не намираше никакви следи, и никакви причини няма и в този случай да ги оставя.   „Доколкото зная от историята на Русия и Съветския съюз, през 50-те години беше ликвидиран от човек от агентурата на КГБ Степан Бандера. Тогава беше използван газ и немците въобще не разбраха, че е използван. Те мислеха, че Бандера е починал от сърдечна недостатъчност. Зная и една не съвсем успешна операция на Израел в Оман; искаха да ликвидират един от ръководителите на Хамас. Там също беше използван газ, който не оставя следи. Нито Русия, нито Израел ликвидират с методи, които оставят следи…“ – посочи Кедми.   Той посочи още, че отравянето на Скрипал се случи „в най-неудобния за Русия момент“ – в навечерието на президентските избори и световното първенство по футбол. Ако Русия искаше наистина да се избави от Скрипал, тя не би го направила по такъв просташко-грубиянски начин. Следователно, единственият „заподозрян“ остава самата Британия, но нейните цели и мотиви също предизвикват въпроси, особено що се отнася до целесъобразността им.   „Британците имат високо ниво на технически и професионални качества, но не и за анализ. Ситуацията излиза от чисто професионалните рамки; това повече прилича на нещо специално подготвено, за да се получи мотив. Но какво искат те? Да изменят политиката на Русия? Те вече си счупиха зъбите за това. Да повлияят на изборите? Трябва да си пълен идиот, за да смяташ, че това ще им повлияе отрицателно и населението на Русия ще се възмути.    Скъсване на дипломатическите отношения? Ще се случи и какво по-нататък? Британците имат ли въобще някаква политическа цел? Или те толкова с деградирали от времената на Чърчил, че имат само вътрешнополитически цели, а за политиката на държавата те не мислят. Накъде я водят, също не мислят…“ – резюмира Кедми.  ", "date": "2018.03.18", "title": "Яков Кедми към британците: „Ако руснаците бяха отровили Скрипал, нищо нямаше да намерите…“"}
{"url": "http://www.classa.bg/%D1%81%D0%B2%D1%8F%D1%82/item/379773-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D1%81%D0%B0%D1%89-%D0%BF%D0%BE%D1%89%D1%83%D1%80%D1%8F%D1%85%D0%B0-%D0%BF%D1%80%D0%B5%D0%B4-%D0%BD%D0%B0%D0%B4%D0%B2%D0%B8%D1%81%D0%B2%D0%B0%D1%89%D0%B0%D1%82%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BF%D1%83%D1%82%D0%B8%D0%BD-%D0%B4%D0%B0-%D0%B3%D0%B8-%D0%B4%D0%BE%D0%B2%D1%8A%D1%80%D1%88%D0%B8-%D1%81-%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D0%B0%D0%BD%D0%B4%D0%B0%D1%82", "text": "    Правителствените сили на Дамаск навлязоха в Източна Гута.В късните часове на сряда силите на сирийския президент Башар Асад навлязоха в бунтовническия анклав Източна Гута, предава AFP.   По данни на базираната във Великобритания медия на терористите наречена “Сирийска обсерватория за човешките права”, правителствените войски на Дамаск са успели да установят контрол в южната част на анклава – един от последните в страната.     Случаят с отравянето на бившия двоен агент Скрипал преди изборите в Русия несъмнено са по холивудски сценарий. Защо Лондон отказва да даде проба в нарушение на международната конвенция за химическото оръжие?   Водещата медия на американския бизнес, информационната агенция “Блумбърг” заяви, че “американската епоха свърши” и този период на общо вашингтонско господство над света не просто е свършил. Оказва се, че “американската епоха” умря и това било жестока смърт. Според “Блумбърг” мястото на “престъплението” вече е ясно определено – това е Сирия, а автор е президентът на Руската федерация Владимир Путин.   В Държавната Дума отново обмислят зона, забранена за полети над Сирия от САЩ и НАТО.   В комитета по отбраната на Държавната Дума предлагат да бъде обявено въздушното пространство над Сирия за зона, забранена за полети във връзка с получената информация за планирания от САЩ ракетно-бомбен удар по правителствените квартали на Дамаск.   „В тази ситуация е необходимо да се готвим за отразяване на нападението и за защита, да обявим цялото въздушно пространство над Сирия за зона, забранена за полети и да сваляме всичко, което ще лети и да направим заявление за това“ – каза пред „Интерфакс“ във вторник първият заместник-председател на комитета по отбраната на Държавната Дума Александър Шерин.   Той счита, че „Америка не може да даде Сирия, тъй като това ще стане показател за липсата на възможности тя еднолично да властва над земята“.   Началникът на генералния щаб на Русия армейски генерал Валерий Герасимов заяви за наличието на информация за подготовката от терористите в Източна Гута на провокация с използване на химическо оръжие. „Ние имаме достоверна информация за подготовката от страна на терористите на инсценировка за използване на химическо оръжие от правителствените войски против мирното население“ – каза той.   Герасимов:”САЩ планират да обвинят правителствените сили на Сирия за използване на химическо оръжие. Като ответна мярка Вашингтон планира да нанесе ракетно-бомбен удар по правителствените квартали на Дамаск“ – каза Герасимов.   „В Дамаск в учрежденията и на обектите на Министерството на отбраната на Сирия се намират руски военни съветници, представители на Центъра за примирение на враждуващите страни и военнослужещи на военната полиция“ – каза началникът на Генералния щаб.   „В случай на възникване на заплаха за живота на нашите военнослужещи, Въоръжените сили на Руската федерация ще вземат ответни мерки за въздействие както по ракетите, така и по носителите, които ще ги използват“ – каза той.  ", "date": "2018.03.18", "title": "Великобритания и САЩ пощуряха пред надвисващата опасност Путин да ги довърши с още един мандат"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379766-%D0%BF%D0%BB%D1%83%D0%B2%D0%B5%D1%86-%D0%B7%D0%B0%D1%80%D1%8F%D0%B7%D0%B0-%D1%82%D0%B0%D0%B7%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD%D0%BE-%D1%8F%D0%BA%D0%B0-%D0%BC%D0%B0%D1%86%D0%BA%D0%B0", "text": "Британски плувец се превърна в обект на насилие от страна на 19-годишната си бивша приятелка. Бенжамин Кебъл, който е студент в университет в Кънектикът, взел решение да се раздели с гаджето си Катрин Махони.      Русокосата красавица, която също се занимава с плуване, не приела добре факта, че няма да е вече със своя любим и... му забила един юмрук в лицето. Последвал и удар в стомаха на момчето. Впоследствие той разпространил снимки, на които се вижда, че носът му разкървавен.     Бен посетил болнично заведение, където станало ясно, че има счупване. Катрин пък била задържана и обвинена в насилие. По-късно момичето било освободено под парична гаранция от 1500 долара.      ", "date": "2018.03.18", "title": "Плувец заряза тази убийствено яка мацка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379767-%D0%BA%D1%80%D0%B0%D0%BB%D1%81%D0%BA%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B2-%D1%88%D0%BE%D0%BA", "text": "В интернет изтекоха голи снимки на годеницата на принц Хари. На някои от публикуваните фотоси Меган Маркъл е край морето и се припича на слънце на плажа, а на друга снимка пък се излежава с чаша шампанско... отново без горнище, пише celebjiad.com.            Припомняме, че по-рано Кралица Елизабет одобри брака на внука си с актрисата.    Сватбата ще се състои на 19 май.", "date": "2018.03.18", "title": "Кралското семейство в шок!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379768-%D0%B4%D1%8A%D1%80%D1%82%D0%B0-%D1%87%D0%B0%D0%BD%D1%82%D0%B0-%D0%BB%D0%B8-%D0%B3%D0%BB%D0%BE%D1%80%D0%B8%D1%8F-%D0%B5-%D0%BD%D0%B0-44,-%D0%BD%D0%BE", "text": "Фолк иконата Глория навлажни мъжките погледи в мрежата със серия от горещи фотоси. Певицата в момента е на почивка в Дубай. Глория влуди мрежата с горещото си тяло, на което могат да завидят много по-млади жени в България.      Тя е на 44, но си личи, че полага огромни грижи, за да изкушава с перфектните си форми.      \"Все си търся лятото\", написа певицата към един от фотосите.      Прави впечатление и изрязания бански на певицата, в който едва се побира големия й бюст.  ", "date": "2018.03.18", "title": "Дърта чанта ли? Глория е на 44, но...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379769-%D0%BD%D0%B0%D0%B9-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%B8%D1%82%D0%B5-%D0%B7%D0%BE%D0%B4%D0%B8%D0%B8", "text": "Интелигентността е нещо, което всеки малко или повече носи в себе си, но личните ни амбиции и усилия са тези, които помагат за нейното развиване и надграждане, пише actualno.com. Въпреки това, зодиакалният знак, под който сме родени може да окаже влияние върху интелигентността и да ни постави в графата „най-интелигентните зодии\". Научете в следващите редове дали сте сред тях.       Близнаците спадат към въздушните знаци. За тази двойствена зодия е характерно, че има идеалистично-аналитична интелигентност. Родените под знака на Близнаци живеят в света на общуването, което им помага да генерират нови идеи. Емоционалността им също до голяма степен им помага да създават своите креативни проекти. Интелигентността на Близнаците започва да се проявява още в ранна детска възраст. От малки те са изключително любопитни за света, който ги заобикаля и не спират да го изследват и изучават. Но не само това. Родените под този зодиакален знак могат да бъдат не само отлични лидери, учени, но и големи таланти, тъй като звездите им са определили да могат да се развиват еднакво добре в науката и изкуството. За да поддържат своето ниво на интелигентност, Близнаците често внимателно избират хората, с които общуват. Те се нуждаят от интелигентни събеседници и партньори, готови за конструктивни преговори.        Измежду всички от зодиака, родените под знака на зодия Скорпион са най-проницателните и интуитивните. Те са родени с уникално шесто чувство. Винаги се стремят да усетят нещата в дълбочина и е много трудно да бъдат манипулирани. Или казано накратко, Скорпионите имат проницателен интелект. Те спадат към групата на водните знаци. В китайската астрология водата е свързана с търсенето, разузнаването. Именно тази им дарба ги прави добри в сферата, в която се развиват. Освен това, голяма част от успеваемостта на Скорпионите се дължи и на тяхната упорита работа. Няма материя, която може да се окаже трудна за разгадаване за един Скорпион.        Стрелците също като Близнаците са изключително любопитни. Те са и големи авантюристи, което е техен плюс и им помага да научават повече за света около тях. Стрелците са проницателни, знаят как да оценят всяка ситуация, в която попадат, както и хората, с които общуват. Постигат отлични успехи в математиката и природните науки. Хобито на родените под знака на Стрелец е да инвестират време и средства в самоусъвършенстването си. Техният интелект е интуитивен. Виждат добрите възможности често в рисковите ситуации.", "date": "2018.03.18", "title": "Най-интелигентните зодии!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379770-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-18-%D0%BC%D0%B0%D1%80%D1%82", "text": "Днес, може да получите, не само изгодна работа, но и да направите романтично запознанство. Животът ви ще стане по-ярък и вдъхновен и това ще засегне всички области. Не забравяйте, да слушате интуицията си, особено ако става въпрос за финанси. От инвестиции и заеми е по-добре да се откажете, всъщност вашите \"спестявания\", ще са достатъчни до края на пролетта. Очаква ви е забързан ден, когато дори рутините задачи, ще се окажат трудни. Възможно е да има разногласия с колеги, финансови затруднения и пречки по пътя към постигането на личните цели. Близките, ще оценят вашето искрено желание за помирение с техните решения, но ще трябва да ги зарадвате и с подаръци. Не се препоръчва да се занимавате днес с екстремни спортове, а също и да пътувате на дълги разстояния. Само в най-неотложните случаи, сядайте зад волана. Възможно е да получите пари, за минала работа. Практични сте по природа, затова е добре да спестите тези пари, поне до началото на лятото. Очаква ви продуктивен ден, когато дори с малко работа, ще получите прилична печалба. Не е нужно да търсите логика навсякъде, защото истината е някъде близо. Това важи за личния живот, от който не сте много доволни напоследък. Вечерта е по-добре да се откажете, от посещения на многолюдни места и публични събития. Опитайте се, да се отпуснете и починете. Ще започнете да нервничите, когато нещата, не вървят по предварително очертания план Въпреки че причините за това може да са различни. Обърнете внимание на вашето здраве, по-добре отидете на лекар, ако нещо ви боли дълго време. За забавления в кръга на приятелите, денят не е добър. Вечерта, ще трябва да се занимавате с домашни и финансови въпроси. Очаква ви, стабилност във финансовата сфера, което ще спомогне за съхранение на душевното ви спокойствие. Толкова често се безпокоите за финансите, че нервите ви са напълно разтроени. Някои грандиозни предложения, коренно ще променят решенията ви. За да не се окажете в плен на илюзиите, е по-добре да се посъветвате с по-мъдри хора. Ще трябва да прекратите договора, с някои от партньорите ви в бизнеса. Но бъдете внимателни, за да не се наруши работата ви. В личния живот, ще възникне непредсказуема ситуация, когато ще научите повече за близък човек, отколкото е необходимо. От пътуване с кола, по-добре се откажете, особено при лошо време. Очакват ви нови възможности в работата, за които трябва да се хванете и с двете ръце. Не завиждайте на тези, които са по-успешни от вас. Може да промените ситуацията кардинално, ако вложите изгодно пари в проект. След разговор с приятел, ще ви остане неприятен привкус и негодувание. Въпреки че сами, сте предизвикали неговата откровеност.   Избягвайте съмнителни контакти, както в любовта, така и в бизнеса. Не градете далечни планове, ако не знаете до къде могат да доведат. За да съхраните репутацията си, трябва да се държите сдържано. Нечестната игра и интригите, не са във ваш стил, така че не си мърсете ръцете и пазете авторитета си. Очаква ви, обучение, повишаване на квалификацията и практично прилагане на вашите знания. Сериозна роля в живота ви, ще изиграе разговор с човек от миналото. Опитайте се да слушате повече и не проявявайте инициатива. Ярки впечатления, ще получите неща или ситуации, на които не сте обръщали внимание преди. Днес, ще бъдете много общителни и весели, което ще позволи да намерите нови приятели и партньори. Основното нещо е, да не изпускате от поглед подробностите, от които зависи кариерното ви развитие. Може спокойно да промените професията си, да правите планове за бъдещето или да се преместите в друг град. Силно впечатление, вечерта, ще произведе върху вас, любимия човек. Трябва да намерите общ език с онези, с които постоянно спорите за нещо. Не се поддавайте на емоциите си, в противен случай, ще ви изкарат от строя в даден момент. Препоръчително е, да покажете съчувствие и щедрост към хората, които винаги ви подкрепят. Връзката с избраника, ще зависи повече от вас, така че решете сами как да я съхраните.", "date": "2018.03.18", "title": "Дневен хороскоп 18 март"}
{"url": "http://www.classa.bg/%D1%81%D0%B2%D1%8F%D1%82/item/379771-%D0%BE%D0%B1%D0%BE%D0%B6%D0%B0%D0%B2%D0%B0%D0%BC-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B0%D0%BB%D0%BE%D1%83%D0%BC%D0%BD%D0%B8%D1%86%D0%B8", "text": "Те вече са усвоили театралните постановки в стил “ ” /” “-НПО, създадено и до ден-днешен оглавявано от запасен полковник от МИ-5, чиито измекяри в Сирия непрекъснато “спасяват” било “жертви” на химическите атаки на Башар срещу собственото му население, било на кървавите руски бомбардировки на болници и т.н./.      Вгледайте се в тази фотография, снета на мястото на употребата на газа “новичок” – на нея виждаме двама зелени клоуни в скафандри за най-висша биозащита, които са със затворен цикъл.   След това виждаме още два бели клоуна, които са просто в обикновени костюми за химическа защита, но все пак с противогази. И трима английски пожарникари с тъпи мутри. Какво ли ще се случи с тези трима тъпаци – та те стоят зад бяло-синята ограничителна лента?!     Най-смешното обаче е, че в машината на пожарникарите /голяма и червена/ има средства за защита, които може и да са по-лоши от тези на клоуните в зелено, но със сигурност са по-добри от тези на клоуните в бяло.   Просто тях са забравили да ги предупредят, че се снима научнофантастичен филм за отравяне на хора с неизвестно вещество.   На следващата снимка пък е кореспондентът на БиБиСи, който пък е въобще без каска. От КГБ ни намекват – той е бил в час, че там в действителност нищо няма и това е просто постановка…”  ", "date": "2018.03.18", "title": "Обожавам британските малоумници"}
