{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381893-50-1-%D0%B7%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0", "text": "      Обявеното днес обвинение срещу квесторите Станислав Лютов и Елена Костадинчев за груба безстопанственост и „разпиляване” на поверените им активи на КТБ, т.е. на нашите вложения!           Първо, обвинението срещу квесторите е обвинение срещу БНБ, УС на БНБ и в частност, срещу водещите изпълнители на погрома над КТБ Иван Искров, Димитър Костов и Нели Кордовска, без чиито нареждания или одобрения квесторите не са предприемали никакви действия.     Второ, защото в нашите сигнали доказваме закононарушения на Димитър Костов и Нели Кордовска по отношение на превръщането на преференциалните депозити в обикновени, на одобряването на цесии, прихващания и освобождаване на обезпечения, за указанията дадени как престъпно да се гласува в Общото събрание на редица дружества, в т.ч. на БТК – Виваком, за да се улесни максимално присвояването им, за разрешения от тях разгул на фалшификации и присвоявания на активи на КТБ от Бисер Лазов и Ко.     Трето, поради гореизложеното „сумата на обвинението” от около 1 млн. лв е смехотворна – това са пет минимални депозита! При около 100 млн. лв изплатени на депозанти с преференциални кредити! И над 60 млн. лв. изплатени неправомерно и „по изключение” на Фонда за гарантираните влогове на 20 и 26 юни 2014 г.! И при кражби на Бисер Лазов и Ко за около 200 млн. лв към датата на обединяване на сигналите и започването на досъдебното производство. За кражбата на Виваком за смехотворната 1/3 от пазарната й цена и последвалото неизплащане към КТБ на нито една стотинка от отпуснатия от банката за покупката на дружеството кредит за 300 млн.евро!                                       В множество интервюта и публикации посочихме, че НАП се използва за натиск и рекет над фирми и граждани с надгарантирани депозити в КТБ, които продължават да пледират за справедливост и възмездие. Но очевидно е ясно, че НАП, наред с прокуратурата, е любимата бухалка за разправа с журналисти, медии, граждани, отстояващи мнение, различно от  официалната държавна политика.    НАП като неконтролируем от никаква институция или граждански контрол орган е целенасочено направляван от политици и магистрати орган е и обект на жалбата ни по реда на глобалния закон Магнитски, описващ прилагани срещу граждани и фирми практики. При частично или пълно погасяване на задължения от длъжници констататирахме, че в уведомленията на НАП към длъжниците за разпореждането със изплатените суми първо, заверяването на сметката на НАП се извършва десетки дни, а и месеци по-късно от вальора на плащането. Второ, уведомленията не съдържат лихвен купон, който да показва не само сторниране на лихви и наказателни лихви за горните периоди, а и за изплатените суми въобще. Трето, масово при дела на длъжници срещу НАП административните съдилища не допускат съдебно-счетоводна експертиза. Масово е затруднено ползването на данъчен кредит по ДДС или връщане на суми на малки и средни фирми. Най-често една ревизия по ДДС се „захлупва” с втора по ДДС или обща ревизия. Масово се притискат фирми с претенции за връщане на ДДС да носят отговорност за контрагентите си, за смяна на адреса за  отписване от ДДС регистрация. Във връзка с гореизложеното и в подкрепа на всички организации, сигнализиращи за порочни практики на НАП и на граждани и фирми в България, които нямат „честта” да са част от олигархични формирования или да принадлежат на олигарси търсим отговор на следните въпроси: 1.       На какво се държат разликите, възникващи между реалните задължения на фирми и данните в електронните справки на информационния център на НАП? 2.      Въз основа на какви законови документи, писмени или устни нареждания се упражнява натиск нърху малките и средни фирми по отношение забавяне, бойкотиране на връщането на ДДС или невръщане на ДДС или лишаване от право на ползване на данъчен кредит? 3.      Защо доказвателствената тежест за неправомерни практики при плащането на ДДС от фирми – контрагенти на изрядни данъкоплатци, се прехвърля на последните? 4.      Какво означава понятието „СИСТЕМЕН БОН” , издавано при покупка от магазините на Билла и защо в Билла не се издават касови бележки, представляващи „ФИСКАЛЕН БОН” ? 5.      Вярно ли е, че Билла плаща глоба от по 15 хил.лв. месечно за издаването на системен, а не на фискален бон, което по информация от управители на Билла магазини позволява манипулирането на данни за продажбите на стоки и размера на ДДС?  Така им излизало стократно по-евтино, твърдят финансисти. 6.      Известни ли са на НАП практиките на германските вериги в България за минимизиране и/или нулиране на печалбите им с цел неплащане на данък печалба?", "date": "2018.05.12", "title": "50 : 1 за Прокуратурата"}
{"url": "http://www.classa.bg/%D1%81%D0%B2%D1%8F%D1%82/item/381888-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D1%81%D0%B5%D1%81%D1%82%D1%80%D0%B0-%E2%80%93-%D0%BE%D0%B1%D0%B2%D0%B8%D0%BD%D0%B5%D0%BD%D0%B0-%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BA%D0%BE%D0%BD%D1%81%D1%83%D0%BB%D1%82%D0%B0%D0%BD%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82", "text": "Властите във Филаделфия (Пенсилвания, САЩ) са обвинили в убийство по небрежност и фалшифициране на документи, Кристиане Гейни, медицинска сестра на 30 години. Твърди се, че тя е причинила смъртта на бащата на бившия съветник по национална сигурност на Доналд Тръмп , Хърбърт Реймънд Макмастър, съобщава AP.   Хърбърт Макмастър е бил приет в дом за възрастни във Филаделфия и умрял на 13 април, на 84-годишна възраст, няколко часа след като паднал на главата си.   Кадрите от камерите за сигурност на институцията показват, че медицинската сестра Гейни не е извършила неврологичен преглед след падането, както се изисква от правилата. Освен това жената по-късно фалшифицирала медицинските документи, за да докаже, че е направила необходимия анализ.   Администрацията на Центъра за възрастни хора си сътрудничи с органите на властта и също провежда собствено вътрешно разследване.   Хърбърт Макмастър бил пенсиониран офицер от американската армия. Неговият син, генерал-лейтенант Хърбърт Реймънд Макмастър, до март заема поста съветник по националната сигурност на президента Тръмп, но е уволнен и заменен от бившия посланик на САЩ в ООН, Джон Болтън.", "date": "2018.05.12", "title": "Медицинска сестра – обвинена в убийството на бащата на консултанта на Тръмп по националната сигурност"}
{"url": "http://www.classa.bg/%D1%81%D0%B2%D1%8F%D1%82/item/381889-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%BD%D0%BE%D0%B2%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0", "text": "Миналата седмица доларът счупи рекорд в Аржентина, достигайки 23,66 песос. Положението създава тревога сред населението и самото правителство, тъй като само преди няколко дни, на 23 април, американската валута се търгуваше на 20,53.   Централната банка реши да повиши лихвения процент на ценните книжа до 40%, поради \"динамиката, придобита от валутния пазар\", което доведе до обезценяване на местната валута. Но с новината възникнаха още съмнения относно това колко печеливша ще бъде тази парична политика в средносрочен план. Ето защо президентът Маврицио Макри обяви, че ще поиска \"превантивен\" заем от Международния валутен фонд, за да балансира публичните сметки.   Увеличението на долара към песото се дължи на различни фактори - вътрешни и външни. Сред тях са политическият и икономически натиск над тарифите за обществени услуги, прилагането на финансовия данък върху доходите, увеличаването на данъците в САЩ и поскъпването на долара в света.   Мартин Калос, икономист и професор, заяви че към това се добавя \"структурен компонент\" на икономическия модел, импулсиран от аржентинското правителство, \"който от самото начало включва дерегулиране на финансовия пазар.\"   От своя страна социологът и изследовател Роландо Гарсия заяви пред медиите, че сегашната ситуация е една \"по-голяма икономическа нестабилност, отколкото тази, която съществуваше преди ръста на обменния курс\". Това е така, защото правителството \"не може да сдържа долара и няма, в рамките на своите икономически насоки, възможности за друг тип валутната политика\". По-конкретно, това означава \"много високи финансови разходи за правителството и за цялото общество\". Калос добавя, че Централната банка \"може би поради проблеми с диагнозата или комуникацията относно намесата си\" не знае как да се справи със ситуацията. Икономическият екип на президента Макри трябваше да \"обърне голяма част от това, което смята за прогрес, каквито бяха ниските лихви или натрупването на резерви\", завърши икономистът.   Преди консултацията относно възможността за икономическа криза, Гарсия заяви, че е необходимо да видим \"какво влияние ще има решението на правителството върху пазара\". Т. е. дали финансовите участници \"ще приемат това предложение от 40% лихва за ценните книжа или все пак ще решат да поддържат позиции в долари, чрез натискане на валутата\".   Той също така прогнозира, че \"в непосредствен план\" няма да има въздействие, сравнимо с \"аржентинската хиперинфлация от 1989 г. или кризата от 2001 г.\". Въпреки това, той предвижда \"влошаване на националните сметки и ситуация на изключителна външна нестабилност\".", "date": "2018.05.12", "title": "Аржентина - на ръба на нова икономическа криза"}
{"url": "http://www.classa.bg/%D1%81%D0%B2%D1%8F%D1%82/item/381890-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%BA%D0%B0-%D0%B8%D0%B7%D0%B3%D0%BE%D1%80%D0%B0,-%D0%BF%D0%BB%D0%B0%D0%BD%D0%B8%D1%80%D0%B0%D0%BB%D0%B0-%D0%B4%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BC%D1%83%D0%B7%D0%B5%D0%B9,-%D0%B5-%D0%B8%D0%B7%D0%BF%D1%80%D0%B0%D0%B2%D0%B5%D0%BD%D0%B0-%D0%BF%D1%80%D0%B5%D0%B4-%D1%81%D1%8A%D0%B4%D0%B0", "text": "Сафаа Булар, млада лондончанка, седна в четвъртък на подсъдимата скамейка в Централния наказателен съд в Лондон, след като планирала атака срещу Британския музей и след като намерението й да се ожени за екстремист в Сирия пропаднало.   Според прокурорите, Булар е планирала нападението заедно с боец от ислямска държава, за когото се надявала да се ожени, но той изгубил живота си през 2017 г., съобщи АП.   Намеренията на девойката, на 18, са били \"да отприщи насилие и терор в сърцето на Лондон\", като атакува известния музей в британската столица, заяви пред журито прокурор, Дънкан Аткинсън. Момичето отрече обвиненията.   Прокурорът заяви, че Булар се е опитала да убеди сестра си, Ризлайн, на 21 години, да извърши атаката, след като е била арестувана през април.   Според Аткинсън, когато се обаждала от затвора Булар споменавала кодово за атаката като чай, в стила на „Алиса в страната на чудесата\".   Установено е, че сестрата и майката на младата жена, идентифицирана като Мина Дих, са закупили ножове и раница и са анализирали околностите на големите паметници в Лондон. След известно време на наблюдение те били арестувани.   Ризлайн се призна за виновна за обвиненията и призна, че е планирала атаката, докато майка й бе обвинена в помагачество.", "date": "2018.05.12", "title": "Провалена джихадистка изгора, планирала да атакува Британския музей, е изправена пред съда"}
{"url": "http://www.classa.bg/%D1%81%D0%B2%D1%8F%D1%82/item/381891-%D1%81%D0%B8%D0%BD%D0%B3%D0%B0%D0%BF%D1%83%D1%80-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D0%BC-%D0%B4%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D1%82%D0%BE%D0%B7%D0%B8-%D0%B3%D1%80%D0%B0%D0%B4-%D0%B4%D1%8A%D1%80%D0%B6%D0%B0%D0%B2%D0%B0", "text": "След като президентът на САЩ Доналд Тръмп обяви, че срещата му със севернокорейския лидер Ким Чен-ун ще се проведе в града-държава Сингапур, няколко анализатори се опитаха да обяснят причината за този избор. Някои приписват това на неутралитета на този финансов център в Югоизточна Азия, други подчертават предимствата му в областта на сигурността, а трети посочват впечатляващата му история от международни срещи на върха.   Със свръхмодерната си архитектура, градът-държава Сингапур се радва на солидна инфраструктура по сигурността, която до голяма степен го прави един от най-безопасните градове в Азия. Там има строги ограничения по отношение на медиите и обществените срещи, което ще осигури строго контролирана среда за срещата на Тръмп и Ким, поради което вероятно е предпочитан от севернокорейците, съобщава The Economic Times.   Освен това Сингапур има приятелски дипломатически отношения както с Вашингтон, така и с Пхенян. Държавата смята САЩ като близък сътрудник, а в същото време предоставя нещо повече от тихо гостоприемство на Посолството на Северна Корея.   \"Сингапур има дипломатически отношения със САЩ и със Северна Корея. Той може да гарантира безопасността на Доналд Тръмп и Ким Чен-ун, както и неутралността си,\" каза той пред репортери заместник-говорителят на Белия дом, Радж Шах. Той също така подчерта, че \"първата среща на лидерите на Китай и Тайван също се проведе в Сингапур\".   Освен това Сингапур и Пхенян имат дълга история на сътрудничество: първата правна фирма и първият ресторант за бързо хранене в Пхенян са открити от сингапурците. От друга страна, Сингапур, като домакин на срещата \"Тръмп-Ким\", представлява приемлива възможност и за Китай, важен съюзник на Северна Корея.   \"Като страна, неутрална и обективна, с последователни и акламирани принципи на външната политика, като малка държава без желание или способност да навреди на други хора или на техните интереси, Сингапур се вписва добре в изискванията\", казва Лим Тай Вей, изследовател в Института за Източна Азия на Националния университет в Сингапур.   В допълнение, за Тръмп и Ким е удобно да се срещнат в Сингапур, защото този град-държава не носи утежнен исторически или политически багаж.   В същото време, градът има история на провеждане на международни срещи на високо равнище. Така през 2015 г. там се проведе историческата среща между китайския президент Си Дзинпин и тогавашния лидер на властите на китайския остров Тайван Маин Йъо Джоу.   Освен това Сингапур ежегодно е домакин на Азиатския форум за сигурност (известен още като Диалогът \"Шангри-Ла\"), на който присъстват държавни глави, министри на отбраната и други висши военни офицери.", "date": "2018.05.12", "title": "Сингапур - причините срещата между Тръмп и Ким да се проведе в този град-държава"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381892-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%87%D0%B5%D1%81%D0%BA%D0%B0-%D0%BF%D0%B0%D1%80%D1%82%D0%B8%D1%8F-%D1%81%D0%B5-%D0%B5-%D0%B8%D0%B7%D0%BF%D1%80%D0%B0%D0%B2%D0%B8%D0%BB%D0%B0-%D1%81-%D0%B2%D1%81%D0%B8%D1%87%D0%BA%D0%B8-%D1%81%D0%B8%D0%BB%D0%B8-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B0%D1%81%D0%BE%D0%B2%D0%B0-%D0%BE%D0%BC%D1%80%D0%B0%D0%B7%D0%B0-%D0%B8-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D0%B8%D0%B7%D1%8A%D0%BC-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BF%D0%B5%D1%80%D0%B8%D0%BE%D0%B4%D0%B0-1941-%E2%80%93-1944-%D0%B3", "text": "Още с влизането в сила на Закона за защита на нацията в началото на 1941 година Българската работническа партия се е изправила с всички сили срещу насаждането на расова омраза и антисемитизъм в България. Това каза лидерът на БСП – София Калоян Паргов в доклада, който изнесе по време на Научна сесия в читалището в гр. Брезник, посветена на 75 години от събитията през март – април 1943 г. Сесията се проведе след церемонията по откриване на мемориална плоча в памет на евреите, полагали принудителен робски труд в пясъчната кариера „Главан“. Това е безчовечна и репресивна мярка, действаща съгласно антиеврейския Закон за защита на нацията, приет през декември 1940 г и прилаган срещу българските евреи до септември 1944 г.      В доклада си Калоян Паргов цитира думите на левия депутат по онова време Тодор Поляков: „Този законопроект е законопроект за опозоряване на нацията“. Поляков е подкрепен от други леви депутати като Любен Дюгмеджиев и д-р Никола Сакаров. „Комунисти и ремсисти се изправят остро срещу Закона за защита на нацията и категорично заявяват, че чрез антиеврейските мерки правителството се опитва да скрие парливите икономически проблеми и призовават за защита на еврейската трудеща се младеж“, подчерта Паргов.     Лидерът на столичните социалисти припомни, че българските комунисти са в авангарда на защитниците на евреите в България и приведе примери за това: „През 1942 година Васил Коларов осъжда антиеврейските мерки, предприети от българското правителство, а приетата Наредба от 29 август 1942 година е оприличена на 59 „скрижали“. Той изтъква и се опитва да докаже, че целите на антиеврейския поход е да бъдат заграбени еврейските капитали. В емисията от 20 декември 1942 г. по радио „Москва“ „Антисемитският бяс на хитлеристите и предупреждението на правителствата на свободолюбивите народи” Коларов привежда редица примери за убийства и нехуманно отношение към евреи от страна на хитлеристките палачи“.    „А позивът на Българската работническа партия от 23 май 1943 г. е доказано най-въздействащата пропагандна проява на българските комунисти и е недвусмислен акт на морална подкрепа към бедстващите сънародници – евреи“, категоричен бе Паргов. В обръщениетокъм българите, към народните представители, бившите министри, общественици, писатели, хората на физическия и умствен труд, към свещениците, към българските майки, от БРП призовават всички открито и с различни способи и средства да се противопоставят на предприетото от Комисариата по еврейските въпроси принудително изселване. Евреите са призовани към „геройска борба и смърт пред смърт в ръцете на палача Хитлер”.   „Днес повече от всякога са ни нужни тези примери от историята. Защото в последно време все по-често ставаме свидетели на надигащи се в Европа и по света прояви на нетолерантност и ксенофобия. Длъжни сме категорично и безкомпромисно да се противопоставим на всички прояви, символизиращи най-мрачните моменти от европейската история на ХХ век. Времена, които действително създадоха нуждата от Обединена Европа като гарант катастрофата да не се повтори“, завърши доклада си Калоян Паргов.", "date": "2018.05.12", "title": "Българската работническа партия се е изправила с всички сили срещу насаждането на расова омраза и антисемитизъм в България в периода 1941 – 1944 г."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/381884-%D0%B2%D1%81%D0%B5%D0%BA%D0%B8,-%D0%BA%D0%BE%D0%B9%D1%82%D0%BE-%D0%B2%D0%B8-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%E2%80%9D%D0%B5%D0%B2%D1%80%D0%BE%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B8-%D1%86%D0%B5%D0%BD%D0%BD%D0%BE%D1%81%D1%82%D0%B8%E2%80%9D-%D0%B5-%D0%BD%D0%B5%D0%BA%D0%BE%D0%BC%D0%BF%D0%B5%D1%82%D0%B5%D0%BD%D1%82%D0%B5%D0%BD-%D0%B8%D0%BB%D0%B8-%D0%B0%D0%B1%D1%81%D0%BE%D0%BB%D1%8E%D1%82%D0%B5%D0%BD-%D0%BC%D0%BE%D1%88%D0%B5%D0%BD%D0%B8%D0%BA", "text": "Всеки, който ви говори за ”Евроатлантически ценности” е некомпетентен или абсолютен мошеник! «Терминът “Евроатлантически ценности” не съществува в класацията на юридическите термини на ООН. За първи път терминът “Евроатлантически ценности” е употребен в първоначалната чернова на учредителния акт на Северно атлантическия военен пакт и гласи: “Под формата на евроатлантически ценности ще се обяснява, заемането на територията чрез военна сила и военни действия на страни, които не са членки на този пакт.” Тоест – войната ще бъде оправдавана с този термин. Или още казано – заличаване на културния код на страните приобщени към този пакт.»,– Димитър Недков Заглавието е на bultimes.com Димитър Недков е висш масон, посветен в най-високата, 33-та степен на масонството и член на международната академия на илюминатите в Рим.", "date": "2018.05.12", "title": "Всеки, който ви говори за ”Евроатлантически ценности” е некомпетентен или абсолютен мошеник!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/381885-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D1%88%D0%BB%D0%B5%D0%B2%D0%B8-%D0%B1%D0%BE%D0%B9%D0%BA%D0%BE-%D0%B5%D0%B2%D1%80%D0%BE%D0%BF%D0%B0-%D0%B5-%D0%BE%D1%82%D0%B2%D0%BE%D1%80%D0%B5%D0%BD%D0%B0,-%D0%BD%D0%BE-%D0%BD%D0%B5%D0%B9%D0%BD%D0%B8%D1%8F%D1%82-%D0%B8%D0%B7%D0%B1%D0%BE%D1%80-%D0%BD%D0%B5-%D0%B5-%D0%BD%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%B8%D1%82%D0%B5-%D1%81%D1%82%D1%8A%D0%BF%D0%BA%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BC%D0%B8%D0%BD%D1%83%D1%82%D0%B0", "text": "Френският президент Емануел Макрон на два пъти се обърна поименно към българския премиер в своя реч пред елита на ЕС в Германия.     Вчера той бе удостоен с годишната награда Карл Велики за своята визия за нова Европа, а гост на церемонията бе и Бойко Борисов.   “Трябва да направим ясен избор, не само да се движим към Европа, a може би за известно време, може би с един по-интегриран кръг, който винаги е напредвал по-добре, но е и отворена врата.   И Бойко Борисов, както и Петро Порошенко, го знаят: аз не вярвам в заключена Европа, която е клуб на няколко държави.   Но вече не вярвам в Европа, която може постоянно да чака 28-те днес, от утре 27-те да се споразумеят за абсолютно всичко”, каза Еманюел Макрон. И добави:   “Трябва да кажем – защото винаги е така, откакто сме се появили – че някои хора имат силата на душата, характера, волята да се движат напред, ако правилата са ясни.  Вратите са отворени, така че всеки, в деня, в който го иска и може, може да се присъедини към тях.  Но не можем да смятаме, че изборът на Европа винаги ще бъде изборът на единствения общ знаменател, изборът на най-малкия риск, изборът на най-малката стъпка в последната минута, не!”   Повод за думите му е визията за т.нар. Европа на две скорости и стратегията в следващия финансов период ЕС да обвърже фондовете си с реалното му изпълнение и върховенството на закона в държавите-членки.   Бившият ни посланик в Москва Илиян Василев разтълкува казаното от Макрон така:   “Както се казва – дойде сутринта, а заедно с нея и отрезвяването.  На важната среща в Аахен, президентът Макрон сметна за нужно да прекрати илюзиите на Борисов и други лидери в Централна и Източна Европа, че някой ще чака или приеме Борисовите варианти за европолитика без реформи, без съдържателна промяна в сферата на свободата на медии и върховенството на закона”. Или че заслугите му за Западните Балкани са търгуем актив срещу приемане без реформи.”   В речта си Еманюел Макрон призова още германския канцлер Ангела Меркел да преосмисли как германската мания към бюджетна дисциплина се отразява на европейския проект.   “Германия не може да има постоянен фетиш към бюджетен и търговски излишък, защото те са на цената на останалите”, каза той.   Френският държавен глава апелира Европа да се обедини в днешния все по-сложен свят и пред едностранните действия на САЩ по въпроси като климата и иранското ядрено споразумение.   Макрон косвено разкритикува склонността на американския президент Доналд Тръмп да решава вместо европейците. “Ако приемем други велики сили, включително съюзници и наши приятели от най-тежките моменти в историята ни, да се поставят в положение да вземат решения вместо нас за дипломацията или сигурността ни, принуждавайки ни понякога да поемаме големи рискове, значи вече не сме независими”, отбеляза той, предаде OFFNews.   Междувременно в парламента пред журналисти вътрешният министър Валентин Радев издаде как Бойко решава проблемите в държавата:   “Премиерът Борисов реагира като на футболен мач – не е важно дали играем добре, а сърцато”,  така обясни министърът обясни действията на министър-председателя когато трябва да се решават проблеми.", "date": "2018.05.12", "title": "Макрон зашлеви Бойко: Европа е отворена, но нейният избор не е на най-малките стъпки в последната минута!"}
{"url": "http://www.classa.bg/%D1%81%D0%B2%D1%8F%D1%82/item/381886-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D0%B2%D0%B8%D1%80%D1%83%D1%81-%D0%B2-%D1%87%D0%BE%D0%B2%D0%B5%D1%88%D0%BA%D0%B0-%D0%B4%D0%BD%D0%BA-%D0%BE%D1%82-%D0%B1%D1%80%D0%BE%D0%BD%D0%B7%D0%BE%D0%B2%D0%B0%D1%82%D0%B0-%D0%B5%D0%BF%D0%BE%D1%85%D0%B0", "text": "Екип от датски учени откри следи от хепатит В в човешка ДНК, датираща от бронзовата епоха, преди около 4500 години, съобщава Science Alert. Според научния портал това е най-старото свидетелство за съществуването на този вирус.   Преди това най-старите открити до момента доказателства за хепатит В - обявени по-рано тази година - са на само четири и половина века и са открити в останките на дете, живеещо в средновековна Италия.   Екипът, ръководен от генетика Еске Вилерсли от университета в Копенхаген, и колегите му от университета в Кеймбридж, са анализирали геномите на 304 физически лица, които са живели преди между 7000 и 200 години и са открили данни за инфекция с хепатит В у 25 от тези лица.   Техниката на извличане на гените, използвана от учените, също така разкрила, че в Монголия е възникнал евентуален миграционен път, довел до чумата на Юстиниан, която опустошила византийската империя през шести век.", "date": "2018.05.12", "title": "Откриха смъртоносен вирус в човешка ДНК от бронзовата епоха"}
{"url": "http://www.classa.bg/%D1%81%D0%B2%D1%8F%D1%82/item/381887-%D0%BC%D0%B8%D1%81%D0%B8%D0%B8%D1%82%D0%B5-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%BA%D1%80%D0%B8%D1%8F%D1%82-%D1%80%D0%B8%D1%81%D0%BA-%D0%BE%D1%82-%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B8%D0%B5-%D0%B8%D0%BB%D0%B8-%D0%BC%D1%83%D1%82%D0%B0%D1%86%D0%B8%D0%B8", "text": "Група учени от Университета Брук (Ню Йорк, САЩ) е определила до каква степен лунната почва е вредна за тъканите на хората и другите бозайници. Около 90% от човешките белодробни клетки и невроните на лабораторните мишки, използвани в техния експеримент, са загинали, когато били изложени на контакт с частиците, които образуват прахообразния слой на Луната.   За тези експерименти, проведени миналата година на Земята, не били използвани пробите от лунна скала, донесени от мисиите Аполо на НАСА, а били симулирани почви, съставени от същите частици, както оригиналните. Въпреки това, дори и в малки количества, лунният прах се оказал токсичен и потенциално смъртоносен, сочи проучването, резултатите от което са публикувани в списание GeoHealth.   Луната няма атмосфера, припомнят учените. Ето защо нейната почва постоянно се бомбардира от заредени частици, идващи от горните слоеве на Слънцето, които дават на лунната кора мощен електростатичен заряд. И друга от последиците е, че прахът изобилства от свободни радикали.   Предишни изследвания показват, че вдишване на вулканична пепел или прах от въглищни мини, може да предизвика бронхит, хрипове, дразнене на очите и цикатризация на белодробната тъкан. В допълнение, частиците се натрупват в дихателните пътища и най-малките от тях се инфилтрират в алвеолите на белите дробове. Прахът може да повреди ДНК на клетките, да причини мутации и рак.   Изследователите не са сигурни как симулираната лунна почва убива клетките, но се предполага, че това става по вина на възпалителната реакция, или на свободните радикали, които пречат на клетката да функционира правилно.   Водещият автор на изследването, генетикът Рейчъл Кейстън, заяви, че бъдещите пилотирани мисии за изследване на Луната и отвъд нея, включват опасности за здравето на астронавтите, които са още по-сериозни от непосредствените рискове в Космоса.   След вдишване на фин прах по време на пътуването си до Луната през 1972 г., астронавтът Харисън Шмит каталогизира реакцията на тялото си като \"лунна сенна хрема\" с кихане, сълзене на очите и болки в гърлото. Симптомите на този екипаж са били ефимерни, но изследователите признават, че лунния прах може да засегне дългосрочното здраве, включително генетичните мутации.", "date": "2018.05.12", "title": "Мисиите на Луната крият риск от унищожение или мутации"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/381882-%D0%B4%D0%B0-%D1%84%D0%B0%D1%88%D0%B8%D0%B7%D0%B8%D1%80%D0%B0%D1%88-%D0%B4%D0%B5%D1%82%D0%B5", "text": "Преди мача между \"Левски\" и \"Славия\" едни родители са свалили пижамите на момченцата си, подострили са им фашизоидните прически, сложили са им къси панталонки в милитъри стил и са изписали (или са допуснали „батковци\" да изпишат) по гърбовете и коремите им ACAB (\"Всички ченгета са копелета\"), Levski Hooligans и свастики. После всички заедно са отишли на мача, а по някое време момчетата са пуснати да излязат на терена, да покажат телата си и да демонстрират наученото.    Там ги хващат и камерите на фоторепортерите, а снимката се разпространява из социалните медии. Досега има реакция само от страна на Агенцията за защита на детето. Политици да се изкажат обаче не сме чули. Как да чуем, когато някои от тях сами вирват ръце до танкове, изложени в музеи и се \"бъзикат\" с фашисткото наследство.   Никой не е изненадан от това, че и децата се фашизират. Ще кажа само, че ако подобно нещо се случи в Германия или Франция, родителите веднага щяха да бъдат подведени под съдебна отговорност.   Без значение дали те лично са подтикнали момчетата си или за това се е \"погрижил\" някой батко, чичо или по-голям приятел. Във всеки случай вината щеше да се търси. Никой нямаше да си представи, че това може да се подмине като... невинна детска закачка.       За всеки мислещ човек е ясно, че толкова малки деца не са отговорни за действията си. Следователно, зад тях стоят болни мозъци, които определят начина им на мислене. Или по-скоро на липса на всякакво мислене...   Тъжната истина е, че у нас сме изключително късопаметни по отношение на историята. Простотията действа като инстутиционален геноцид и тихо, но сигурно убива способността за съждение и поука от миналото. Рано или късно, води до обществена деменция.   Когато попаднеш в нея, или се маргинализираш, или се фашизираш, защото това по-лесния начин да се заявиш изобщо. Първично е, не се нуждае от усилия, гази, мачка и се опитва да респектира с агресия.   Който няма ум, разчита да всява страх.   Преди няколко дни се върнах ог Берлин. Не бях ходила там преди и не знаех какво да очаквам. Изумих се как този град пази историята на най-зловещото световно масово убийство на хора - индустриализираното унищожаване на човешки същества по време на Втората световна война. Споменът за него присъства във всичко с една идея - да ни държи нащрек, за да не допуснем подобна изродщина никога повече.   Берлин държи този ужасяващ спомен като червена лампа, говори за него навсякъде, винаги. Затова и там няма да усетиш каквато и да е омраза или предразсъдък по отношение на произход, националност, сексуалност, вяра. Изумена съм от това скланяне на глава пред историческата истина и куража да кажеш с това \"Никога повече\".   Мисля, че всеки съвременен човек трябва задължително да отиде и да види монументите, издигнати там в памет на жертвите на Холокоста, за да може реално да осъзнае необяснимата лудост на онова време, да си представи реалните животи и съдби на милионите унищожени хора.   В Еврейския музей има инсталация, която те вкарва в грамадна бетонна кула, от която няма излизане. Вратата се затваря след теб и край, нямаш изход, само бегла надежда в една метална стълба, до която няма как да стигнеш, и в тънък процеп светлина някъде високо, високо. Стоиш там и осъзнаваш страха, можеш да го пипнеш, да го усетиш как мирише на смърт. Има и една пътека от безброй железни дебели пластини, които наподобяват лица, емотикони.   Стъпваш върху тях и шумът от стъпките ти реже въздуха и те удря право в сърцето. Адски е тихо в тази зала. Всъщност във всички такива места е адски тихо, защото пред смъртта си просто човек. Притихнал и сам, осъзнал щастието това да не ти се е случило.   А то се е случило на толкова много хора. Зверски избити, изгорени с специално произведени за това камери, мъчени, окрадени, затрити. Трябва да се види и мемориала, посветен на загиналите евреи в Европа по време на войната. Представлява цял парк от огромни бетонни блокове, който прилича на гробище - всеки един от тези блокове символизира 10 000 човешки живота. Това са съдбите не само на евреи, но и на роми, на хомосексуални, на \"неблагонадеждни\" и \"втора класа\" хора, на балканци...   Тези родители, които са си костюмирали децата и са нарисували по телцата им свастики, трябва добре да си дадат сметка, че ако оня жалък комплексар с мустачките и нещастния си сексуален и емоционален живот беше оцелял, щеше да ги изгори в същите тези камери като трета вълна \"неправилни хора\".   Така е било предвидено - по нашите територии хората е трябвало да са работната ръка на съвършените арийци, пуделчетата им за забавление, горящите им факли.   Едва ли им идва на ума на тези майки и бащи, че децата им щяха да имат точно същата съдба, уви... Без значение дали си вдигат ръчичките като чичо Хитлер и се правят на големи бабаити.   Сега знаят да вдигат ръка в нацистки поздрав, щото така е \"готино\" и е \"левскарско\" - така са им казали възрастните. Трябва да плашат, трябва да са агресивни, иначе ще ги мислят за слабаци.   Превърнати са в обръснати малки карикатури на ужасните си родители. Поколение, което живее в обединена Европа. Деца, които утре ще учат в европейски университети и ще трябва да защитават ценностите, за които родителите ни мечтаеха, а ние се борихме.   Слава Богу, не цялото поколение е такова. Но е отвратително само 80 години след най-големия световен исторически срам и грях към човечността отново да виждаме знаците му върху непорасналите тела на децата ни.   Мен обаче не ме е страх. И много други не ги е страх. На това се отговаря с памет и образование, с история, възпитание и мисъл, с ценности, изкуство и култура.   Безпросветникът, колкото и да се перчи с голите си гърди и обръснатия си врат, си остава пълен нещастник. И вътрешно в себе си много добре го осъзнава. Затова и ползва единственото, с което си мисли, че разполага - тялото на детето си - да пише и рисува върху него жалките си послания.   Дано един ден децата да разберат и да простят на родителите си варварството. Ние няма да им го простим.", "date": "2018.05.12", "title": "Да фашизираш дете"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/381883-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%BD%D0%B5-%D0%B2%D0%B8%D0%B6%D0%B4%D0%B0%D1%82-%D0%B0%D0%BD%D1%82%D0%B8%D0%B1%D1%8A%D0%BB%D0%B3%D0%B0%D1%80%D0%B8%D0%B7%D0%BC%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "В последните месеци се случиха събития, които, дадоха нов, привидно само положителен тласък в българо-македонските отношения. Без да отричаме безспорната положителност, ще хвърлим поглед и върху някои неща, които, убягват на българските мейнстрим медии. Това е нужно особено сега, преди срещата на държавните и правителствени ръководители на страните от Европейския Съюз и от Западните Балкани, която трябва да се проведе в София, на 17 май в рамките на българското европредседателство. И от която големи очаквания имат ръководителите на България и Македония, както и българското и македонското общества.   Посещението на българския министър-председател Бойко Борисов в Скопие през март т. г. и участието му във възпоменателната церемония, по повод 75 години от депортирането на евреите от териториите на днешна Македония, може да се тълкува и като положително последствие от Договора за добросъседство, приятелство и сътрудничество, подписан преди повече от девет месеца, между македонската и българската държави. В помена участваха още премиерите на Македония и Босна и Херцеговина Зоран Заев и Денис Звиздич, представители на румънския парламент и дипломати от други държави.       Бойко Борисов стана първият български министър-председател, който в Скопие се поклони и изказа почит пред паметта на над 7000 загинали евреи от Македония, депортирани през 1943 година от администрацията на българската държава, която, по това време е съюзник на Третия Райх. Самата трагедия и българското участие в нея, е отделна тема, с всички нейни многослойни исторически и политически измерения.  Макар и да не поднесе    от името на българската държава, поне пред македонската еврейска общност, за ролята на български униформени лица в депортацията, участието на Борисов на помена, е огромна крачка напред в българо-македонските отношения. И е  път към по-нормално възприемане на България в македонското общество. Това би могло да включва и по-масово информиране на съвременните македонци за спасяването на евреите в довоенните граници на България, случило се благодарение на човешко действие и след силна обществена реакция, в която, основни действащи лица са Светия Синод на Българската православна църква, депутати, подписали писмото на подпредседателя на Народното събрание Димитър Пешев до министър-председателя Богдан Филов, както и синдикални, адвокатски, писателски лидери и други граждани.   По-силното присъствие на историята с предотвратяването на депортацията в нацистки концлагери на евреите в България, разбира се, заедно с всичко негативно, което се случва на спасените (и във финансов план, както и с тяхното имущество), може да помогне на днешните македонски граждани да си изяснят накои неща от историята. Например да се запитат какво са правили (и мислили) техните предци (немалка част от които на българска служба или лоялни на тогавашната власт) в началото на 1943 г. и защо е липсвала обществена реакция във Вардарска Македония, по подобие на тази в българските „стари предели“.    Така, много по-лесно ще се разбере и преобладаващото поведение на потомците на тогавашните македонски жители, включително и по време на бруталната и клептократска власт на ДПМНЕ-Вальево в Македония (2006-2017). (ДПМНЕ е Демократическа партия за македонско национално единство, най-голямата дясна партия в Македония, официалното й име е ВМРО-ДПМНЕ. В Македония доста хора наричат партията ДПМНЕ-Вальево. Името, което е добавено, е град в Западна Сърбия, с което се подчертава сърбоманският характер на ДПМНЕ – бел. ред).   На 27 април т.г., Бойко Борисов отново беше в Скопие, като единствен премиер на срещата на лидерите на страните от Процеса „Бърдо-Бриони“. Той бе специален гост на форума в Скопие, на който присъстваха само държавни глави. Домакини на срещата бяха президентите на Република Македония Георге Иванов, на Хърватия – Колинда Грабар Китарович и на Словения Борут Пахор. Във форума участваха още президентите на Сърбия – Александър Вучич, на Черна гора Филип Вуянович, на Албания Илир Мета, на Косово Хашим Тачи, както и председателят на председателството на Босна и Херцеговина Бакир Изетбегович. Борисов е бил специално и лично поканен да представлява България. Освен Борисов, гост на срещата е бил и председателят на Европейския съвет Доналд Туск.   На 16 и 17 февруари тази година, президентът на България Румен Радев беше на официално посещение в Македония. След  делови срещи със своя колега Георге Иванов и с премиера Зоран Заев, посети и вековната манастирска обител „Свети Йован Бигорски“.  В Ново село, Струмишко, в Македония, на мястото, където има   и военнен мемориал, на 6 май, се проведе събитие в чест на Деня на храбростта, което определени български медии нарекоха – „съвместно българо-македонско честване.“ Военният мемориал в Ново село е възстановен и подържан с лични средства на Милен Врабевски, председател на Фондация „Българска памет” и е едно от 471 български военни гробища в Македония. В него са положени тленните останки на 71 български войници, загинали в Балканската, Междусъюзническата и Първата Световнa войни.  Главата на Македонската православна църква-Охридска архиепископия (МПЦ-ОА) – архиепископ Стефан отслужи заупокойна молитва на Военния мемориал в струмишкото Ново село, в присъствие на Струмишкия Митрополит Наум и на други свещеници. Макар и поканени, забележимо беше отсъствието на представители на Българската православна църква (БПЦ). Които може би са изплашени от упреците на Вселенския патриарх, на Руската православна църква, на Гръцката, и Сръбската, които не приемат свенливо поетата от БПЦ роля на „майка-църква“ и застъпване за Македонската православна църква пред останалите църкви за установяване на каноничния й статут.   На събитието, обаче, присъстваше и държа реч българският президент Румен Радев. Докато неговият македонски колега Георге Иванов (избран два пъти, като кандидат на шовинистично антибългарското ДПМНЕ-Вальево), май се направи на Хитър Петър. Иванов, известен с прякора си Хорхе Фикуса, посрещна Радев на една ливада, но не взе участие на церемонията на военните гробища, не поднесе венец на гробовете на българските войници, част от които са били от Македония. Сигурно за Иванов, българските войници в Балканската, Междусъюзническата и Първата Световнa войни са били поробители и асимилатори на открай време съществуващата македонска народност. Според него македонците в българската армия са насилствено мобилизирани, или, ако става въпрос за доброволци, то тогава, те са били асимилирани изроди, предатели, а в по-мекия вариант – изманипулирани жертви на българската/екзархийската пропаганда.   Човек, който вярва в пропагандата на македонските (от югославско и постюгославско време) учебници (не само по история), няма какво друго да помисли. А буцефалистът Хорхе (израз, по името на коня на Александър Македонски, тоест шовинистичен македонист - бел. ред.), сочен като най-некадърният европейски, а може би и световен президент, е бил в миналото югославски младежки социалистически функционер. И някъде до средата на миналото десетилетие е бил близък до „бившите“ югокомунисти от т. нар. СДСМ (Социалдемократическият съюз на Македония, партията на власт в момента, наследник на Македонската комунистическа патрия, с премиер председателят й Зоран Заев – бел. ред.), когато започва неговата любов с ВМРО-ДПМНЕ, тоест ДПМНЕ-Вальево. С неговите качества е „заслужил” преди година и половина да стане почетен доктор на БАН – нещо което повече говори за „най-голямата научна организация в България“, отколкото за т. нар. Хорхе Фикуса.   Макар и да беше обещал, Фикуса не удостои със своето ценно присъствие, нито тазгодишния военнен парад на Българската армия за Гергьовден, въпреки поканата от президента на България Радев и въпреки участието на македонска рота на честването на Деня на храбростта.  На военния парад по повод 140-годишнината от създаването на Българската армия, който, както и честването в Ново село, се състои на 6 май, за първи път участваше рота на Армията на Република Македония, с командир – подполковник Боро Латковски, с численост 75 човека, като 64 от тях, маршируваха в стандартна формация 8 по 8 души, на софийските жълти павета, а останалите бяха логистика и поддръжка. Тъкмо почетната македонска рота и прелитането на тройка изтребители Миг-29 ниско над центъра на София   по време на военния парад за 6 май. А президентът Румен Радев в словото си, нарече „братя македонци“, войниците на македонската армия, като думите му бяха последвани от силни аплодисменти.   Така военния парад в София, дефилето и на македонска рота на него, както и честването в струмишкото Ново село, минаха, без да бъдат наблюдавани от македонския призидент, този личен роб на бившият шеф на македонската „тайна“ полиция и на експремиера на Македония – падналите от власт братовчеди Сашо Миялков и Никола Груевски. Двамата бяха каповци на мафиотския режим на ДПМНЕ-Вальево, а сега са разследвани от Специалната прокуратура.  Жалко е как българските институции, в цялата своя наивност и национализъм, искат желаното (в Македония) да е действително. Вместо да изчакат да мине последната година от мандата на президента, допускат тази восъчна фигура да се гаври с тях, да си играе топло-студено и да си прави пиар на гърба на българските чествания, пред лумпенизираното и неинформирано население в страната му.   Както и да е, ако изключим епизода с Фикуса президент, има добри новини в българо-македонските отношения. В добрите новини добавяме и информацията, че премиерът Бойко Боpиcов и мaĸедонcкият мy колега Зоpан Заев ще бъдат заедно във Ватикана за тpадиционната аyдиенция за Деня на cлавянcкaта пиcменоcт – 24 май. Но, опасяваме се, че има и други  „новини“, които не всеки иска да види   Една от тях е отстраняването на паметника в Скопие на Андон Лазов Янев-Кьосето в раната сутрин (5 часа местно време) на 22 февруари (Андон Кьосето е македонски войвода, деец на организацията за освобождение на Македония ВМОРО от началото на XX век, който се противопоставя на македонизма и югославските претенции, виж   – бел. ред.). В следващите дни е унищожен и постаментът на паметника му пред сградата на висш съдебен орган в Скопие. Случаят крие едно по-дълбоко и по-перфидно, национал-шовинистично кодово послание, което в цялата си същност може да бъде разбрано само от наблюдатели, които редовно и в детайли следят политическата, историческата и (между)партийна обстановка в Македония.   „Съвсем неадекватно е паметник на противоречива историческа личност, известна със своята жестокост, да бъде поставен пред сградата на висш съдебен орган, в който гражданите търсят справедливост и упражняват своите граждански права“, казват в своето съобщение управляващите в Македония „бивши“ югокомунисти от т. нар. СДСМ, по повод отстраняването на статуята.  Какво е „противоречивото“/„контроверзното“ в Андон Лазов Янев-Кьосето?! „Противоречив“ става Кьосето с това, че е умрял от естествена смърт в България, бил е екзекутор на (предателското за югокомунизма) междувоенно ВМРО. Съвременник е и на македонизма, като не (о)става привърженик на тази нова национална идеология. Като такъв, Кьосето се намира извън югокомунистическия канон (определящ положителните личности от историята), според който, има добри революционери, комити и екзекутори от ВМОРО, които са се борили срещу Отоманската империя. Има и   („слуги на българския двор“), които са се борили срещу Сърбия и Кралството на сърбите, хърватите и словенците (по-късно Югославия), и срещу някакво замислено чисто македонистично пространство. Разбира се, и революционерите от отоманския период са „българофилски предатели“, но тяхната българска идентичност се прикрива и те получават македонистка интерпретация по времето на социалистическа Югославия. Такива дебългаризирани (даже и антибългаризирани) влизат в пантеона на югославската македонска република, като някакви нейни прародители.   Междувоенното ВМРО не е удобно за югокомунистическия канон. Защото в рамките на братството и единството на югославянските народи и народности, по-уютно беше да не се подчертава враждуващата с ВМРО великосръбска национална хегемония и асимилация (1912-1915 и 1918-1941). За сметка на това в първи пропаганден план избиваше разказът за класовата репресия през този период. Понеже и балканските комунистически партии предимно не бяха в много любовни отношения с ВМРО, а тука е и дирижираната от Коминтерна т. нар. ВМРО-обединена (като групировка на добрите), то лошите остават да са в организацията ръководена от Тодор Александров и Иван (Ванче) Михайлов.   Не е целта на тази статия да посочва кои наистина са били добри, а кои – лоши. Само подчертаваме, че така както социалистическа Югославия внимаваше в македонската република да не се насажда омраза срещу сърбите, по същия начин внимаваше и имаше целенасочена пропаганда да се насажда омраза срещу българите. По-късно самата Народна/Социалистическа Република Македония беше по-ентусиазирана в подклаждането на българофобия, отколкото официален Белград. Прилагането на двойни стандарти в тълкуването на етническото самосъзнание на историческите личности от Македония, беше ползвано (и все още се ползва) за тази българофобска цел.   За немалка част от индоктринираните от югокомунизма (а те, независимо за кого гласуват, са много в Република Македония!), всеки от междувоенното ВМРО е предател, защото има(л) българско етническо самосъзнание. Кьосето е и от междувоенното ВМРО, та въпреки споменаването други причини за отстраняването на неговата статуя, включително и такива за незаконно поставяне на скулптурата (от страна на предишната власт на ДПМНЕ), смятам че е необходимо българското общество, българските журналисти, политолози, политици, както и разни други чуждестранни дипломати и наблюдатели на обстановката в македонската държава, да започнат да разбират националистическата, шовинистичната антибългарска същност на т. нар. СДСМ (Социал-демократически съюз на Македония, наследник на Македонската комунистическа партия – бел. ред.) и истинските мотиви на тази партия за определени постъпки.   Потвърждение за това, че и ДПМНЕ-Вальево (Демократическа партия за македонско национално единство, най-голямата дясна партия в Македония, която управлява до миналата година – бел. ред) е разклонение на югокомунизма, дава предаването „Само вистина“ по скопската телевизия „Канал 5“ от 6 март тази година. В предаването участваха Мирослав Гърчев от СДСМ и на Филип Петровски от ДПМНЕ, партията на бившия премиер Никола Груевски.  И Петровски, и Гърчев, и ДПМНЕ-Вальево, и т. нар. СДСМ, тръгват от предположението/убеждението, че преди сто (и повече!?) години, имало обособена македонска народност, която била разкъсана от Букурещкия мирен договор през 1913 г., с който приключва Междусъюзническата война.      ", "date": "2018.05.12", "title": "Българските медии и политици не виждат антибългаризма в Македония"}
{"url": "http://www.classa.bg/%D1%81%D0%B2%D1%8F%D1%82/item/381875-%D1%84%D1%80%D0%B5%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5%D0%B2%D1%80%D0%BE%D0%BF%D0%B0-%D0%BD%D0%B5-%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%B0%D1%81%D0%B0%D0%BB", "text": "    Той заяви за „Радио Европа“, че европейските държави трябва да застанат на позицията, че САЩ са „световен икономически полицай“. Според неговите думи, европейските компании трябва да продължат да търгуват с Иран, без оглед на решението на Тръмп да въведе търговски санкции срещу Техеран. Френският министър предлага ЕС да формира своя институция, която да има същите правомощия като американското Министерство на правосъдието, когато става въпрос за наказване на чуждестранни компании заради техните дейности.  ", "date": "2018.05.12", "title": "Френски министър: Европа не е американски васал"}
{"url": "http://www.classa.bg/%D1%81%D0%B2%D1%8F%D1%82/item/381876-%D0%BB%D0%B8%D1%86%D0%B5%D0%BC%D0%B5%D1%80%D0%BD%D0%B0%D1%82%D0%B0-%D0%BE%D0%BA%D1%83%D0%BF%D0%B0%D1%86%D0%B8%D1%8F-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F", "text": "Много хора са убедени, че Великобритания никога не е била окупирана от Германия, но това съвсем не е така. Бяха окупирани Нормандските острови край бреговете на Франция, собственост на Великобритания.   През 1940 г. Чърчил държи пламенна реч за възможното нахлуване на нацистка Германия във Великобритания:   „Ние ще отбраняваме нашия остров, каквото и да ни струва това, ще се сражаваме на бреговете, ще се сражаваме на местата на десантите, ще се бием на полетата и улиците, на хълмовете, но няма да се предадем никога…“     Красиво звучат тези думи, но ето какво се случва реално, когато немците окупират през 1940-1945 г. британската територия в Европа – Нормандските острови край бреговете на Франция.     По времето на тази окупация не гръмва нито един изстрел. Сред 66 хиляди англичани на островите не се намира нито един партизанин. Нито един германски войник не е убит или дори ранен.     Никой не излиза да се сражава по полетата и улиците. Съдилищата работят по законите на Третия райх; британската полиция продължава да носи служба на улиците, само че получават заплати в райхсмарки. Работят кината и театрите. Англичаните не стенат под гнета на нацистите. Доброволчески отряди охраняват летищата, откъдето излитат самолетите, за да бомбардират Лондон. Всички са сигурни, че Лондон ще падне.    „Съпротива? Каква съпротива? – с учудване питат островитяните британската писателка Мадлен Бантинг, която през 90-те години написа книга за окупацията, на базата на разговорите й с очевидци на тези събития.  570 души са изпратени в концлагери в Европа, сред тях – трима евреи, трима комунисти, останалите – криминални.   Все пак има съпротива. Един отказал да живее в една къща с жена, която шиела дрехи за немските войници. Един немски ефрейтор, който бил на пост у един гражданин, без разрешение снимал дъщеря му. Той се оплакал в комендатурата и военният бил преместен на друго място. Обикновеният войник добре си платил.   Доносничеството било разпространено. Информаторите получавали 20-50 райхсмарки.   „Две добри жени“ предали възрастна жена, която скрила избягал от пленник от немски концлагер. След освобождението предателите не били осъдени. Нито един случай на колаборационизъм не бил разследван.   Имало само един случай на храброст. Мери Озан, проповедник в „Армията на спасението“, протестирала против жестокостта, проявена към съветските военнопленници на островите. Предупредили я, че това няма да завърши добре. Но тя продължила да протестира. Жената била изпратена в затвора, където починала през 1943 г.   На островите имало четири концлагера за военнопленници, основно от Съветския съюз, които строели военни укрепления.   700 души загинали и били погребани на острова. Понякога стари лейди ги криели и хранели, но това били редки случаи.   Островитяните не искали да се карат с немците и да си създават проблеми.   На 9 май 1945 г. немските войски на островите капитулирали; всички се предали на 16 май. Островитяните радостно приветствали британците, чиновниците оперативно свалили портретите на Хитлер и флаговете със свастика и окачили портрети на краля.   Красивите думи на Чърчил остават в паметта и британците често ги цитират в знак на храбростта на своята нация. Това е чудесно, само че понякога е по-добре истината да не се знае.    ", "date": "2018.05.12", "title": "Лицемерната окупация на Великобритания"}
{"url": "http://www.classa.bg/%D1%81%D0%B2%D1%8F%D1%82/item/381877-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B0%D1%82%D0%BE%D0%BC%D0%BD%D0%B8-%D0%B1%D0%BE%D0%BC%D0%B1%D0%B8,-%D0%BF%D1%80%D0%B5%D0%B4%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8-%D0%B7%D0%B0-%D1%80%D1%83%D1%81%D0%B8%D1%8F-%D0%BF%D1%8A%D1%82%D1%83%D0%B2%D0%B0%D1%82-%D0%BA%D1%8A%D0%BC-%D0%B5%D0%B2%D1%80%D0%BE%D0%BF%D0%B0", "text": "Американските атомни бомби, предназначени за Русия, пътуват към Европа, пише руското електронно издание “Правда.ru“, цитирано от Агенция Фокус.   Ген. Джак Уайнстийн, отговарящ за ядрените операции на симпозиум пред старши офицери и ръководители на военнопромишления комплекс на САЩ казва, че „програмата върви много добре“ и вече са проведени 26 инженерни, конструкторски и летателни изпитания на В61-12. Програмата предвижда производството на около 500 такива атомни бомби след 2020 година, като проектът ще струва около 10 милиарда долара.       В61-12 притежава съвършено нови качества, в сравнение със сегашния вариант В61, разположени в Италия.    Ядрената глава има четири варианта за избор на мощност, система на полет, която позволява насочване с точност към целта и способност да прониква в бункери дори през железобетон и да се взриви в дълбочина.", "date": "2018.05.12", "title": "Американските атомни бомби, предназначени за Русия пътуват към Европа"}
{"url": "http://www.classa.bg/%D1%81%D0%B2%D1%8F%D1%82/item/381878-%D0%B8%D1%80%D0%B0%D0%BD-%D1%89%D0%B5-%D0%B8%D0%B7%D1%80%D0%B0%D0%B2%D0%BD%D0%B8%D0%BC-%D1%81%D1%8A%D1%81-%D0%B7%D0%B5%D0%BC%D1%8F%D1%82%D0%B0-%D1%82%D0%B5%D0%BB-%D0%B0%D0%B2%D0%B8%D0%B2", "text": "Според члена на Съвета на експертите на Иран, за целта на Техеран не му е нужда ядрена бомба. В случай, че Израел продължи да се държи безразсъдно, Иран ще изравни със земята Тел Авив и Хайфа. Това заяви членът на Съвета на експертите на Ира Ахмад Хатами. През нощта на 10 май Израел нанесе масиран ракетен удар по иранките обекти в Сирия.", "date": "2018.05.12", "title": "Иран: Ще изравним със земята Тел Авив"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381879-%D1%81%D0%B2-%D0%B5%D0%BF%D0%B8%D1%84%D0%B0%D0%BD%D0%B8%D0%B9-%D0%BA%D0%B8%D0%BF%D1%8A%D1%80%D1%81%D0%BA%D0%B8", "text": "    Св. Епифаний, който се прославил със своя живот, ученост и чудеса, бил син на беден еврейски земеделец във Финикия. Той от детство останал без баща, и майка му с труда си издържала двете си деца – син и дъщеря. Живеели в голяма бедност, случвали се дни, когато нямали дори хляб.   Веднъж майката на Епифаний пратила сина си в близкия град да продаде магарето, понеже нямало с какво да си купят хлаб. Добичето било твърде упорито и негодно за работа. Момчето повело магарето на пазара и скоро дошъл един евреин, който пожелал да го купи. Като видял, че Епифаний е негов сънародник той му казал:     - Ние с тебе се покланяме на един и същ Бог, Който обича справедливостта и истината, затова не трябва да ощетяваме никого. Да оценим твоето добиче по истинската му цена, за да не би, измамвайки се един друг, да прогневим Бога!   Момчето отговорило:   - Аз няма да ти продам магарето, защото не го бива за работа. Майка ми от нужда ме прати да го продам, понеже нямаше какво да ядем. Но щом ти ми говориш, че е грешно заради печалба да се ощетява ближния, то аз няма да ти го продам, понеже се боя от Бога и не ти желая зло.   Евреинът бил поразен от ума и честността на момчето, дал му пари за хляб и Епифаний се отправил за дома си заедно с добичето.   На връщане го срещнал човек, който също така искал да купи магарето, но Епифаний отказал да го прададе, като му обяснил – защо. В това време магарето започнало да рита и хвърлило момчето, което се ударило. Непознатият го дигнал и му оказал помощ, като го прекръстил и молитвено призовал името на Иисуса Христа.   - Кой е тоя Иисус Христос, Когото ти призоваваш? – запитало момчето.   - Син Божи, Когото разпнали евреите – отговорил непознатият.   Епифаний като чул, че евреите разпнали Сина Божи, не посмял да каже че сам е евреин, и тръгнал за дома си, като мислел за Разпнатия Христос и желаел да узнае повече за Него.       Сиромашията на семейството му още повече се усилила. Майката била принудена да продаде нивата си и търсела някъде да нареди сина си да учи на занаят, когато изведнъж им дошла неочаквана помощ. Един богат еврейски законоучител на име Трифон, се съжалил над тяхната сиромашия, помогнал им и взел при себе си Епифаний. Той го обикнал и започнал да го учи.   Момчето, което било разсъдливо и умно, скоро придобило големи знания по закона и Библията. Трифон го осиновил и го направил наследник на целия си имот. Майката на Епифаний по това време се поминала. Той взел сестра си при себе си и те живеели заедно в доволство и благоденствие.   Станало нужда Епифаний да отде в село, за да прегледа останалото му наследство. По същия път вървял един инок на име Лукиан, който пишел книги, и с парите, получени от продажбата им, хранел просяците. Епифаний влязъл в разговор с него и те тръгнали заедно, когато неочаквано ги срещнал просяк, който паднал в нозете на Лукиан и извикал: \"Смили се над мене, човече Божи! Ето вече три дни не съм ял нищо!\" Лукиан нямал пари, но снел горната си дреха и я дал на просяка, като му казал: \"Продай тази дреха и си купи хляб!\"   Епифаний се чудел на милосърдието на инока и изведнъж се удостоил с чудно видение: той видял, че от небето слиза към Лукиан светла, бяла дреха. Епифаний паднал пред нозете на инока, като го молел да му каже от каква вяра е. Лукиан разбрал, че благодат свише се е докоснала до душата на младия момък и че Господ го призовава. Той почнал да му говори за Христа и му обяснил истините на християнската вяра.   Думите му дълбоко трогнали Епифаний. Той повярвал от цялото си сърце и помолил инока да дойде при него в къщи. Лукиан се съгласил и скоро Епифаний и сестра му повярвали и пожелали да се кръстят. Когато те чрез молитва и изучаване на християнския закон се приготвили да приемат светото тайнство Кръщение, епископът на тоя град един неделен ден ги повикал в църква, за да ги кръсти. По време на богослужението епископът погледнал случайно Епифаний и видял, че лицето му е озарено от необикновена светлина и че над главата му сияе венец. Той разбрал, че Божията благодат почива върху него.   Скоро след това Епифаний поверил сестра си на благочестиви жени и постъпил в манастир. С удивителна ревност тоя започнал да изучава Свещеното писание и скоро със своя строг и свят живот спечелил уважението на всички иноци. Бог му дал сила да прави чудеса и мнозина започнали да прибягват до неговата помощ и молитви. След като проживял доста дълго в манастира, Епифаний пожелал пустинен живот. Но славата на неговите чудеса, мъдрост и светост привлякла към него и в пустинята ревностни подвижници, които се заселили близо до него.   Епифаний се стараел да избягва славата и известността и често оставял мястото, където се бил прославил чрез някое чудо, и заминавал другаде, за да може в усамотение и безмълвие да се предаде на молитва. Но навсякъде се събирали при него ученици, понеже той бил твърда мъдър, с удивителна яснота обяснявал Свещеното писание и с поученията си обърнал много езичници към истинския Бог.       Епифаний бил на около 60 години, когато по чудесен начин бил възведен в сан епископ Кипъркси. Веднъж Епифаний говорел на свети Иларион Палестински за своето желание да живее в усамотение. Иларион му отговорил: - Иди в град Саламин! Там трябва да живееш.   Но Епифаний предпочел да отиде в Аскалон и Газа, като се надявал там да заживее усамотено.   – Аз ти казвам – повторил Иларион, - иди в Саламин, там ти трябва да живееш!   Епифаний обаче на послушал съвета на стареца, а постъпил по собственото си желание. Отишъл на пристанището, където имало два кораба – единият трябвало да отиде в Саламин, а другият в Аскалон. Епифаний се качил на последния и тръгнал. Изведнъж се вдигнала страшна буря. Корабът дълго се носел по вълните и най-после бил изхвърлен на брега близо до Саламин.   В това време в Саламин ставал избор на епископ, на мястото на неотдавна умрелия. Там се събрали епископите от разни градове на острова и били в затруднение – кого да изберат. И поискали съвета на един свят старец, епископ Папий, когото всички уважавали за неговите добродетебли и за страданията му по време на последното гонение. Папий бил на повече от сто години. Той молил Бога да го научи и молитвата му била чута.   Епифаний, след като си поотпочинал малко в Саламин, се готвел да напусне града и с един свой ученик отишъл на пазара да си купи нещо за път. Той взел два хубави грозда и искал да заплати за тях, когато изведнъж около него тълпата взела да тича насам-нататък и да говори, че идат епископите. Епифаний погледнал: двама дякони водели под ръка почтения старец и подир тях вървели няколко епископи. А какво било учудването на Епифаний, кагото видял, че те идват направо към него и пред него спират!   - Чедо Епифание – нарекъл го старецът по име, - остави гроздовете и дойди с нас в църква!   Изуменият Епифаний тръгнал подир тях. В църква духовенството го посрещнало с думите:   - Бог те е пратил при нас! Бъди архиепископ на тоя град и на целия Кипърски остров!   Епифаний започнал да отказва и със сълзи молел епископите да изберат другиго. Тогава Папий му казал:   - Би трябвало да замълча за даденото ми откровение. Но понеже ти се отказваш, аз съм принуден да ти съобщя, че Господ те е избрал. Тези свети отци, епископите, в недоумението си кого да изберат, възложиха това на мене грешния.     Аз дълго се молих и Господ насън ми каза: \"Иди на пазара! Там ще видиш един инок да купува грозде: той да бъде тук епископ! Името му е Епифаний.\"   След това Епифаний не могъл повече да се съпротивлява. Той бил ръкоположен за епископ и със своите добродетели и мъдрост заслужил любовта и уважението на паството си.       Не много време преди смъртта си Епифаний, вече обременен от годините, трябвало да отиде в Цариград. Там в това време императрица Евдоксия, съпруга на Аркадий, преследвала  . Тя се стараела да склони на своя страна епископ Епифаний, като му представяла Йоан за еретик. Епифаний я увещавал към милосърдие и кротост и не се съгласил да изпълни волята й. Йоан предсказал, че Епифаний няма да се върне в Кипър, а Епифаний предсказал, че Йоан няма да стигне до мястото на изгнанието си. Двете предсказания се изпълнили.    Йоан бил върнат, без да стигне до определеното му място за изгнание, понеже императрицата се уплашила от народното вълнение. А Епифаний заболял на връщане и чувствайки, че болестта му е смъртна, повикал учениците си, които били с него на короба, дал им наставления, благословил ги и на третия ден с молитва починал в Господа на 115-годишна възраст. Известието за неговата смърт опечалило всички жители на острова.   Епифаний бил много учен, знаел пет езика – гръцки, латински, еврейски, египетски и сирски – и написал няколко духовни книги, между които \"Изложение на ересите\" и \"Тълкуване на библейските пророци\".", "date": "2018.05.12", "title": "Св. Епифаний Кипърски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381880-12-%D0%BC%D0%B0%D0%B9,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "254 г. -  наследява папа Луций I като 23-и папа.   1364 г. - В Краков, Полша, е основан най-старият полски университет, Ягелонския университет.   1551 г. - В Лима, Перу, е основан Националният университет Сан Маркос - най-старият университет в Америка.   1876 г. - В Тетевенския Балкан при засада е убит Георги Бенковски, един от водачите на Априлското въстание.   1881 г. - В Северна Африка Тунис става френски протекторат.   1926 г. - Норвежецът Руал Амундсен, италианецът Умберто Нобиле и американецът Линкълн Елсуърт прекосяват Северния полюс с аероплан.   1937 г. - Джордж VI и Елизабет Боуз-Лайън са коронясани за крал и кралица на Обединеното кралство на Великобритания и Северна Ирландия.   1945 г. - Влиза в сила наредбата-закон за гражданския брак.   1949 г. - Студената война: Съветският съюз вдига Берлинската блокада.   1957 г. - Българският спортен тотализатор започва своята дейност с игра на СПОРТ ТОТО 1.   1965 г. - Съветският космически апарат Луна 5 се разбива на Луната.   2001 г. - За първи път се излъчва шоуто Стани богат.   2008 г. - При Земетресение в Съчуан, Китай, загиват повече от 69 000 души, други 374 000 са ранени, а около 4,8 милиона стават бездомни.      ", "date": "2018.05.12", "title": "12 май, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/381881-%D0%BA%D0%BE%D0%B3%D0%B0%D1%82%D0%BE-%D0%B2%D1%81%D0%B8%D1%87%D0%BA%D0%B8-%D0%B8%D0%B3%D1%80%D0%B0%D1%8F%D1%82,-%D0%B2%D1%81%D0%B5-%D0%BD%D1%8F%D0%BA%D0%BE%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B3%D1%83%D0%B1%D0%B8", "text": "Валери Симеонов е на крачка от това да постигне малък, но значим пробив по проблем, смятан за едва ли не непостижимо усилие: накара и ГЕРБ, и БСП да подкрепят изричната забрана за агресивни скрити реклами на хазарт по националните телевизии.   \"Пробив\" е, защото на политическия елит му бяха нужни 5 години и 3 ротации на Народното събрание, за да осъзнае, че зависимостта от игри на късмета, скреч-билетчета, лото, тото, бинго, спортни залози и казина се превръща в опасна масова епидемия.     \"Малък\" е, защото прословутата забрана съществува и в момента в Закона за хазарта, но не се спазва нито от медиите, нито от спонсорите им, нито от рекламната саморегулация, нито от държавните \"господари\" на ефира.   Промените на Симеонов целят единствено да спрат промоционалните репортажи с ненадейни \"късметлии\", които заливат рекламните блокове, подпират всекидневните информационни емисии в най-гледаните часови пояси, а понякога дори са маскирани като легитимни новинарски материали.   Това вече е кампания, която вече минава отвъд всякаква журналистическа норма, дух на закона и прост човешки усет за потенциалните вреди върху публиката.   Най-податливите на внушението \"Който играИ, пИчели\" са сред най-уязвимите във финансово отношение хора.    За справка - разгледайте профила на средния играч измежду последните сто лауреати на лотарийни печалби.   Най-голямата група са  безработните   - мъже и жени на средна възраст около 36 г., предимно жители на села или малки областни центрове, хора в трудоспособна възраст, в разцвета на силите си, но деморализирани от временната криза и крещящото ТВ-обещание за лесен, евтин успех.   На второ място идват общите работници, строителите, монтьорите, шофьорите, сервитьорите, охранителите, домакините, касиерките -  работещите бедни , които живеят от аванс до заплата и от заем до фалит.   Някои от тях са родители на малки деца, за които примерът за подражание е фундаментален фактор. Повечето са достатъчно здрави, зрели и внятни, за да разберат колко вредно е да разчитат на случайни попадения за прехраната на семейството си. И каква грехота да захранват частен мултимилионен оборот със социалните си помощи.   Третата група \"инвеститори\" в бизнеса с талони са  пенсионерите . Един от тях - мъж на 63 г. - си признава, че с печалбата искал само да помогне на \"децата\". \"Децата\" му явно не могат да се грижат сами за себе си, камо ли да го подкрепят в години на старост и болест. И ето така се затваря кръгът.   Това са хора, които съществуват в оскъдица, мечтаят в оскъдица. Залагат, за да си погасят кредитите. Да ремонтират наследената панелка. Да зърнат \"чужбина\". Да си починат. Да покрият текущите си разходи и да си купят още един фиш.   Джакпотът от 2-3 средни заплати им се вижда като знак от небесата. \"Чувствам се като погалена от Бога\", \"Навръх Великден ми се случи чудо\" - вярата в хазарта започва да имитира религиозната мистика.   В градовете вече има квартали с по едно казино от всяка страна на улицата. Талони се продават в бакалиите, в хипермаркетите, по спирките, пред училищата. Търкат се на крак, на гладно, на късмет, до кръв. Тиражи се теглят на всеки четири минути.   Когато всички играят, все някой трябва да губи, нали?   А когато се разиграват парите на най-бедните, всекидневна им загуба от по 2-10 лева на ден е бомба с часовников механизъм. Това е загуба, която води до вторично трупане на дългове и постепенно изпадане в пълна икономическа зависимост от кредитори, лихвари, мутри, гето-барони и махленски брокери на влияние.   Ако мозъчните тръстове на т.нар. народни партии в България имат капка здрав разум, би трябвало да разпознаят собствения си електорат в целевата група \"пациенти\" на лотариите. Ако имат и капка съвест, би трябвало да наложат много по-драстични мерки от тези на Валери Симеонов.   Днес търкат билети, утре - драскат \"правилния\" номер на бюлетината.", "date": "2018.05.12", "title": "Когато всички играят, все някой трябва да губи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/381874-%D1%82%D1%8A%D1%80%D1%81%D0%B8-%D1%81%D0%B5-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D1%81-%D0%BB%D0%B0%D1%80%D1%81-%D0%BC%D0%B8%D1%82%D0%B0%D0%BD%D0%BA,-%D0%BA%D0%BE%D0%B9%D1%82%D0%BE-%D0%B8%D0%B7%D1%87%D0%B5%D0%B7%D0%BD%D0%B0-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%BE%D1%82-%D0%BB%D0%B5%D1%82%D0%B8%D1%89%D0%B5-%D0%B2%D0%B0%D1%80%D0%BD%D0%B0", "text": "Той бягаше по терминала на летището ужасен, а камерите за наблюдение го записаха. Оттогава насам обаче никой не го е виждал, а хиляди фенове на мистериите в YouTube и Reddit се опитват да разкрият какво се е случило с него. \r\n   На 8 юли 2014 г., точно след изгрева на слънцето, 28-годишният Ларс Митанк пристига на летището във Варна, България, за да улови полета си за Германия. Излиза от таксито, взима си чантите и влиза в залата за заминаващите. \r\n    След това, съвсем неочаквано, кадрите го показват как бяга панически без багаж, сякаш е гонен от някого (или нещо). \r\n   Спира за секунда пред главния вход, преди да заобиколи паркинга и да се изкачи над почти 3-метровата ограда от бодлива тел и да изчезне в гората край летището. \r\n   И повече никой да не го види.  \r\n   24 часа по-рано \r\n   В общи линии Ларс Митанк е съвсем обикновен млад мъж. На 28 години, с добра работа в германска електроцентрала, приятелка, много приятели, помгащ на родителите си, отговорен... Също така фен на футбола и на \"Вердер\" (Бремен). \r\n   В началото на юли 2014 г. било първото му лято извън Германия - в България и по-специално - на \"Златни пясъци\". То обаче се изнизала бързо - в ядене, пиене, море, футбол на плажа, излизания вечер... \r\n   На 7 юли групата трябвало да излети за Хамбург, откъдето да се приберат към родния им Бремен. Само че се появил проблем. Ларс им заявил, че няма да може да лети с тях. Предишната вечер той се сбил с няколко фена на \"Байерн\" в едно заведение и при сбиването тъпанчето му било спукано. Така по лекарско нареждане той не можел да лети. \r\n   \r\n   Обяснил на приятелите си, че не е голяма работа и ще се оправи, а те да се прибират по план. Лекарите му предписали и антибиотик (Cefuroxime 500) и уж всичко било наред. \r\n   Ларс имал нужда от място, където да преспи за през нощта... в разгара на летния сезон по българското Черноморие. След доста търсене успява да намери една квартира, която на всичкото отгоре била и в близост до летището. \r\n   Някъде по това време обаче поведението му рязко се променило. От телефона в стаята си се обадил на майка си и й казал да блокира всичките му банкови карти. После набързо й обяснил, че го преследват феновете на \"Байерн\", които го наричали \"бременска свиня\" и \"нацист\", и сега търсел място, където да се скрие. \r\n   \"Помислих си, че синът ми е в опасност. Дори по телефона можех да чуя как бие сърцето му. Той каза, че някакви хора искат да го оберат или да го убият\", споделя по-късно майка му в интервю за германска телевизия. \r\n   Обаждането прекъсва така внезапно, както е и започнало. Малко по-късно Сандра успява да се свърже отново със сина си. Тогава Ларс мистериозно обяснил, че се е скрил на \"сигурно и високо\" място. При третото обаждане, около 5 часа сутринта, той казва на майка си, че е взел такси и е на летището. \r\n   След изчезването на Митанк полицията проверява записите от хотела. На тях се вижда как той обикаля из фоайето и между етажите, гледа през прозореца и на моменти се крие в асансьора. Към 1 часа сутринта Ларс излиза от хотела за около час, а след това се връща в стаята си. Никой не знае къде е бил през това време. \r\n   Още със самия изгрев той вече е на летището. Повикал такси и заедно с целия си багаж отива на терминала. Преди да излети му трябва одобрението на лекар, който да го пусне да лети. Приема го лекарят на летището д-р Коста Костов. \r\n   Той го описва като \"видимо притеснен и мнителен\". Разказва, че Ларс изпаднал в паника, когато видял човек от строителния екип, извършващ ремонта на летището. Лекарят все пак успял да го успокои и Митанг дори се обадил на майка си за последно. Изведнъж обаче започнал пак да трепери и да мърмори под нос, че \"не иска да умре тук\", след което тръгнал да бяга, изоставяйки целия си багаж, документите, парите и телефона си при лекаря. \r\n   Камерите на летището го засичат да бяга и да се насочва към 2,5-метровата ограда и да я прескача. \r\n   72 часа по-рано \r\n   Самият бой станал в малко заведение, а Ларс бил сам. След словесно спречкване на тема футбол той се оказал сам срещу четирима фенове на \"Байерн\". По негови думи, един от тях го ударил с юмрук в лицето. Младежът се измъкнал по най-бързия начин и се прибрал в хотела си. Приятелите му научили за станалото чак на следващата сутрин. \r\n   Според специалисти именно този удар може да е отключил обърканото поведение на Ларс или поне да е въздействал за това. Според д-р Джеф Конин, специалист по физиотерапия и превенция на нараняванията от Университета в Роуд Айлънд, подобен удар може да е нанесъл мозъчно сътресение, ако е бил достатъчно силен. \r\n   При сътресението симптомите може да не се проявят ден-два, но след това да излязат на яве. Такова екстремално поведение обаче рядко се проявява само дни след удара. Най-често причинените от подобни травми промени в поведението се показват години по-късно или са вследствие на множество силни удари, коментира д-р Конин. \r\n   Антибиотикът също не изглежда да е причина за нерационалното поведение на Ларс. Според описанието на препарата страничните му ефекти не биха могли да предизвикат неадекватност или други разстройства на психиката. \r\n   След изчезването \r\n   \r\n   Майката на Митанг, Сандра, решава да наеме частен детектив, който да открие изчезналия мъж. Със задачата се заема Кай Васертал. Той преглежда отново и отново всички записи от охранителните камери с надежда да намери нещо, което българската полиция е пропуснала (Уви, няма такова). След това звъни на всички местни болници и социални центрове за бездомници, но и там удря на камък. Дори пътува до Варна, където раздава флайъри с информация за изчезналия мъж. \r\n   От началото на разследването си Кай Васертал е посетил България над 15 пъти. Според него Митанг вероятно е жив и се укрива в гората до летището. \r\n   В интервю за bTV той коментира странното поведение на Ларс като според него то се дължи на лекарствата, предписани му след инцидента със спуканото тъпанче. \r\n   \"Смятам, че Ларс е взел лекарствата и е получил халюцинации – първо в хотела, а след това и на летището, коментира Васертал. Може би тогава се е разстроил душевно. Може да е имало и последствия от нападението, каза той. \r\n   Кай е изследвал района с дрон и открил бездомници, живеещи там, с които впоследствие е разговарял. Те разказали за бездомник, който живее в района, но се държи странно, стои настрани от тях и не общува с никого. По техни данни е направен и фоторобот, който съвпада с лицето на Ларс. \r\n   За издирването му е наета и българска фирма - \"БСА – Бодигард анд секюрити асосиейшън\". Според тях по време на алкохолните турове, вероятно без да забележи, Ларс е погълнал синтетичен наркотик с продължително действие и това е отключило параноята му впоследствие. \r\n   По думите на близките му Митанк не употребявал наркотици и дори рядко пиел. Но при точно такъв тип младежи е възможно при първо приемане на синтетична дрога да се получи ефектът на т.нар. изпържване. При него наркотикът отключва параноични реакции и води до продължителни депресии и страхови неврози\". \r\n   Може ли той да оцелява толкова дълго сам сред природата?  \r\n   По думите на близките му Ларс е доста добър в това - умел рибар и способен да оцелява в диви условия. Доколко обаче районът предполага това? Край летището действително има малка река, от която може да се лови риба. А не е изключено и да е намерил подслон в някоя изоставена постройка или хижа. Но тук изниква въпросът как успява да се укрива толкова време - вече почти 4 години, след като е активно търсен, включително и с полицейски кучета? \r\n   Това повдига и втората версия - може ли да е решил просто да започне на чисто и да не се връща у дома? За това също няма никакви индикации. Връзката с родителите му била доста силна и той помагал на семейството си след инфаркта на баща му. Съществуват обаче показания на хора, които твърдят, че са го виждали след това. \r\n   Един шофьор на камион твърди, че е видял Митанг да стопира на път край Варна. Според други бездомник в Полша изглеждал почти 1:1 с него, а публикации в Reddit твърдят, че Ларс е бил забелязан чак в Канада. \r\n   През 2016-а година случаят изглежда близо до своя край, когато полицията в Порто Вело, Бразилия открила бездомен мъж със същите физически характеристики като Ларс Митанг. Той нямал спомени кой е, ходел без документи и нямал никаква идея как е попаднал там. А появата на снимката му в социалните мрежи разбунила духовете - същата височина, идентична лицева структура... \r\n   \r\n   Но уви, това не бил Ларс. \r\n   Самоличността на мъжа била друга - Антон Пилипа - канадец, работещ за хуманитарна организация, който бил изчезнал преди 5 години. Въпреки неуспеха тук, тази история вдъхнала нови надежди на семейството на Ларс, че същото ще се случи и с него и той все пак ще бъде намерен. \r\n   Днес, вече почти 4 години след злощастния 8 юли 2014-а, Ларс е сред най-известните случаи на изчезнали хора.  \r\n   На него са посветени множество видеа в YouTube, в които се теоретизира какво може да е станало с него. Постинги в Reddit твърдят, че са го забелязали къде ли не по света, а други обсъждат всевъзможни причини за изчезването му - от отвличане от извънземни до трафик на хора в България. \r\n   Във Facebook приятелите на Ларс са организирали група, в която да събират всяка налична информация по темата. Досега тя има над 28 хил. души, които на английски, немски и български споделят теории и идеи. И макар всяко мнение да варира, всички са обединени от една идея - да намерят изчезналия мъж и да го върнат у дома. \r\n   А надеждата за семейството остава. И те нямат намерение да се отказват от търсенето.  \r\n   Колкото до самия Ларс, неговото изчезване, макар и едно от многото, които се случват всяка година, е и сред най-странните, познати на интернет форумите. История, съизмерима с \"Колорадеца\" на Стивън Кинг. И която всички се надяваме да получи своя добър край. \r\n   \r\n   \r\n", "date": "2018.05.12", "title": "Търси се: Какво се случи с Ларс Митанк, който изчезна безследно от Летище \"Варна\"?"}
{"url": "http://www.classa.bg/%D1%81%D0%B2%D1%8F%D1%82/item/381871-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D1%81%D1%82%D1%80%D0%B5%D0%BB%D1%8F%D1%82-%D0%BF%D0%BE-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8", "text": "В Черна гора неизвестни лица стреляха по разследващата журналистка Оливера Лакич. Независимите медии и опозицията обвиняват президента Мило Джуканович, че е подготвил почвата за този атентат.               Близките до правителството медии лаконично информираха, че при неизяснени обстоятелства е било ренено едно лице с инициали О.Л. Ето какви са фактите. Сътрудничката на независимия вестник „Виести\" Оливера Лакич е била ранена в десния крак от неизвестни лица в близост до жилището й в Подгорица. Липсата на съпричастие всъщност не е изненадваща, тъй като преди месец президентът Мило Джуканович обвини вестник „Виести\", че разпространявал „фашистки идеи\".   Атентатите следват един и същ модел   Основателят и съсобственик на „Виести\" Желко Иванович казва в разговор с ДВ, че истинската причина за подобни обвинения се корени в журналистическите разследвания на вестника срещу корупцията и организираната престъпност. Срещу сътрудници на вестника са били извършени 25 нападения. Желко Иванович твърди, че атентатите следват един и същ модел. Първо Мило Джуканович хули вестника, след което неизвестни лица извършват нападения над журналисти.      „Докато Джуканович е господар на положението, вестникът ще страда от терора. Защото всички престъпни групировки, за които ние пишем, си остават недосегаеми\", споделя Иванович. Оливера Лакич вече е била пребивана на същото място преди шест години. Престъпникът е заловен и осъден, но поръчителите остават неизвестни и до днес. Повод за тогавашното нападение вероятно е било журналистическото разследване на Оливера Лакич за престъпността в тютюневата индустрия. Заплахите срещу журналистката не секват и тя е принудена да са оттегли за известно време от редакцията под полицейска закрила.   Разследващата журналистка Оливера Лакич беше простреляна и ранена недалеч от дома й   Живот под полицейска закрила   Разследващият журналист Туфик Софтич може да разказва дълго за живота под полицейска закрила. През 2007 година той е пребит жестоко от двама маскирани пред дома си в град Берани в северната част на Черна гора. Преди това публикува материали във вестник „Виести\" и в критичния седмичник „Монитор\" за търговията с наркотици и връзките между престъпния свят и политическия елит. Нападателите не са заловени и до днес. През 2013 година пред дома му е заложено взривно устройство. След взрива той получава полицейска закрила. И този атентат обаче остава неразкрит.   Туфик Софтич научава за атентата срещу колежката си Оливера Лакич по време на конференция на ОССЕ за свободата на медиите в Македония. В разговор с ДВ, той подчертава, че откакто Мило Джуканович е на власт, в Черна гора са извършени безброй нападения срещу журналисти. „Мафията и държавата в Черна гора са се сраснали и границите между тях са размити. Много често политиците хулят критичните медии. Пример в това отношение е твърдението на Джуканович, че вестник „Виести\" бил „фашистки\". Подобни изявления окуражават престъпните групировки да продължават да извършват безнаказано атентати. Как да се чувстваме тогава сигурни в Черна гора?\" - възклива той. В тазгодишната класация за свободата на медиите на Репортери без граници Черна гора заема 103 място от 180 държави. И това незавидно класиране потвърждава оценката на Туфик Софтич.     Протести в Черна гора след прострелването на журналистката Лакич: \"Спрете насилието\", \"За живот без страх\"   Богатият президент   Списание „Форбс\" многократно обявява Мило Джуканович за един от най-богатите политици в Европа. Той, неговият брат Ацо и сестра му Ана Коларевич притежават заедно 136 милиона евро. Значително семейно богатство за една бедна страна като Черна гора. В същото време, Джуканович, чието име се свързва с масирана контрабанда на цигари, е политически гарант за обвързването на Черна гора със Запада. Държавната независимост, наскоро придобитото членство в НАТО и кандидат-членството в ЕС са негова заслуга. Критиците му твърдят, че Западът е пожертвал своите ценности в името на геополитически сметки.   Желко Иванович смята, че по този начин ЕС също носи вина за нападенията срещу журналисти. Той все пак вярва, че времето на безнаказаност ще свърши все някога и в Черна гора. А дотогава той и неговите колеги ще трябва да търпят циничната ненамеса на ЕС, когато например върховният представител за външна политика Федерика Могерини приема Джуканович в Брюксел и го хвали „за неговите европейски ценности и усилия, както и за напредъка на Черна гора в сближаването с ЕС\".    „Докато реакциите на Брюксел се свеждат само до надеждата, че съответните власти ще разкрият извършителите и поръчителите на нападенията срещу журналисти, независимите медии и журналистите в Черна гора ще си останат легитимна мишена\", заключава Желко Иванович.", "date": "2018.05.12", "title": "В Черна гора стрелят по журналисти"}
{"url": "http://www.classa.bg/%D1%81%D0%B2%D1%8F%D1%82/item/381872-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D1%80%D1%83%D1%81%D0%B8%D1%8F-%D1%89%D0%B5-%D0%B8%D0%BC%D0%B0-%D0%BB%D0%B8-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5", "text": "Сближаването с Русия става едва ли не неизбежно. Въпреки това германският външен министър засегна на разговорите си в Москва и редица оспорвани теми. И тази стъпка беше напълно правилна .             Със сигурност не е нарочно: САЩ промениха значително отношението си към Русия и вече я смятат за сериозен политически фактор. Това е един от страничните ефекти от решението на американския президент Доналд Тръмп да извади страната си от споразумението за ядрената програма на Иран.      Правителството в Москва настоява, че сделката с Техеран непременно трябва да се запази и по този въпрос Кремъл вижда западноевропейците като свои съмишленици. В Париж, Берлин и Лондон знаят добре колко тесни връзки е изградила Москва с Техеран. Иран и Русия даже са съюзници: в Сирия те се сражават на една и съща страна.   Това, което досега беше трън в очите на Запада, сега се обръща в полза на Русия. На аутистичната политика на Тръмп може да се отговори само ако хардлайнерите в Иран не вземат надмощие. А такова влияние върху муласите в Техеран може да окаже най-вече Кремъл.   Враждебна сила ли е Русия?   Всичко това е добре известно и на германския външен министър Хайко Маас, който в четвъртък направи първото си официално посещение в Москва след избирането си на поста. Същевременно в отношението си към Москва той се дистанцира от позицията на двамата си предшественици, смятани от Кремъл за приятелски настроени спрямо Русия.   В едно свое интервю Маас беше казал, че Русия се държи \"все по-враждебно\", заради което беше остро критикуван в Германия - и то най-вече от собствената му Социалдемократическа партия. Мнозина в тази партия вярват, че наследството на Вили Бранд може да бъде спасено само ако се опитват да проявят разбиране за неоимперските амбиции на Путин и ако си затворят очите за авторитарния стил на Кремъл. Тази позиция на германската социалдемокрация обаче води до усложнения.   Демонстративна близост с Путин   Бившият канцлер Герхард Шрьодер вече работи за руския държавен енергиен гигант \"Газпром\". Нещо повече - германският социалдемократ не се притеснява открито да демонстрира приятелството си с Владимир Путин. При полагането на неговата президентска клетва в началото на седмицата Шрьодер седеше на първия ред сред официалните гости - между руския патриарх Кирил и премиера Медведев. По-голяма близост до властта в Кремъл едва ли можем да си представим.   И ето че в Москва пристига един германски външен министър, който предпочита да се държи на дистанция. Приятелски настроените към Русия среди в Германия, които съвсем не се изчерпват със социалдемократите, искат от него да работи за възстановяване на диалога с Русия. В тази връзка Маас посочи в Москва, че е за диалог, но за \"истински диалог, а не за диалог само заради самия диалог\".   Дългият списък с грехове   Анексирането на украинския полуостров Крим; военната подкрепа за сепаратистите в Източна Украйна; хакерските атаки срещу германски институции; отказът на Москва да сътрудничи в разследването на \"аферата Скрипал\"; руският военен ангажимент в Сирия на страната на Башар Асад; блокадата в Съвета за сигурност на ООН - за Германия този дълъг списък на спорните теми е нещо като регистър на руските грехове. Дори само изброяването им показва колко политически отчуждени междувременно са Берлин и Москва.   Германският външен министър засегна или постави пряко всички тези въпроси по време на разговорите си в Москва. И въпреки това успя да внесе известна динамика в отношенията: бяха задвижени няколко двустранни проекта - от сътрудничество между университетите и грижата за ветераните до сътрудничеството в областта на сигурността. Това не може да се нарече впечатляващо ново начало в отношенията, по-скоро прилича на трезво опипване на почвата.   Това много предпазливо сближаване не би било обаче възможно, ако Тръмп не беше извадил САЩ от ядрената сделка с Иран. Тъкмо едностранните действия на Вашингтон правят тези дребни стъпки още по-важни и още по-значими.", "date": "2018.05.12", "title": "Германия и Русия: ще има ли сближаване?"}
{"url": "http://www.classa.bg/%D1%81%D0%B2%D1%8F%D1%82/item/381873-%D0%B8-%D0%B7%D0%B0%D1%89%D0%BE-%D0%BA%D0%B8%D0%BC-%D0%B4%D0%B0-%D0%BC%D1%83-%D0%B2%D1%8F%D1%80%D0%B2%D0%B0", "text": "Ким Чен-ун има всички поводи да се съмнява в искреността на американците. А и защо да им вярва? Та те пределно ясно показаха на света, че договорите са нещо временно, докато ядрените оръжия  дават доживотна защита.             Това, което се разиграва в американското правителство, за начеващи психолози би представлявало блестящ пример за когнитивен дисонанс. Само часове след като американският президент Доналд Тръмп оповести, че САЩ се отказват от ядрената сделка с Иран, неговият външен министър Майк Помпео замина за Пхенян. Посланието му към тамошните партийни кадри беше следното: Ако се откажете от ядреното оръжие, ще разхлабим санкциите срещу вас и няма да ви нападаме. За режима на Ким обаче решението на САЩ да се откажат от ядрената сделка с Иран не беше изненадващо: недоверието към САЩ и бездруго е дълбоко.   \"Споразуменията имат срок на годност\"   Отказът от ядрената сделка с Иран е обременителен и за южнокорейския президент Мун Дже-ин, който през последните месеци направи всичко възможно, за да потръгне крехкият мирен процес на Корейския полуостров. Отчаянието си от решението на Тръмп президентската институция в Сеул обви в пълно мълчание.   Американските експерти също критикуват решението на своя президент: \"Защо ли Ким да вярва и на най-незначителните отстъпки от страна на Тръмп, след като той своеволно напуска споразумение, което останалите партньори спазват?\", написа в Туитър Антъни Блинкън - бивш зам.-външен министър в кабинета на Обама.   Подобен довод привежда и политологът Випин Наранг от Масачузетския технологичен институт: \"На света беше ясно припомнено, че политическите договори имат срок на годност и могат да се разтурят, докато ядрените оръжия предлагат доживотна защита\", каза той. \"Либийският модел\" вече не работи   Либийският лидер Кадафи беше убит през 2011 година   В този контекст добре се вписва и онова, което заяви съветникът на Тръмп по националната сигурност Джон Болтън в края на април. А именно: че се стреми към прилагането на „либийския модел\" и по отношение на севернокорейската атомна програма. След дипломатически натиск от страна на Запада през 2000-та година тогавашният либийски държавен глава Муамар Кадафи се отказа от програмата си за разработване на атомно оръжие. Болтън пропусна обаче да отбележи, че режимът на Кадафи беше свален през 2011 година с помощта на западните въздушни удари, а самият Кадафи беше линчуван от развилнялата се тълпа. Примерът на Либия е една от причините хардлайнерите в Пхенян на всяка цена да държат на ядрената си програма, която за тях е един вид застраховка за живот.   Елементарна грешка   Във външнополитически план искреността на Вашингтон за предстоящите преговори със Северна Корея е съмнителна. Северна Корея нееднократно сигнализира, че въпросът за ядреното разоръжаване на страната на всяка цена трябва да бъде обвързан със сключването на евентуален мирен договор със САЩ. Мнозина обаче се съмняват в компетентността на американското външно министерство, където в момента се решава съдбата на Корейския полуостров.   В разговор с репортери на път за Пхенян американският външен министър Майк Помпео нарече севернокорейския лидер \"президента Ун\" - защото явно не знае, че Ким е фамилното му име. А това е елементарна грешка на начинаещ дипломат.", "date": "2018.05.12", "title": "И защо Ким да му вярва?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381865-%D1%81%D0%B5%D0%BA%D1%81%D0%B8-%D0%BC%D0%BE%D0%B4%D0%B5%D0%BB-%D1%83%D0%BA%D1%80%D0%BE%D1%82%D1%8F%D0%B2%D0%B0", "text": "Момичето, което укротява \"териера\" на Хъдърсфийлд - Лорант Депоатр, се казва Шана Сонк.   25-годишната красавица също е от белгийски произход, а нейната страст са танците, с които тя се занимава професионално.    Изкушението на Депоатр обаче не пропуска да споделя и много предизвикателни снимки в социалните мрежи, насладете се на част от тях:                              ", "date": "2018.05.12", "title": "Секси модел укротява...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381866-%D0%BD%D0%B0%D0%B9-%D0%BD%D0%B5%D0%BB%D0%B5%D0%BF%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B0", "text": "Забранете парфюмите под формата на спрей за деца, по-малки от 18 години! Този призив отправя майката на 12-годишната Джес Андерсън. Дъщеря й загинала трагично, след като се надишала с изпаренията от парфюма.      Според разследващите детето направило трагичната грешка, мислейки си, че нищо не може да му се случи. Момичето било намерено от братчето си Том. Джес лежала в стаята си с главата надолу.      Спасителните екипи веднага закарали детето в болница в Бристол, но там потвърдили само смъртта му. Според разследващите Джес и преди пробвала да вдишва изпарения от парфюма.", "date": "2018.05.12", "title": "Най-нелепата смърт на ученичка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381867-%D1%80%D0%BE%D1%81%D0%B0%D1%80%D0%B8%D0%BE-%D0%B4%D0%BE%D1%83%D1%81%D1%8A%D0%BD-%D0%BF%D0%BE%D0%BA%D0%B0%D0%B7%D0%B0,-%D1%87%D0%B5-%D0%B8%D0%BC%D0%B0", "text": "Красивата актриса от кубински произход Росарио Доусън избра доста нетрадиционен начин, за да се поздрави за рождения си ден. На 9 май палавата нюйоркчанка навърши 39 години.      Звездата от „Град на Греха\" и „Мъже в черно 2\" публикува доста провокативна снимка и видео в профила си в Инстаграм, с които си честити личния празник. Хубавицата позира пред камерата както майка я е родила. Прелестите си Росарио е прикрила с едната си ръка, а най-милото си крие зад букет рози. Актрисата отбелязва, че се чувства чудесно на 39.      В коментарите последователите й я поздравяват за личния празник и отбелязват, че изглежда великолепно. „Костюмът за рождения ви ден е прекрасен! Наслаждавайте се на празника си и продължавайте да вдъхновявате другите!\", пише интернет потребител.", "date": "2018.05.12", "title": "Росарио Доусън показа, че има...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381868-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-12-%D0%BC%D0%B0%D0%B9", "text": "ОВЕН ( 21 март - 20 април ) Очаква ви труден ден, когато са възможни всякакви негативни тенденции – конфликти, загуба на пари и дори измами. Но ако имате надежден приятел до вас, ситуацията ще се промени към по-добро. Днес няма да сте в състояние самостоятелно да решавате или да предприемате действия. Подкрепата, ще ви е нужна като въздух. ТЕЛЕЦ ( 21 април - 21 май )  Възможни са интриги в обкръжението ви, които да ви изкарат извън нерви. Опитайте се, да си изясните събитията и да намерите морална подкрепа за разрешаване на финансовите проблеми. Някой от бившите ви приятели, упорито ще се стреми към вашето благоразположение. Може да чуете по свой адрес много приятни думи, които да ви вдъхновят за благородни дела. БЛИЗНАЦИ ( 22 май - 21 Юни ) Ще искате да си възвърнете предишния авторитет, но това няма да е лесна задача. Ще трябва много да се постараете и да бъдете изключително учтиви, така че отново да повярват във вас. Изразяване на искрени чувства, ще е необходимо на тези, които наскоро са започнали роман. Само не насилвайте събитията, това ще навреди на връзката. Бъдете по-скромни в желанията.   РАК ( 22 юни - 23 юли ) Препоръчително е да прекарате този ден в самота и да обобщите резултатите от работата си. Ако трябва да подобрите уменията си или да научите нещо ново, направете го. Не е изключена спешна или дългосрочна командировка. Основното е, да не се противопоставяте на тези, които са ви помагали много в работата. От авантюри в любота, по-добре се откажете, за да избегнете проблеми. ЛЪВ ( 24 юли - 23 август ) Дома ви, ще се окаже най-надеждното място и защита от всякакви ситуации. Близките хора са готови за вас на подвизи, оценете го. В работата ви, ще се отворят нови перспективи. Само не се претоварвайте, в противен случай ще подкопаете физическото си здраве. От финансови загуби може да се отървете по един начин - не купувайте нищо. ДЕВА ( 24-ти август - 23 септември ) Препоръчително е, активно да се заемете с решаването на имуществени и жилищни проблеми, ако имате такива. Избягвайте днес премествания, инвестиране на пари и спорове с партньори. Всичко това ще доведе само до неприятности. В личния живот, трябва да станете по-инициативни, особено ако е необходимо да се организира празник или парти. ВЕЗНИ( 24 септември - 23 октомври) Ще берете плодовете от работа, която неотдавна сте реализирали. За нови проекти, сега не е времето, така че ги отложете. Благоприятно ще се развиват преговори и срещи със западни партньори. За здравето, ще са полезни общоукрепващи процедури. Вечерта, по-добре се въздържайте от алкохолни напитки.   СКОРПИОН ( 24 октомври - 22 Ноември ) Днес не взимайте кардинални решения по професионални въпроси. Мероприятия, свързани с празник или тържество, трябва да преминат под вашето твърдо ръководство. От рискови операции с пари и инвестиции, се откажете, дори ако ви подтикват близки хора. Вечерта ви чака скъп и желан подарък.   СТРЕЛЕЦ ( 23 Ноември - 21 Декември ) Приходи ще ви носят старите дела, така че бъдете готови да събирате бонуси и премии. Отличен ден за онези, които са решили да сключат брак. Може да си позволите всякакви разходи, защото покупките ще бъдат приятни и полезни. На пътя, трябва да бъдете по-внимателни, както и при работа с електричество. КОЗИРОГ (22 Декември - 20 януари ) Очаква ви труден ден, така че не трябва да се поддавате на отрицателни емоции. Дори една малка кавга, може бързо да прерасне в скандал. Има възможност да научите нещо ново за работата и да увеличите капитала си. Основното е, да не казвате на никого за бъдещите си планове. Бдителност в ежедневието, няма да бъде излишна.  ВОДОЛЕЙ ( 21 януари -  19  февруари ) Може да се сблъскате, с измама от близък приятел. Толкова много сте му вярвали, че сега е ужасно да си представите как да общувате в бъдеще. Най-добре е да се успокойте и погледнете на всичко философски. Един добър начин да изхвърлите отрицателното е, да се занимавате с творчество. Може да спечелите, ако успешно рекламирате своите шедьоври.   РИБИ ( 20 февруари - 20 март ) Препоръчително е да бъдете по-реалистични и да не се поддавате на илюзии. Вие сте прекалено мнителни и раними, което днес може да доведе до нервен срив. Ако отдавна сте набелязали да купите някаква вещ, днес без съмнение може да си го позволите. И не се притеснявайте за парите, имате достатъчно. Вечерта ви очаква, незабравима среща.", "date": "2018.05.12", "title": "Дневен хороскоп 12 май"}
{"url": "http://www.classa.bg/%D1%81%D0%B2%D1%8F%D1%82/item/381869-%D0%BF%D0%BE%D0%BC%D0%B0%D0%B3%D0%B0-%D0%BB%D0%B8-%D0%B8%D0%BD%D1%82%D0%B5%D1%80%D0%B2%D0%B0%D0%BB%D0%BD%D0%BE%D1%82%D0%BE-%D0%B3%D0%BB%D0%B0%D0%B4%D1%83%D0%B2%D0%B0%D0%BD%D0%B5", "text": "Хубавата фигура иска жертви. Какви са те, зависи от избрания метод на отслабване. Едни се отказват от десерта след вечеря, други - от цялата вечеря. Модно напоследък е интервалното постене. Полезно ли е то?           Попитаме ли как да се отървем от нежеланото излишно тегло, най-често ни казват: „Храни се здравословно!\" или „Спортувай!\". Много от нас са се уморили да слушат подобни съвети. Здравословното хранене и дългите часове във фитнес студиото изискват много време и усилия, а и от такива съвети вече ни е дошло до гуша. Далеч по-примамливи са диетите за отслабване, които всяка година стават все по-разнообразни. Така например, някои хора решават какво да ядат в зависимост от кръвната си група, а други пък следят фазите на луната. Популярният начин за отслабване тази пролет е интервалното постене.     В случая не става дума обаче за Великденските и Новогодишни пости, през които вярващите се въздържат от консумирането на така наречените блажни храни. При отслабването чрез гладуване организмът се лишава от каквато и да било храна за определен период от време. Кога ще се яде и кога не, се определя от \"схемата\", избрана от отслабващия. Така например, денят може да бъде разделен на 16 часа постене и 8 часа хранене. Оттам и името 16:8. В тази си форма, постенето е познато на всеки. На кого не му се е налагало да пропусне закуската или обяда заради натоварен ден в офиса? Друга, далеч по-крайна възможност е храненето в пет дни от седмицата и постенето в останалите два, известна още като 5:2.   \"Интервалното постене е безумно\"?   Познавачите твърдят, че интервалното гладуване повишава хормона на растежа и понижава нивото на инсулина, което спомага за загубата на тегло. Смята се още, че ограничаването на броя на храненията подобрява концентрацията и намалява рисковете от инфекции в тялото. Много от тези твърдения обаче са базирани върху опити с мишки. Към този момент ефективността и ползата на интервалното постене за човешкия организъм не са доказани. „Според мен интервалното постене е безумно\", казва гастроентерологът Бернд Биркнер от Мюнхен.    „На тази земя сме от милиони години. Дълго време хората не са могли да се радват на редовно хранене. Тогава средната възраст е била 25 г.\", разказва още Биркнер. Нередовният прием на храна затруднявал обмена на веществата. Пречело се още на стомаха и червата, които също се нуждаят от редовно хранене. „Препоръчваме три до четири хранения дневно\", казва експертът Биркнер. По този начин чувството на ситост е по-трайно, твърди още той.   Така единствените доказано ефективни методи за отслабване си остават здравословното хранене и спортът. Това далеч не означава, че загубата на тегло трябва да бъде скучна. Ако търсите нещо по-различно от бягането на пътеката, опитайте зумба. Колумбийският спорт ще Ви пренесе на дансинга, където калориите се горят в ритъма на хип-хоп, салса и меренге. Приготвянето на здравословни рецепти пък може да бъде лесно и бързо, както Джейми Оливър неведнъж е показвал.", "date": "2018.05.12", "title": "Помага ли интервалното гладуване?"}
{"url": "http://www.classa.bg/%D1%81%D0%B2%D1%8F%D1%82/item/381870-%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B8%D1%8F%D1%82-%D1%83%D0%B6%D0%B0%D1%81", "text": "Те са в Европа от 600 години. Но в нацистка Германия ромите и синтите са били изолирани, насилствено стерилизирани или направо убивани. Дълги години след войната се отричаше,  че ромите са били преследвани.   В служба на народа и родината   В името на науката   Затваряни и напълно обезправени   Явни депортации   От училищната скамейка - направо в Аушвиц   Преследвани в цяла Европа   \"Навсякъде мъртъвци\"   \"Глава на 12-годишно дете\"   Пепел от мъртвите   Ромите не дочакали освобождаването на лагера", "date": "2018.05.12", "title": "Забравеният ужас"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/381864-%D0%B3%D1%80%D0%B5%D1%85%D0%BE%D0%B2%D0%BD%D0%B0%D1%82%D0%B0-%D0%B3%D0%B5%D0%BD%D1%82%D0%B8%D0%B0%D0%BD%D0%B0-%D1%85%D0%B0%D0%BB%D0%B8%D1%82%D0%B8-%D1%81%D0%B5-%D1%81%D1%8A%D0%B1%D0%BB%D0%B5%D1%87%D0%B5", "text": "Плеймейтката Гентиана Халити отново скандализира феновете си. Тя публикува на профила си във Фейсбук снимка, на която е чисто гола и се прикрива само от надпис.    Кадърът е явно послание към \"конкуренцията\" и на него се вижда и новата й татуировка - отпечатък от целувка, която се намира точно на дупето. Пиперливата плеймейтка наскоро нападна Моника Валериева, с която не са никак в добри отношения. Повод на дрязгата помежду им са изненадите и красивите цветя, които получава бившата брадърка през последния месец.      \"Ти обичаш милите жестове, но 100 рози са 400 лева, к*рво\", избухна Халити. Наскоро пък Гентиана бе забелязана в компанията на друга красавица. Двете се държаха доста интимно и това стана повод за коментари, че плеймейтката е минала \"на другия бряг\". Самата тя, обаче, твърди, че харесва мъжете и дори търси такъв, с който да си има вече деца.", "date": "2018.05.12", "title": "Греховната  Гентиана Халити се съблече"}
