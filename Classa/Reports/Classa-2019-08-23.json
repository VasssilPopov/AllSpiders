{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/399137-%D1%81%D0%B2-%D1%81%D0%B2%D0%B5%D1%89%D0%B5%D0%BD%D0%BE%D0%BC%D1%8A%D1%87%D0%B5%D0%BD%D0%B8%D0%BA-%D0%B8%D1%80%D0%B8%D0%BD%D0%B5%D0%B9,-%D0%B5%D0%BF%D0%B8%D1%81%D0%BA%D0%BE%D0%BF-%D0%BB%D0%B8%D0%BE%D0%BD%D1%81%D0%BA%D0%B8", "text": "  Св. Ириней, един от великите отци на Църквата, се родил в Смирна. Той бил ученик на  . \"Аз живо помня – писал св. Ириней вече на старост – всичко, което ми разказваше Поликарп за своите беседи с Йоан Богослов, който говорил за Иисус Хростос, за Неговите чудеса и учения. И Поликарп вярно ни предаваше онуй, което бил чул от очевидеца на Словото на живота. Аз, по Божия милост, слушах всичко това с внимание и го записах не на хартия, а в сърцето си.\" Ириней, ученикът на великия Поликарп, ръкоположен от него за презвитер, също така ревностно служил Богу и заедно с Потин проповядвал в Галия. Там тия двама свети мъже турили основите на църквите в Лион и Виена през последната половина на второто столетие. Тия църкви били скоро изпитани чрез жестоко гонение и се оказали верни на Бога. Езичниците разпространявали най-ужасни клевети против християните и с това възбудили против тях всички жители на страната. Християните били влачени в тъмници, бити с тояги и камъни, а имуществата им били ограбвани. Но те показали несъкрушимо мъжество и твърда вяра.     Между мъчените в туй време особено бележита е една млада девойка на име Бландина, прислужница в една християнска къща. Тя била подложена на най-жестоки изтезания, за да изтръгнат от нея признание за приписвани на християните престъпления, или пък да я заставят да се отрече от Христа. Но тя само повтаряла: \"Ние сме християни и не вършим престъпления\". Няколко дни я мъчили и най-после я хвърлили на зверовете да я разкъсат. Престарелият еп. Потин бил също така повикан на съд. На въпроса на управителя: \"Кой е Богът на християните?\" – той безстрашно отговорил: \"Ти ще узнаеш, ако бъдеш достоен\". Мъчили го и след това полужив го затворили в тъмница, гдето скоро предал Богу дух. Гонението и след това продължило със страшна сила. Множество християни загинали в жестоки мъчения. Езичниците знаели, че те вярват във възкресението на мъртвите, затова изгаряли телата им и пепелта хвърляли в реката, като мислели, чрез това да докажат суетността на тяхната вяра. За живота на св. Ириней са се запазили твърда малко подробности, затова не е известно как се е спасил от това ужасно гонение. Но след смъртта на Потин лионските християни го избрали за епископ. Известно време той ръководил Божията църква и положил живота си за Христа в последните години на второто столетие, при царуването на Септимий Север. Във време на неговото епископство различни лъжливи тълкувания на Св. Писание смущавали вярващите. Св. Ириней написал против ересите пет книги. В тях ясно и красноречиво излага християнското учение и опровергава лъжеучителите.", "date": "2019.08.23", "title": "Св. свещеномъченик Ириней, епископ Лионски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/399138-23-%D0%B0%D0%B2%D0%B3%D1%83%D1%81%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1244 г. - Турската армия превзема Йерусалим.   1305 г. - Екзекутиран е шотландския национален герой Уилям Уолъс.   1328 г. - Състои се коронацията на Филип VI.   1382 г. - Руската войска използва за първи път артилерия при отбраната на Москва от татарите.   1514 г. - Османските войски побеждават сефевидите в Битката при Чалдиран и придобиват контрол над източна Мала Азия и северен Ирак.   1572 г. - Късно вечерта в Париж започва масов погром на хугеноти, известен като Вартоломеевата нощ.   1770 г. - Джеймс Кук обявява Австралия за колония на Англия.   1799 г. - Наполеон напуска Египет и се завръща във Франция.   1839 г. - Обединеното кралство анексира Хонконг.   1866 г. - Австро-пруската война приключва с подписването на Пражки договор, съгласно който Венеция е предадена на Италия.   1877 г. - Руско-турска война (1877-1878): Води се най-тежкият бой по време на Шипченската битка (11 август стар стил).   1914 г. - Първата световна война: Япония обявява война на Германия и бомбардира Циндао в Китай.   1921 г. - Файсал I е коронован за крал на Ирак.   1924 г. - Разстоянието между Земята и Марс е най-малко - за последен път е било такова през 10 век.   1927 г. - Никола Сако и Бартоломео Ванцети са екзекутирани на електрически стол в Масачузетс.   1935 г. - На кулите на Кремъл са поставени рубинови петолъчки.   1939 г. - Втора световна война: Нацистка Германия и СССР подписват Пакт за ненападение в Москва. В секретно допълнение Балтийските страни, Финландия и Полша са поделени между двете държави.   1940 г. - Втора световна война: Германия започва бомбардировки над Лондон.   1942 г. - Втора световна война: Започва Битката при Сталинград, продължила шест месеца.   1943 г. - Втората световна война: С победа на Червената армия завършва битката при Курската дъга - най-голямата танкова битка в историята.   1943 г. - След вечеря в италианското посолство в София, Цар Борис III е открит на сутринта в безсъзнание след силно повръщане.   1944 г. - Втора световна война: Освободена е Марсилия.   1944 г. - Втора световна война: Министър-председателят на Румъния Йон Антонеску е арестуван и е установено ново правителство; Румъния излиза от войната срещу Русия и се присъединява към Съюзниците.   1960 г. - В Екваториална Гвинея е заловена най-голямата жаба (3,3 kg).   1979 г. - Балетистът от Болшой театър Александър Годунов получава политическо убежище в САЩ.   1989 г. - Пеещата революция: Приблизително 2 милиона граждани на Литва, Латвия и Естония се хващат за ръце на пътя Вилнюс - Талин и образуват 600 км жива верига на свободата, в протест на 50-годишнината от включването им в СССР след съветско-нацисткия Пакт за ненападение.   1990 г. - Армения обявява своята независимост от СССР.   1990 г. - Източна Германия и Западна Германия обявяват, че ще се обединят на 3 октомври същата година.   1990 г. - Саддам Хюсеин се появява по иракската национална телевизия със западни „гости\" (всъщност заложници), в опит да предотврати Войната в Залива.   1991 г. - Борис Елцин обявява, че КПСС престава да съществува като политическа партия и се спира издаването на вестник Правда.   2006 г. - Левски (София) става първият български отбор, влязъл в групите на Шампионската лига.   2007 г. - Тим Хенман обявява на пресконференция в Ню Йорк, че ще се откаже от професионалния тенис.  ", "date": "2019.08.23", "title": "23 август, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399139-%D0%BC%D1%80%D1%8A%D1%81%D0%BD%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81,-%D0%BD%D0%B0%D1%80%D0%B5%D1%87%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%84%D1%83%D1%82%D0%B1%D0%BE%D0%BB", "text": "Варварски побой с метални тръби. Посред бял ден. На стадион в столицата на страна от Европейския съюз. Поредната отметка в ужасяващата криминална хроника през последните дни. Няма данни жертвата да е наркодилър, нито да се занимава със сенчеста дейност. Той е 38-годишен маркетингов експерт, служител на един от най-разпознаваемите брандове у нас - футболен клуб Левски. Да започнем с уговорката, че на този етап не са установени нито извършителите, нито мотива за нечовешката агресия срещу Цветан Вълчев. Информацията е твърде оскъдна, а всяко предположение може да се тълкува като спекулация или внушение.     Любовна афера, дългове, бизнес интереси, дори засечен автомобил на светофара - поне на теория версиите са безброй. От всички възможности обаче на публично обсъждане е подложена само една - тази за пари и влияние, разпределяни от футболния клуб към фенските фракции. Докато полицията издирва извършителите, водещите телевизии светкавично се свързаха с председателя на Националния клуб на привържениците (НКП) Степан Хиндлиян. \"Глупав и елементарен опит да бъде насочено вниманието към нашата организация с този изключително брутален инцидент, който ние тежко осъждаме\", гласи очакваната му реакция. Няколко други акцента от изказването на Хиндлиян обаче правят силно впечатление: Левски не разпределя пари към фенклубовете; При новите собственици е назначен друг маркетингов екип; От тази дейност за 9 месеца и половина търговско дружество, управляване от НКП, е платило на Левски близо 100 000 лв. Кой на кого и колко плаща - трудно е да му се хване краят. Сигурното е, че текат едни пари, а сумите не са за пренебрегване. Битката за кокала пък се води открито и с брутални средства. Достатъчно е да си припомним за абсурден инцидент, когато едни привърженици на Левски намазаха други с изпражнения заради някакъв отчет след 100-годишния юбилей. Макар и със затихващи футболни функции, двата гранда на българския футбол запазват внушителната си фенска маса. И заради това са крайно интересни на определени кръгове в държавата, особено щом наближат избори. От една страна разочарованите запалянковци са непредвидими пред урните. От друга - когато опре до безредици и уличен натиск, няма по-ефективни отряди от ядрата на агитките, където заповеди дават лица с дебели досиета. Въпросните командири отлично осъзнават своята значимост в тази мръсна игра, а това им позволява да извиват ръцете на клубните собственици. Омагьосаният кръг се затваря. Ето защо опитът за убийство на стадион \"Георги Аспарухов\" поражда първо това предположение. Затова Степан Хиндлиян е принуден да влиза в обяснителен режим още преди залавянето на извършителите. Ето какъв е отровният ефект на тази помийна яма, където плуват всякакви нечистотии вече 30 години. Досега дискутирахме хулиганството и насилието на стадионите. Сега вече кръв се лее и пред тях. В мишени се превръщат дори служители на клубовете. И до доказване на противното хората ще са убедени, че тук става дума за разчистване на сметки и опит за сплашване. За терор с метални палки в мръсния бизнес, наречен български футбол.  ", "date": "2019.08.23", "title": "Мръсният бизнес, наречен български футбол"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/399140-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D0%BF%D0%B0%D1%80%D0%BD%D0%BE-%D0%B2-%D1%81%D0%BE%D1%84%D0%B8%D1%8F-%D1%81%D0%B0-%D0%BD%D0%B0%D1%80%D0%B0%D1%81%D0%BD%D0%B0%D0%BB%D0%B8-%D1%81%D1%80%D0%B5%D0%B4%D0%BD%D0%BE-%D1%81-200-%D0%BB%D0%B2-%D0%B7%D0%B0-%D1%81%D0%B5%D0%B7%D0%BE%D0%BD%D0%B0", "text": "  Сметките за парно в София са се увеличили с 200 лв. за сезона. Така изглежда картинката при най-масовите апартаменти в столицата – имотите между 50 – 70 кв. м. Данните са на фирмата за топлинно счетоводство “Техем”. Компанията обслужва 180 000 жители на столицата.     Почти 60% от клиентите няма да получат изравнителни сметки за доплащане, а на 40% ще им бъдат възстановени суми, отчете “Техем” на специална пресконференция. Повечето клиенти имат разлика в сумите между 10 и 100 лв. 1588 са неотчетените клиенти тази година, които не са осигурили достъп за отчет, като техният брой намалява значително. Сметките обаче се увеличават.      За най-малките жилища до 50 кв. м тя е средно 467 лв. общо за отопление и топла вода за 12 месеца – от 1 май 2018 г. За най-масовите жилища до 70 кв. м. тя е 721 лв. При двете групи има поскъпване от над 20%. За най-големи имоти, които са над 70 квадрата, средно за топла вода и отопление сметките са общо 977 лв., което е с близо 270 лв. повече. Три са причините за това – поскъпването на топлинната енергия с 15%, както и по-дългият и студен отоплителен сезон. Той е бил с 6 дни повече и с около градус по-мразовит, обясни изпълнителният директор на “Техем” Милена Стоянова.", "date": "2019.08.23", "title": "Сметките за парно в София са нараснали средно с 200 лв. за сезона"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/399141-%D0%B7%D0%B0-%D1%80%D0%B0%D0%B7%D1%80%D1%83%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%B2%D0%B7%D0%BE%D0%BB%D0%B5%D1%8F-%D0%BF%D1%80%D0%B5%D0%B4%D0%B8-20-%D0%B3%D0%BE%D0%B4%D0%B8%D0%BD%D0%B8", "text": "Бел. ред. – На 21 август 1999 г. беше съборен мавзолеят в центъра на София. При първия взрив пред очите на официални лица – премиерът Иван Костов и кметът Стефан Софиянски, сградата само се накланя и не пада. Следват още няколко взрива в следващите дни.  Събарянето преди 20 години е съпроводено с много спорове за и против. По-надолу са бележките на един архитект за възможността сградата да остане с нова функция, подобно на други сгради и монументи в Европа. За мавзолея отвътре преди събарянето му виж повече подробности и снимки  . *** В  центъра на Берлин в квартала Принц Албрехт се намират останките на бившата сграда на Държавната служба за сигурност – Гестапо, Партийната служба за сигурност – СД и на ръководството на СС. През 1993 година германското правителство обявява конкурс за включване на развалините в международен изложбен и документален център “Топография на терора”.  Германия, преодоляла комплекса си за историческа вина е достатъчно зряла, за да съдържа миналото си и да се дистанцира от него, излагайки го на показ.  Конкурсът е спечелен от швейцарския архитект Петер Цумтор, носител на наградата Сандберг за 1998 година. Сградата, която той предлага, не подлежи на стилистична класификация или символическа интерпретация. Тя присъства като значим тримерен обем, изразяващ присъствието на специфична празнина в градската структура. *** Останките от Берлинската стена са превърнати в информационен център. Концлагерите днес са мемориални комплекси.  Фашизмът, както и комунизмът, са световни явления. *** Защо решиха да го събарят сега? През 90-та може би щеше да има смисъл. Но сега? Не сме ли станали по-спокойни, по-космополитни? Не е ли изживяна незрелостта на ранния модернизъм винаги да се започва от “табула раза”? Превръщането на миналото в “табула раза” не създава ли възможността то да се възпроизведе?  Смешно е да се правим, че миналото не е било. Гузни ли сме?  ", "date": "2019.08.23", "title": "За разрушаването на мавзолея преди 20 години"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/399142-%D1%81%D1%82%D0%B0%D0%B2%D0%B0%D1%89%D0%BE%D1%82%D0%BE-%D0%B2-%D0%B1%D1%81%D0%BF-%D0%BD%D0%B5-%D0%BF%D1%80%D0%BE%D0%BC%D1%8F%D0%BD%D0%B0,-%D0%B0-%D0%BF%D0%BE%D0%B4%D0%BC%D1%8F%D0%BD%D0%B0", "text": "Оттук нататък отговорността е лична - на всеки член на партията В интервю във в. \"24 часа\" от 16 август К. Добрев ни съобщава, че \"бавно, но упорито водим цялата битка за промяна и вътре, и извън партията\". Що се отнася до партията, всъщност ръководството извършва не промяна, а безогледна подмяна на нейната същност на съвременна социалистическа партия!     Първо - подмяна на програмните ценности. Съобщава ни се, че в политиката трябва да се водим не от друго, а от ценностите на БСП. Естествено, само че подмяната сега започва именно от ценностите с тезата за \"левия консерватизъм\", упорито проповядвана от ръководството на партията. На събора на Бузлуджа К. Къдринова в словото си припомни онова произведение на Георги Кирков, в което той пише: \"от всичките животни под небето консерваторът е най-практичното: турете го между рая и куп жълтици и бъдете сигурни, че той ще предпочете жълтиците, ще подкупи стражарите на небето и пак ще се промъкне в рая\". И отправи следното пожелание: \"дано никой ляв човек в България не се асоциира никога с консерватора. Дано левите хора в България бъдат хора на промяната, на бъдещето, на солидарността.\" В публикация два дни по-късно \"Награда за провокация...\" (в. \"Земя\", 29.07), подписана от прессекретарката на \"Позитано\", се заявява, че с този призив едва ли не се отхвърляло правото на партията \"... да бъде родолюбива, да защитава националния си интерес, суверенитета, държавността, традицията и идентичността\", че изкуствено противопоставяла интернационализма и патриотизма - абсурдни твърдения, нямащи нищо общо с истината. Разбира се, че никой не може да ни \"забрани\" подобни неща, както и че нищо подобно не е имала предвид и носителката на тазгодишната награда \"Георги Кирков\", изразявайки собственото си мнение на независима лява журналистка по \"конструкцията\" \"ляв консерватизъм\". По тези въпроси  нашата Програма от 2008 г. е пределно ясна: \"като национално отговорна партия ние оставаме дълбоко свързани с ценностите на родолюбието - с българските народни традиции и добродетели като патриотизма, трудолюбието, ученолюбието, откритостта към света, почтеността, привързаността към семейството, приятелството, гостоприемството, милосърдието, взаимопомощта - така както ги определихме в нашата Програма от 1994 г.\" И още, пак там, в Програмата: \"БСП е патриотична партия - наша първостепенна задача е да отстояваме суверенитета и териториалната цялост на българската държава; да се борим за съхраняването и популяризирането на българското културно-историческо наследство и за утвърждаването и развитието на българската идентичност. БСП е чужда на шовинизма и на всички форми на национално високомерие и ксенофобия.\"  Във въпросната публикация се съдържат и следните направо удивителни \"прозрения\". Заявява ни се, че експерти, политолози и историци смятали, че интернационализмът бил тази част от теорията на марксизма, която била приложима за пролетарските революции през XIX и началото на XX век, но днес, в многополюсния свят \"интернационализмът и глобализмът (забележете - и двете се третират като тъждествени) отстъпват пред потребностите на националните държави и националните партии\"! Теза, в пълен разрез с Програмата на БСП, съгласно която \"Българската социалистическа партия е част от европейската и световната левица. Съвременната глобализация прави невъзможно решаването на ключови проблеми на хората и обществата само на национално равнище. Глобалните предизвикателства изискват глобална солидарност, един нов интернационализъм.\"  Второ - подмяна на политическото ръководство. В интервюто от 16.08 се обявява, че \"това, което щабът и политическото ръководство сме си поставили като програма максимум, е да удвоим общините, в които имаме наш или подкрепен от БСП кмет и поне 1200 съветници\"! Но за какво \"политическо ръководство\" става дума, след като съгласно Устава на партията не друг, а Националният съвет е този, който осъществява политическата дейност на партията в периода между заседанията на Конгреса. Несъмнено ключова част от която е определянето на целите за дадени избори въз основа на задълбочен политически анализ и най-сериозно обсъждане, вместо те набързо да бъдат огласявани, при това в твърде обтекаем вид. В случая явно под \"политическо ръководство\" се има предвид Изпълнителното бюро. Само че съгласно Устава то осъществява единствено оперативно-политическо ръководство по текущи и имуществени, финансови и стопански въпроси, които не са от изключителната компетентност на Конгреса или Националния съвет. Нещо повече, Уставът задължава Изпълнителното бюро не само да свиква Националния съвет на заседания, но и да се отчита пред него. На практика нито веднъж през последните три години в НС не беше внесен необходимият отчет, нито за работата на бюрото, нито за разпределението на функциите и отговорностите на всеки от неговите членове - повече от красноречив пример за практиката на пълно пренебрежение на основополагащи уставни норми! Трето -  подмяна на кадровата политика В цитираното интервю К. Добрев обявява, че откакто е в ръководството на БСП, имал мисия - \"да възстановим поколенческия баланс и да налагаме нови млади лица в БСП\". Като за целта в кампанията за местните избори сме щели \"да изненадаме избирателя с изцяло ново поколение политици\"! Хубаво - колкото може повече млади хора на водещи позиции, но къде остана \"поколенческият баланс\"? Какво стана с уставната норма за равен достъп на социалистите до възможностите за развитие и реализация в съответствие с утвърдени нива и критерии\"? С изстраданото разбиране за неотменната необходимост да се пази единството и да се осигурява приемствеността между поколенията в партията? Необявената цел на въпросната \"мисия\" всъщност е чистка на всички в партията, които се осмеляват да се противопоставят на подмяната, която сега се осъществява. Нищо ново под слънцето: всички с памет и с различно мнение се оказват врагове с партиен билет, с болни амбиции за постове, за вечно пребиваване по трибуни и президиуми и т.н. - все \"аргументи\", нагнетяващи атмосферата за прокарване на дълбоки разделителни линии в партията, за което да бъдат обвинявани онези, които биват отхвърляни.  Наред с това в момента ръководството пристъпи към безогледни уволнения на почти всички политически и технически сътрудници от апарата на партията в центъра с претекста за липса на средства след орязаните държавни субсидии. Вместо да се потърсят всички възможности за максимално съхраняване на всички нужни и доказали ефективността си кадри, особено предвид предстоящите избори. Все с цел по-нататък ръководството да си формира собствен \"екип\", т.е. лично предан персонал. Само че работещите в апарата на БСП са преди всичко политически сътрудници, дълбоко ангажирани с каузата на БСП, а не служители на подчинение на председателя! Отново според Устава: \"политическите сътрудници са членове на партията, работят под ръководството на изборния орган и се отчитат пред него.\"  *** От началото на септември предстоят поредица от заседания на Националния съвет. Наред с утвърждаването на номинациите на кандидатите за предстоящите избори необходимо е Изпълнителното бюро да предложи в техния дневен ред да бъдат включени  най-неотложните политически въпроси пред БСП в сегашния критичен момент, по които то да внесе необходимите доклади и предложения за решения: 1. Доклад за актуалната политическа обстановка и съответни предложения за решения относно задачите на партията и организацията на нейната дейност през новия парламентарен сезон до и непосредствено след местните избори. В него въз основа на сериозен политически анализ да бъдат предложени целите и задачите за предстоящите избори, които да бъдат обсъдени и утвърдени от Националния съвет. 2. Доклад с проекторешения за: - бюджетна рамка на НС на БСП при 1 (един) лев държавна субсидия и други законни източници на финансиране, тъй като досега актуализацията на бюджета, утвърдена от НС, отразява само съкращенията в резултат на връщането на надвзетите от бюджета суми, но не и съкращението на субсидията до 1 лев за глас; както и проект за бюджет на НС на БСП до края на 2019 г.;  - структура и щат на апарата на НС на БСП (и на областните съвети на БСП) и щатно разписание на работещите в НС на БСП.  - принципи, критерии и показатели за подбор и оценка на необходимите и доказали ефективността си кадри за незабавно привличане на работа, в това число и на доброволни начала, в НС на БСП и други структури на партията. 3. Доклад за състоянието и необходимите действия по отношение на обектите на собственост на партията с конкретни мерки в следните направления: - пълна инвентаризация на обектите на партийна собственост в столицата и по места с изчерпателно описание на тяхното състояние и на степента на законова осигуреност на правата на собственост на партията върху тях; - решение за мораториум върху всякакви сделки с такива обекти преди внасянето в НС на подробна информация с резултатите и заключенията от извършената инвентаризация; - предложения за необходимите незабавни действия с оглед съхраняването и стабилизирането (физическо и правно) на обектите, собственост на партията. 4. Доклад за местонахождението и състоянието на Архива на БСП за периода от 1990 г. до днес с предложения за гарантиране на неговата цялост и отговорно съхраняване, както и за създаване на организация за неговото систематизиране с оглед регламентираното му ползване по предназначение.  Нека в предстоящата работа до и след изборите именно \"отдолу\", по места, организациите издигнат и подкрепят техни, а не посочени \"отгоре\" кандидати - истинското условие за успех на изборите; нека сами преценят кой е за промяна и кой върши подмяна; кои са изконните ценности на социалиста и какви ни се натрапват сега... И още нещо - нека съгласните с казаното дотук не се ограничават с одобрение и \"загриженост\" \"под сурдинка\"; нека обявяващите желанията си каква да бъде БСП открито заявят отношението си към ставащото в момента. Оттук нататък отговорността за предстоящите развития е лична, на всеки съвестен член и симпатизант на БСП. Едно следва да е ясно - докато \"бавно, но упорито\" ни се натрапва подмяна на същината на партията, също така упорито и неотстъпно ще продължава съпротивата срещу онези, които се мъчат да я осъществяват!", "date": "2019.08.23", "title": "Ставащото в БСП - не промяна, а подмяна!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/399143-%D0%B7%D0%B0%D0%BF%D0%BE%D1%80%D0%B8%D1%80%D0%B0%D1%85%D0%B0-620-000-%D0%BB%D0%B2-%D0%BF%D0%B5%D0%BD%D1%81%D0%B8%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%BF%D0%BB%D0%B0%D1%82%D0%B5%D0%BD%D0%B8-%D1%81%D0%BC%D0%B5%D1%82%D0%BA%D0%B8-%D0%B7%D0%B0-%D1%82%D0%BE%D0%BA,-%D0%B2%D0%BE%D0%B4%D0%B0-%D0%B8-%D0%BF%D0%B0%D1%80%D0%BD%D0%BE", "text": "  Пенсиите на 4794 пенсионери за над 620 хил. лв. са били запорирани през миналата година заради неплатени сметки за ток, вода и парно, дългове към данъчните или банки, както и за издръжка. Това показва статистиката на Националния осигурителен институт (НОИ) за 2018 г.       Най-много са запорираните пенсии в София, където са блокирани 186 хил. лв. на 1373 пенсионери. На второ място по възрастни длъжници се нарежда Перник, където за запорза 42 хил. със запор са 348 пенсионери. Следват длъжниците в Пловдив, където те са с 20 по-малко от миньорския град, но сумата при тях е 43 хил. лв. Най-малко запори са наложени в Силистра, Търговище и Кърджали. В трите области има общо 116 длъжници, които имат борчове за 12 хил.лв.     През миналата и тази година защита от запори върху пенсиите ползват около 1,8 млн. души. Причината е, че според Гражданския процесуален кодекс доходи под размера на минималната работна заплата не могат да бъдат секвестирани. През 2018 г. минималната заплата бе 510 лв., апрез тази е 560 лв. Удръжките от запорираните пенсии се определят в зависимост от размера на дохода на пенсионера спрямо минималната заплата.     Така, ако пенсионерите получават между 560 и 1120 лв., те ще се разделят с 1/3 от доходите си, ако нямат деца, или с 1/4, в случай че се грижат за непълнолетен наследник. Сметките показват, че ако пенсионер получава 561 лв. и е осъден от ЧСИ, ще му бъдат удържани до 185,13 лв., или 140 лв. в зависимост от това дали има малки деца.   Ако доходите му са над 1120 лв., то запорът ще е 1/2 или 1/3. Пенсионерите обаче може да бъдат осъдени за дългове, независимо какъв е размерът на доходите им, ако дължат издръжка за деца. През миналата година пенсионерите са били 2 158 000. От тях 672 174 са взимали минималната пенсия от 207,60 лв. Като още 390 хил. души са били с доход до 250 лв. Средната пенсия през 2018 година е била 364,32 лв. и спрямо 2014 г. тя се е вдигнала с 54,32 лева.    ", "date": "2019.08.23", "title": "Запорираха 620 000 лв. пенсии заради неплатени сметки за ток, вода и парно"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/399144-%D0%BE%D0%BF%D1%80%D0%BE%D1%81%D1%82%D0%B5%D0%BD%D1%87%D0%B5%D1%81%D0%BA%D0%B8%D1%8F%D1%82-%D0%BF%D0%BE%D0%B3%D0%BB%D0%B5%D0%B4-%D0%BA%D1%8A%D0%BC-%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%BC%D0%B0-%D0%BD%D0%B5-%D0%BF%D0%BE%D0%B4%D1%85%D0%BE%D0%B6%D0%B4%D0%B0-%D0%BD%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%87%D0%BD%D0%B8-%D1%85%D0%BE%D1%80%D0%B0", "text": "Дискусията за представянето на социализма в учебниците по история за Х клас завърши с победа на „здравите сили”. Авторите на учебници, набедени в съзнателна апология на тоталитарния режим, вдигнаха бяло знаме и сами цензурираха своите текстове, така че престъпленията на социализма да бъдат разобличени по най-недвусмислен начин. Притеснената общественост може да въздъхне с облекчение: комунизмът си отиде от учебниците по история - „спете спокойно, деца”.     Въпреки че резултатът от дискусията беше лесно предвидим, самата дискусия не беше безинтересна.  , че въпросите за    на историческите събития не могат да бъдат решени с оная категоричност, която е допустима при обсъждането на   въпроси. Освен това не е честно, говорейки за социализма, да изтъкваме само лошото, пренебрегвайки доброто. Нали в крайна сметка става въпрос не за социализма изобщо, а за нашия, българския социализъм, който не е паднал от небето, а е сътворен от българския народ!     Тези и други „комунистически” съображения обаче останаха „глас в пустиня”. Гледната точка на победителите беше концептуализирана не от кой да е, а от директора на Института по история към БАН Даниел Вачков. В    изказване пред БНР той разясни същността на социализма, изтъквайки принципната разлика между тоталитаризма и демокрацията. Гледището му би могло да се представи така: 1) Българският социализъм е тоталитарно общество. 2) Насилието е съществено свойство на тоталитарните системи, докато за демократичните общества то е нещо случайно, инцидент. („ … между насилието в демократичните режими и насилието в тоталитарните режими има съществена разлика. При демократичните режими насилието е отклонение от системата. Показва, че има проблеми и системата не функционира добре.”) 3) Обществата могат да се разделят на два вида - нормални и аномални. Демократичните общества са нормални, а тоталитарните (каквото общество е социализма) – аномални. Това изказване не е типично за един историк, то е философско. И като много други дълбокомислени философски изказвания е достатъчно неопределено, за да е неуязвимо за критика. Ако кажеш, че при демокрацията насилието е по-малко, по-рядко    или не е толкова отвратително, колкото при социализма, могат да ти посочат факти, които говорят друго. Какви факти обаче трябва да се посочат, за да се опровергае твърдението, че насилието при социализма е  на системата? Кога едно насилие произлиза от същността на дадено общество и кога не?    И с какви емпирични аргументи може да се опровергае твърдението, че между репресиите през 1925 г. и тези през 1944 г. има   разлика? Сигурен съм, че въпреки тази прикрита неяснота, а може би тъкмо поради нея, разбирането на доц. Вачков за тоталитаризма и демокрацията би допаднало на мнозина. Тук е налице внушението, че социализмът е насилнически строй и мнозина, включително и авторът на тези редове, са готови да се подпишат под него. Всички хора, които в началото на прехода се самоопределяха като демократи, т.е. противници на комунизма, мислеха именно така. Схващането на доц. Вачков обаче съдържа и едно друго внушение -    че демокрацията има някакво априорно преимущество пред тоталитарния социализъм, така че едно демократично общество е във всички случаи по-добро място за живеене от социализма. Според мен това внушение е крайно съмнително. Аз считам, че самата идея за градиране на типовете общества, така че да се каже кое от тях е „по” и кое – „най”, е несъстоятелна. Според мен и демокрацията би могла да бъде нетърпима за живеене, както и тоталитаризма, макар причините в двата случая да са различни. Това разбира се не е тезис, който може да се докаже, още по-малко – в настоящото ограничено по обем изложение. Тук само ще се опитам да анализирам схващането на доц. Вачков и, ако не друго, да хвърля сянка на съмнение върху тезите, които той поддържа и внушенията, които произтичат от тях.   Може ли да се твърди, че насилието е същностна черта на социализма?   Като казва, че насилието е иманентно присъщо на тоталитарните режими, доц. Вачков изказва една прекалено слаба теза: насилието е присъщо на всички режими, защото е атрибут на държавността. Където има държава, има ред, а осигуряването на реда е невъзможно без насилие. За разлика от ортодоксалните марксисти и анархистите аз считам, че без държавност няма цивилизация, така че цивилизованият начин на живот предполага наличието на насилие. Въпросът следователно не е в това дали в едно цивилизовано общество държавата упражнява насилие, а дали това насилие, осъществявано от държавните институции, се счита от членове на обществото за  Карл Маркс е считал, че след социалистическата революция държавата като инструмент за насилие ще стане излишна и ще отмре. В. Ленин също е вярвал в тази утопия, но след революцията Съветската държава не само не отмира, а се нагърбва с решаването на задачи, които никоя друга държава не си е поставяла. Целта е регулацията на всички сфери на обществения живот, така че съветският социализъм се превръща в едно свръхрегулирано общество. Регулацията се осъществява чрез разни видове законови забрани, които ограничават правата и свободите на гражданите. На първо място стои маниакалната идея за абсолютната сигурност на установения обществен строй. В името на тази сигурност всички противници на социализма са физически ликвидирани, а гражданите, които на едно или друго основание се считат за неблагонадеждни, се изпращат в концентрационни лагери. По време на късния социализъм репресиите се смекчават, но „казарменият” характер на социализма не се променя съществено. Регулативната политика на държавата в социалистическа България е копие на съветската. Българските концентрационни лагери, които никнат като гъби след разпускането на опозиционните партии и приемането на Конституцията, са съветско изобретение. Аналогични на съветските са и ограниченията, които българската социалистическа държава налага над правата и свободите на своите граждани. Излишно е да се казва, че една голяма част от тези рестрикции се считаха от повечето хора у нас за    неприемливи. Общото впечатление беше, че балансът между позволеното и непозволеното при социализма е нарушен: за всички мислещи хора беше ясно, че у нас са забранени прекалено много и прекалено важни както за бита, така и за духовния живот неща. Казано накратко, мнозина възприемаха т. нар. реален социализъм като общество, което е  В този и само в този смисъл това общество може да се нарече насилническо, репресивно. Тъкмо това изглежда има предвид доц. Вачков, когато казва, че насилието е присъщо на тоталитаризма и в частност – на социализма. Последната бележка е важна, защото насилието като такова има най-различни проявления. Ако говорим напр. за криминалното насилие (хулигански прояви, кражби, измами и пр.), при социализма то беше сведено до един възможен минимум. Същото може да се каже и за някои форми на психологическо насилие, напр. за унижението и изнудването, на които    работниците в едно предприятие могат да бъдат подложени от работодателя. (Да се уволни един работник при социализма за недобре свършена работа беше практически невъзможно. Този факт беше повод за шеги и вицове.) Произлиза ли насилническият характер на социализма от неговата същност, както твърди доц. Вачков? Това е един „коварен” въпрос, защото същността на класа, означен с общото име „социализъм”, се определя чрез дефиниция, а в теорията на дефинициите, която е най-мътната област на философската логика, има една сериозна празнина. Тя засяга дефинирането на общи имена за обществени феномени като „социализъм”, „демокрация” и пр. Как трябва да се осъществи това дефиниране? По принцип съществуват два начина за дефиниране на общите имена – априорен и емпиричен. По първия начин се определят общи имена, които имат една чисто инструментална функция. Такива общи имена са напр. „глупав”, „ирационално число”, „жител на южна София” и пр. Тяхната употреба се постулира и в крайна сметка е въпрос на конвенция. По въпроса за статуса на тези дефиниции има спор – дали те са извън истината и неистината (нито верни, нито неверни) или винаги са верни. Вторият начин за дефиниране е емпиричен. Той е приложим към т. нар. естествени видове    като „бор”, „тигър” и пр., естествени субстанции като „злато”, „вода” и естествени феномени като „буря”, „светкавица” и пр. Тези общи имена се мислят с помощта на емпирични дефиниции. Въпросните дефиниции се конструират, като се анализират свойствата на даден единичен предмет, определен за еталон. Еталонът се третира като типичен    представител на предметите от класа, подлежащ на дефиниране, така че важните свойства на еталона се схващат като присъщи на всички предмети от класа. Грубо казано, в този случай дефиницията е   на важните свойства на еталона – на свойствата, без които този предмет не би бил такъв, какъвто е. Там е работата, че социалните феномени често се дефинират и по единия, и по другия начин, и не е ясно коя е правилната стратегия в случая. Заобикаляйки този спорен въпрос, бих желал да кажа, че както и да мислим социализма – априорно или емпирично, тезата на доц. Вачков остава извън обхвата на рационалната дискусия. В първия случай, когато дефиницията на „социализъм” се схваща като въпрос наконвенция, няма нищо по-лесно от това да се изрови от томовете на К. Маркс такава дефиниция на „социализъм”, която постулира несъвместимостта на това общество с насилието. В този случай обществото, което съществуваше в България от 1947 г. до 1989 г., би могло да се обяви за извращение на  социализъм, за псевдосоциализъм или напр. за държавен капитализъм [2}. Така тезата на доц. Вачков може да се отхвърли на формални основания.      Ако не желаем да се занимаваме с този вид словесна еквилибристика, би следвало да мислим социализма емпирично. Тогава трябва да решим кой е еталонът за социализъм. Ако приемем, че това е съветското общество, което днес не съществува, въпросът опира до това дали то  да еволюира така, че да престане да бъде репресивно. Какъвто и отговор да дадем на този въпрос, той би бил едно контрафактическо твърдение, което е емпирично непроверимо.[3]  Изводът е, че    тезата на доц. Вачков за есенциалния характер на насилието при социализма практически не ни казва нищо. Както би казал Карл Попър – тя е лишена от емпирично съдържание.   За насилието при демокрацията   Доц. Вачков твърди, че разликата между насилието в демократичната държава и в тоталитарната е съществена. Нека да обсъдим този въпрос на фона на един период от нашата история, предшестващ социалистическия и сравним по времетраене с него: България от началото на века до 1944 г. Понеже не е тоталитарна, България през този период би следвало да се третира като демократична държава. (Тук се абстрахираме от липса на Народно събрание в отрязъка 1934 - 1938 г. Да не издребняваме!) Как стои въпросът с насилието през този период? Картината е твърде потискаща. Войни, преврати, въстания, ужасяващ атентат през 1925 г и ответни репресии, които са не по-малко ужасяващи. После идваантифашистка въоръжена съпротива, в борбата с която властта не подбира средства… И тук, както при социализма, не липсват примери за политически мотивирано насилие, осъществено от държавата. Такъв пример е приложението на Закона за защита на нацията от 1941 г., който е откровено расистки и е донесъл много страдания на българските евреи. Този закон, действал до 1945 г., е бил приет от Народното събрание при пълно спазване на демократичните процедури, макар и в разрез със Търновската конституция. Въпреки подобни ексцесии картината на насилието в Царство България е по-пъстра от тази в НРБ - тук участието на държавата в това насилие е по-дискретно.    Липсват ограниченията, характерни за следващия социалистически период, които засягат правото на информираност, свободата на печата и книгоиздаването, пътуванията в чужбина, свободния избор на местоживеене и пр. Ето защо ние не можем да определим обществото в Царство България през посочения период като насилническо в смисъла, в който определяме по този начин социализма. Прави ли това разликата между насилието в Царство България и в социалистическа България  ? Този въпрос е неясен. Кога разликата при упражняване на един и същи тип насилие, напр. убийство, е съществена? Съществена ли е напр. разликата между насилствената смърт на Димчо Дебелянов и тази на Алеко Константинов? Няма съмнение, че е едно да умреш на война като доброволец, а друго – да те застрелят по погрешка. Обаче толкова ли е важно това? Тезата на доц. Вачков за съществената разлика между насилието при демокрацията и социализма се натъква на примери на насилствена смърт от двата периода, които са поразително еднотипни. Аз напр. не виждам особена разлика между смъртта на Гео Милев, Христо Ясенов и Йосиф Хербст от една страна и Райко Алексиев и Александър Николов (Сашо Сладура) от друга. Тези и други примери ме карат да мисля, че е някак несериозно с помощта на неясния термин „същност” да се омаловажава факта, че насилието е господствало в демократична България в периода, предшестващ социализма. И не е от първостепенна важност за хората генезисът на това насилие – дали то се осъществява от Народната    милиция или от „неотговорни фактори”; дали е идейно-политически мотивирано или не. Така, както няма някакъв универсален принцип, който оправдава насилието, няма и универсален принцип, който го омаловажава. Убийствата в Царство България са точно толкова отвратителни, колкото и убийствата при социализма.   За нормалното и аномалното общество   Тезата на доц. Вачков, че демократичните общества са нормални, а тоталитарните – аномални, кореспондира с популярното разбиране, че демокрацията е най-доброто възможно обществено устройство. Най-ясно и изчерпателно е изразил аргументи в подкрепа на това разбиране Робърт Дал в известната си книга „За демокрацията”. Тук той сочи десет основания, които правят демокрацията “нещо по-желано от всички нейни алтернативи”. Аз обаче си мисля, че в случая работата не опира до аргументи. Става въпрос за една почти религиозна вяра в превъзходството и    вълшебната целебна сила на демокрацията, която е дълбоко вкоренена в съзнанието на съвременните интелектуалци.    Давам си сметка, че каквото и да кажа, нямам шанс да се преборя с това ирационално преклонение пред демокрацията.    Ще поставя обаче неколко въпроса, които схващането на доц. Вачков провокира. Оправдано ли е да приемем един критерий за нормалност на обществото, който държи сметка единствено и само за политическата му организация? Тук презумпцията сякаш е, че или всички останали особености (характеристики) на обществения живот (икономика, правно съзнание, морал, изкуство, наука, религия и пр.) не са толкова важни, колкото политическата организация, или че състоянието на въпросните особености е функция от състоянието на политическата организация. Но аз считам, че и двете     въпросни предположения са погрешни. Поучителен пример в това отношение е    концепцията за общественото развитие на    Карл Маркс. К. Маркс дели обществата на няколко типа по един комплексен признак - господстващите в тях отношения на собственост и класовата структура, които тези отношения пораждат. Оказва се обаче, че колкото и софистицирана да е тази концепция, тя е невярна, защото преувеличава значението на икономическия фактор в обществения живот. Мисля, че в схващането на доц. Вачков се преувеличава значението на друг фактор, политическия, като погрешно се счита, че именно той придава един цялостен облик на обществото. Тук възниква и един втори въпрос. Изчерпващо ли е делението на обществата на нормални и аномални, за което адвокатства доц. Вачков? Какво е напр. съвременното китайско общество: нормално или аномално? И ако ние като убедени застъпници на демокрацията обявим първата по население и втората по икономическа мощ страна в света за една аномалия, няма ли да изпаднем в смешно положение? Делението на обществата, лансирано от Д. Вачков на нормални и аномални, е аналогично на Попъровото деление на обществата на затворени и отворени. Карл Попър счита, че в затворените общества почти цялото човешко поведение се регулира от етически и юридически норми, докато в отворените общества, най-висша изява на които е съвременният капитализъм, една сравнително голяма част от поведението на хората излиза извън обсега на съществуващата нормативна регулация. Тази част от човешкото поведение, която не подлежи на нормативна регулация, може да се определи като нормативно неутрална и в този смисъл – свободна. Свободата на хората в едно общество се схваща като благо и едновременно с това - като отличителна черта на това общество. В това отношение са възможни два типа общество: затворени, при които поведението на хората е в по-голямата си част несвободно (т.е. подчинено на съществуващите етични и юридически норми)    и отворени – в които поведението на хората е във висока степен свободно. Тази класификация е била изобретена от    К. Попър по време на Втората световна война и концептуализира противопоставката между съществуващите по това време две твърде различни обществени системи: диктаторските    режими (фашисткият и съветският) от една страна и западната демокрация – от друга. Концепцията на К. Попър, основана върху дихотомията, от която Джордж Сорос е заел името на своята известна фондация, е, подобно на физическите теории,    продукт на силна идеализация. (Да не забравяме, че първата любов на К. Попър са физиката и математиката).    В основата на тази концепция лежат две допускания: 1) че моралът на дадено общество е нещо единно (нормативна система, която е общосподелена). 2) че от гледна точка на облика на едно общество значението на поведението, което нарушава съществуващите юридически и етични норми (да го наречем – девиантно поведение), е пренебрежимо. Според мен обаче има общества, за които тази конюнкция не важи, така че по отношение на тях Попъровата дихотомия е неприложима. Такова е например едно дълбоко разделено общество, каквото е било българското след 1923 г. Тук просто господстват два морални стандарта, така че това, което за едни е проява на висш морал, за други е неморално. Оттук идва и тази колизия, която придава трагичен характер на целия следващ исторически период, включително и изстъпленията след 1944 г. Според мен Попъровата концепция не е в състояние да „улови” подобни общества, да ги класифицира по определен начин.   Ако говорим за днешна България, то особено значение за разбирането й има онова поведение на хората, което нарушава всички писани и неписани норми. Това поведение е девиантно - то не е нито свободно, нито принудено в смисъла, в който придава на тези квалификации К. Попър. Въпросното поведение е продукт на един повсеместен нормативен нихилизъм и никоя партия до този момент не е предложила рецептата за лечението на това заболяване. Така или иначе ситуацията е твърде нестандартна. Оттук идва и усещането на хората, че макар и по своето политическо устройство съвременна България силно да наподобява Западна Европа, разликата между живота в България и една Великобритания напр. е „от небето до земята”. В заключение може да се каже, че Попъровото деление на обществата на два вида – затворени и отворени, колкото и остроумно да изглежда, е прекалено просто, за да е вярно. С още по-голяма сигурност това може да се каже и за експромпто предложеното от Д. Вачков деление на обществата на нормални и аномални.   ------------------", "date": "2019.08.23", "title": "Опростенческият поглед към социализма не подхожда на академични хора"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399145-%E2%80%9C%D0%BD%D0%B5-%D0%B7%D0%BD%D0%B0%D0%BC-%D0%BD%D0%B8%D1%89%D0%BE,-%D0%BD%D0%BE-%D1%89%D0%B5-%D0%B2%D0%B8-%D0%BA%D0%B0%D0%B6%D0%B0-%D0%B2%D1%81%D0%B8%D1%87%D0%BA%D0%BE%E2%80%9D-%D0%BC%D0%BE%D0%B4%D0%B0%D1%82%D0%B0-%D0%BD%D0%B0-%D0%BF%D1%81%D0%B5%D0%B2%D0%B4%D0%BE%D0%B5%D0%BA%D1%81%D0%BF%D0%B5%D1%80%D1%82%D0%B8%D1%82%D0%B5", "text": "В този свят, който едва се държи на краката си, да не знаеш нищо, докато се преструваш, че си извор на науката, е привилегия на надутите идиоти, на които е поверена мисията да правят история. Те са безполезни. Въпреки това ги слушат, следват, дори ги превъзнасят. Лъжливи учени и фалшиви гении образуват странна конгрегация, наводнила света от доста време насам.     Много нещастия, които ни сполетяват, произтичат от факта, че в ужасно перфектния свят около нас вече никой не умее или не смее да каже “не знам”. Модерният идиот е акумулатор на всякаква информация. Телевизията и вестниците напояват паметта му с празни приказки, създавайки му илюзията, че човекът с универсални знания от Ренесанса все още е възможен и самият той е щастливо въплъщение на тази възможност. И най-малкият повод е добър за него, за да говори, независимо от темата, с тон на доброжелателна снизходителност, потопявайки събеседниците си (когато се случи да са прозорливи) в мрачните бездни на скуката. Истината е, че той не знае нищо и прикрива своята нищожност под този порой от бабини деветини, за които обича да вярва, че са голяма и завидна култура. В наши дни да знаеш, да знаеш всичко - вече не говорим за това да знаеш   - е едновременно задължение и добродетел. Незнание не се допуска. И тъй като участниците в тази колосална измама знаят всичко, да научат - т.е. да признаят невежеството си дори в една-единствена мъничка област - е слабост, която малцина все още си позволяват. Хората, които вършат зле работата, за която им се плаща, приказвайки надълго по теми, които смятат, че владеят като никой друг, вече не могат да бъдат преброени. Те знаят много, но не точно това, което би трябвало да знаят. Поставени един до друг, тези индивиди, от които зависи добрия теоретичен ход на света, образуват огромна катастрофа. Колоните на античните храмове все още стоят, докато злополучните балкончета, проектирани само преди няколко години от инженери, които със сигурност са много учени, се срутват. Постмодерен свят, гъмжащ от некомпетентност На върха на това крехко - и все по-крехко - съединение на арогантни невежи властват световните лидери, политиците, манипулаторите на нашите съдби. Няма никаква разлика между монтьора, който ви връща колата, която върви толкова зле, както и когато сте му я оставили, и министъра, чиито решения противоречат на здравия разум и общия интерес. И единият, и другият вредят със своята некомпетентност, която не искат да признаят. И за която никой не се е сетил да ги обвини. Освободили ли сме се - поне през последните десетина години - от политик или висш служител заради неговата некомпетентност? Като гротескния герой, споменат по-горе, политикът не знае нищо за нищо. Никога кандидат или избранник не е чут да казва “не знам”. Подобна изповед би била непоносимо човешка за героите, които бродят (много често безполезно) в територията на боговете. Те винаги са готови да обясняват неща, които не знаят, да налагат решения на проблеми, чието съществуване им е било неизвестно допреди секунда. Отказът да кажат “не знам” е отворена врата за най-ужасните самозванци. Това нещо, колкото и да е ненормално, вече е нормалност в нашите общества. Вече нищо не работи, както трябва, защото твърде много хора знаят твърде много неща, без да знаят нищо конкретно или полезно. Какъв по-добър пример от очарователния спектакъл на предизборните “дебати” - потресаващ панаир на провалени експерт-счетоводители -, където числата валят като дъжд, защото е важно да знаеш, когато искаш да станеш нещо, където се изразяват със сентенции на имените личности и се демонстрират бюрократични познания, които в никакъв случай не са доказателство за компетентност? Неизмеримият сбор от цялата тази претенциозна некомпетентност води света към разруха. Горди с алманаховата си култура, посредствените пораждат и насърчава посредственост. Образува се спирала, която се спуска все по-бързо и се стеснява се - и само отделни късчета могат да й се изплъзнат. В този свят, който едва се държи на краката си, да не знаеш нищо, докато се преструваш, че си извор на науката, е привилегия на надутите идиоти, на които е поверена мисията да правят история. и други.    ", "date": "2019.08.23", "title": "“Не знам нищо, но ще ви кажа всичко”: модата на псевдоекспертите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/399146-82-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D0%B0%D0%B1%D0%B0,-%D1%81-%D1%82%D1%80%D0%B5%D0%BF%D0%B5%D1%80%D0%B5%D1%89%D0%B8-%D1%80%D1%8A%D1%86%D0%B5-%D0%B8-%D0%BD%D0%B0%D1%81%D1%8A%D0%BB%D0%B7%D0%B5%D0%BD%D0%B8-%D0%BE%D1%87%D0%B8-%D0%BF%D0%B8%D1%82%D0%B0-%D0%B2-%D0%B1%D0%B0%D0%BD%D0%BA%D0%B0%D1%82%D0%B0", "text": "Армии от съсипани българи остават без апартаменти и коли!      82-годишната баба Севда, с треперещи от старост ръце, пита на гише на банката Х: „Извинявай, леля,  ама видях че ми няма един лев в картата, по която си получавам пенсията от 206 лева и 87 ст. Защо сте ми го взели?”  А служителката й отговаря: „Как защо, ма бабо? Вече имаш нова функционалност по картата, която включва разплащателна сметка. Така че можеш онлайн да банкираш (тежкарско, нали!) твоите 206 лв. и 87 ст….”. Баба Севда гледа с неразбиращи и сълзливи очи. И извинително промънква: „…Ама аз не искам такава сметка, бе леля…”.       Кой те пита, бабо Севде, какво искаш! Теб са ти натресли „отгоре” банка Х чрез която, а не чрез пощата, вече ще си получаваш пенсията с дебитна карта. И толкова. Не за да те отърват от дългите опашки, на никой не му пука за баба Севда. А за да ти отмъкнат и последното левче. Така както правят с всички останали милиони дребни като атоми на молекули жертви на порочната, крадливата и алчната/ на първо място в света!/  банкова система в България.  В случая на баба Севда банка Х, следвайки челния опит на друга банка У прилага прясно измислената форма от ръководните си служители /с месечни заплати от 80 000 до 120 000 лв./. А именно  – от всеки клиент с дебитна карта да се изсмуче по още 1 лев по т.нар. ненужна за хората разплащателна сметка.      Само че това е най-малкият и най-белият кахър за българите, мачкани и безжалостно ограбвани от банковата ни система. Да вземем ЛИХВИТЕ по кредитите, които ние плащаме на 22-те банки в страната /от тях само 3 са български, останалите са чужди).  Справка на Световната банка показва, че ако един българин и един немец вземат еднакъв банков кредит от 100 000 лв., който да изплащат 20 години, лихвата на българина ще бъде 18%, а на немеца – 1,5 %. Така в края на периода нашенецът ще  е внесъл в трезорите на банката 370 395 лева, докато немецът – 115 811 лв. Казано иначе – българинът ще е броил на банката само за безогледни, непознати никъде в света, лихви….270 395 лева, докато германският гражданин, пак за лихви  – само 15 811 лв.      Е, ако това не е грабежът на века, какво друго е? Още повече че безобразието се случва в най-бедната страна на Европа – България. И какво става?  Армия от съсипани хора, които не могат да си платят кредитите, притискани и от фирмите за бързи кредити, буквално изпадат на дъното на социалното блато  Без дом, без  работа, без пари да нахранят семействата си. Защото банките са им отнели жилищата, колите, нивите. Какъв  е механизмът на грабежа? Тъй като липсва контрол и защита на интересите на хората, банките непрекъснато надуват дълговете им, като ги натоварват с всякакви несъществуващи задължения – безумни лихви, измислени разноски, и допълнителни плащания.      Един от видните банкери тези дни призна:  „Банките съществуват, за да печелят акционерите!”  Та, причината за огромната им печалба – само за първото полугодие на м.г. тя е над 504 млн. лв., се корени в приетия през 2007 г. Гражданско процесуален кодекс. И по-специално в неговия член 407, който напълно и законно развързва ръцете на банкерите. В този текст банките по права са приравнени на държавата и общините без да са обвързани с каквито  и да са задължения. И понеже те се стремят единствено към непрекъснати високи печалби, благославят липсата на всякаква държавна регулация на тяхната дейност. Започва масово роене на т.нар. дъщерни фирми на банките – това е уродливо явление, което съсипва обществото ни. Тези дъщерни фирми по правило се управляват от същите лица, които са в ръководството на банките и това може да се провери в Търговския регистър. Най-малкото те са на поставени от банките лица. И се занимават със застрахователна дейност и събиране на дългове. Става дума тъкмо за тези фирми, които заплашват и изнудват хората. Още: дават консултации, купуват и продават имоти.      Стоп! Ето тук се крие разковничето. Става дума за купените на безценица от съдия изпълнителите къщи и апартаменти по дела на съответната банка. Примерно, Петър С. от Харманли има задължение към банка Z. Тя надува нарочно неговия дълг , натоварвайки го с несъществуващи и измислени такси. В случая потребителят на кредита Петър С. не разбира от финанси, както повечето хора,  и не знае как да се защити. Човекът е отчаян, защото докато се усети съдия-изпълнител е обявил къщата му в Харманли за продажба. И пак докато се усети тя вече е продадена на символично малка цена. Ама Петър не е казал колко струва имота му? Никой не го пита. Според нашите „хуманни” закони оценката на съдия-изпълнителя не подлежи на съдебен контрол. Така къщата на Петър бързо е грабната. Познайте от кой – от фирма, близка до банката, срещу поне 10-15 пъти по-малко пари от действителната й стойност.  Пак пъргаво същата, приближена до шефове на банката фирма, я предлага на Петър да си я откупи  обратно , разбира се  на 10 пъти по-висока цена. И понеже той не може да го стори – банката вади от задължението на Петър към нея получените мизерни пари, за които уж я е „продала” и му напомня, че горкият човек продължава да й дължи  поне 20 000-30 000 лв. от взетия кредит.  Щом той не може да ги брои, това трябва да сторят децата или внуците му. Ще плащат до гроб, тъй като лихвите растат в геометрична прогресия! Или ще им вземат и техните къщи.          Жестоката истина е, че законодателят в България съзнателно остави без защита потребителите на банкови услуги. В същото време се толерира  монополното поведение на банките, поставяйки българина и бизнеса на колене. Стотици хиляди работници са уволнени, те заедно с работодателите остават без доходи и препитание. Така се източва  и човешкият капитал.      Е, жертвата на банковата ни система може да подаде жалба в съда срещу действията на съдия-изпълнителя. Но какво от това, дори да спечели такова дело, на „длъжника” вече му е продаден имотът, банката му е присвоила всичко, за него остава само един лист хартия – съдебно решение, че не дължи пари. И отчаянието. Защото живее в такава държава, която не иска да си отвори очите. И която води самоубийствена политика за България. Дала е огромни права в ръцете на нечестиви банкери, които разполагат с живота на българите. Мнозина вече се питат – дали пък банките в родината ни един ден няма да поискат да се разплащаме с дарени органи? И дали щеше да се стигне до тази финансова и лична трагедия на милиони българи, ако Народното събрание не беше гласувало държавна регулация и пряка намеса в определянето на лихвите на банките в България?  ", "date": "2019.08.23", "title": "82-годишна баба, с треперещи ръце и насълзени очи пита в банката..."}
{"url": "http://www.classa.bg/%D1%81%D0%B2%D1%8F%D1%82/item/399126-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B2-%D0%BC%D0%B0%D0%B4%D1%80%D0%B8%D0%B4-%D0%BC%D1%8A%D0%B6,-%D1%81%D0%BD%D0%B8%D0%BC%D0%B0%D0%BB-%D0%B8%D0%BD%D1%82%D0%B8%D0%BC%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%BD%D0%B0-%D0%BD%D0%B0%D0%B4-500-%D0%B6%D0%B5%D0%BD%D0%B8,-%D0%BA%D0%BE%D0%B8%D1%82%D0%BE-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D0%BB-%D0%BD%D0%B0-%D0%BF%D0%BE%D1%80%D0%BD%D0%BE-%D1%83%D0%B5%D0%B1%D1%81%D0%B0%D0%B9%D1%82%D0%BE%D0%B2%D0%B5", "text": "Националната полиция е арестувала 53-годишен мъж в Мадрид, обвинен в практикуване на \"Upskirt\", което се състои в снимане под полите и роклите на жени без тяхно разрешение. По-късно той качвал видеоклиповете в порнографски интернет портали. Арестуваният мъж е арестуван in fraganti в подлеза на испанската столица, с включен мобилен телефон с активирана камера, когато снимал жена, наведена да постави на земята раницата си. Както беше публикувано от полицията, мъжът действал ежедневно и успял да запише 29 жени за пет дни. Той публикувал 283 онлайн записа, които регистрирали милиони гледания. Общо са установени 555 жертви, някои от тях непълнолетни. Следователите го смятат за един от най-големите нарушители на целостта на жените.", "date": "2019.08.23", "title": "Арестуваха в Мадрид мъж, снимал интимните части на над 500 жени, които публикувал на порно уебсайтове"}
{"url": "http://www.classa.bg/%D1%81%D0%B2%D1%8F%D1%82/item/399127-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%B0%D0%BF%D0%B0%D1%80%D0%B0%D1%82-%D1%81%D0%BE%D1%8E%D0%B7-%D0%BC%D1%81-14-%D0%B8%D0%B7%D0%BB%D0%B5%D1%82%D1%8F-%D0%B7%D0%B0-%D0%BC%D0%BA%D1%81-%D1%81-%D1%85%D1%83%D0%BC%D0%B0%D0%BD%D0%BE%D0%B8%D0%B4%D0%BD%D0%B8%D1%8F-%D1%80%D0%BE%D0%B1%D0%BE%D1%82-%D1%84%D1%8C%D0%BE%D0%B4%D0%BE%D1%80-%D0%BD%D0%B0-%D0%B1%D0%BE%D1%80%D0%B4%D0%B0", "text": "Руският космически кораб \"Союз МС-14\" излетя вчера, четвъртък, 22 август, в посока към Международната космическа станция (МКС) от космодрума \"Байконур\" (Казахстан). Като част от своята мисия той ще изведе на орбита антропоморфния робот Skybot F-850, известен като Фьодор.   Това е първият път, когато за задвижване на \"Союз\" се използва транспортната ракета \"Союз-2.1а\" за вместо предишната версия - \"Союз-ФГ\". Безпилотното изстрелване ще позволи сертифицирането както на космическия кораб, така и на ракетата, в допълнение към проверка на практика на работата на всички системи и подсистеми. Специалистите на основната оперативна група за контрол на руския сегмент на МКС ще отговарят за полета на космическия кораб, след като той се отдели от третия етап на Союз-2.1а. Скачването с МКС е планирано за 24 август в 05:30 (UTC).", "date": "2019.08.23", "title": "Космическият апарат Союз МС-14 излетя за МКС с хуманоидния робот Фьодор на борда"}
{"url": "http://www.classa.bg/%D1%81%D0%B2%D1%8F%D1%82/item/399128-%D0%BD%D0%B0%D1%83%D1%87%D0%BD%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BD%D0%B0-%D0%B2%D1%8A%D0%BF%D1%80%D0%BE%D1%81%D0%B0-%D0%BA%D0%BE%D0%B9-%D0%B5-%D0%BF%D0%BE-%D0%B4%D0%BE%D0%B1%D1%8A%D1%80,-%D0%BC%D0%B5%D1%81%D0%B8-%D0%B8%D0%BB%D0%B8-%D1%80%D0%BE%D0%BD%D0%B0%D0%BB%D0%B4%D0%BE", "text": "Изправени пред въпроса, който много футболни фенове задават: Кой е по-добър - Лионел Меси или Кристиано Роналдо, едно проучване, проведено от белгийския университет KU Leuven, съвместно с холандската компания за изследване на данни SciSports, представи отговор, който решава научно дискусията, съобщи медията Sporza тази седмица. Изследователите разработили модел, който в допълнение към картографирането на головете и асистенциите на Меси и Роналдо, анализира всички действия на двамата играчи и влиянието, което оказват върху развитието на играта. След това им се присвоява оценка чрез Система за оценка на действията чрез остойностяване на вероятността (VAEP). За разлика от традиционните оценки, които се определят само от голове и асистенции, новият модел \"вижда всяко действие (изстрел, пас, финт, спиране и други) и изчислява неговата стойност\", заяви Джеси Дейвис, коментирайки, че по време на една среща се случват средно 1600 действия. Изследването, което се фокусира върху сезоните от 2013-2014 до 2017-2018 г., заключава, че Лионел Меси има съществено предимство, тъй като той е получил резултат от VAEP 1,21, в сравнение с 0,61 на мач, постигнат от Роналдо. Въпреки че през първите сезони резултатите на двамата играчи били почти еднакви, от 2015-2016 г. Меси е започнал да оставя след себе си своя съперник. Възможно е да възникнат обстоятелства, при които играчът изпълнява много действия, но с малка стойност или, напротив, изпълнява по-малко, но с голямо въздействие, както е при Кристиано Роналдо. \"Меси е изключителен в тази област: аржентинецът има много голям брой действия, като те също имат и висока стойност\", заключава Том Декроос, който участва в проучването.", "date": "2019.08.23", "title": "Научно изследване отговори окончателно на въпроса: Кой е по-добър, Меси или Роналдо?"}
{"url": "http://www.classa.bg/%D1%81%D0%B2%D1%8F%D1%82/item/399129-twitter-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D1%80%D0%B5%D0%BA%D0%BB%D0%B0%D0%BC%D0%B0%D1%82%D0%B0-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%82%D0%B5-%D0%BC%D0%B5%D0%B4%D0%B8%D0%B8", "text": "Twitter обяви в понеделник, че вече няма да приема реклами от държавните медии, в нова политика, която уж е насочена към „защита на здравата реч и открития разговор\", но това повдига много въпроси. В изявлението на социалната мрежа се обяснява, че новата политика ще се прилага към организации, контролирани финансово или редакционно от държавата. Мярката обаче няма да засегне „образувания, финансирани от данъкоплатците, включително независими публични радио- и телевизионни оператори\", квалифицира компанията, което изключва медии като BBC, Voice of America (VOA), PBS, NPR и други подобни. Какво точно означава \"контролирано от държавата\" средство, ще се определи с помощта на \"академици и лидери на гражданското общество\", обяснява изявлението, в което се назовават по-специално западните организации като \"Репортери без граници\", Комитетът за Защитата на журналистите, звеното за разузнаване на списание „Икономист\" със седалище в Обединеното кралство, Европейският център за журналистика със седалище в Холандия, ЮНЕСКО, както и неправителствената организация Freedom House, финансирана от правителството на САЩ. Според Twitter решението ще зависи от критерии като „контрол върху редакционното съдържание, финансова собственост, влияние или намеса върху радио- и телевизионни оператори, издатели и журналисти, пряко и косвено упражняване на политически натиск и / или контрол върху процеса на производство и разпространение\". Засегнатите ще имат 30 дни за прекъсване на връзката с рекламните продукти на платформата, след като са уведомени. \"Всеки засегнат акаунт ще бъде свободен да продължи да използва платформата, за да започне обществен разговор, но няма да може да използва нашите рекламни продукти\", се обяснява в изявлението. Twitter обяснява, че иска да \"защити здравословната реч и открития разговор\" и вярва, че има \"разлика между включването в разговор с профилите, които някой е избрал да следва, и съдържанието, което вижда от рекламодателите, което може да е от акаунти, които в момента не следва.\" „Имаме правила и за двете, но имаме по-високи стандарти за нашите рекламодатели\", добавя той. Трябва да се отбележи, че съобщението беше направено в същия ден, когато няколко основни медии обвиниха компанията, че приема покупки от реклама от китайската информационна агенция Синхуа, която критикува антиправителствените протестиращи в Хонконг.   Всъщност, също в понеделник, Twitter обяви, че елиминира почти 1000 акаунта от Китай за \"умишлено и конкретно сеене на политически раздори в Хонконг, дори подкопавайки легитимността и политическите позиции на протестните движения на място\". Компанията заяви, че има „надеждни доказателства в подкрепа, че това е координирана операция, подкрепена от държавата\".", "date": "2019.08.23", "title": "Twitter забранява рекламата от държавните медии?"}
{"url": "http://www.classa.bg/%D1%81%D0%B2%D1%8F%D1%82/item/399130-%D0%BA%D0%BE%D0%BB%D0%BA%D0%BE-%D0%B1%D0%B5%D1%88%D0%B5-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%B4%D0%B0%D1%82%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%82%D1%80%D1%8A%D0%BC%D0%BF-%D0%B7%D0%B0-%D0%B3%D1%80%D0%B5%D0%BD%D0%BB%D0%B0%D0%BD%D0%B4%D0%B8%D1%8F", "text": "Намерението на американския президент Доналд Тръмп да закупи Гренландия от Дания превзе заглавията на световната преса тази седмица. Датският премиер Мете Фредериксен бързо охлади въпроса, като заяви, че „Гренландия не се продава\". По тази причина президентът да не е имал възможност да обяви предлаганата покупна цена. The Washington Post обаче успя да хвърли светлина по въпроса благодарение на своите източници в президентската администрация. Според анонимни индивиди, запознати с въпроса, президентът Тръмп е планирал да предложи на Дания възможността да поеме годишната субсидия от 600 милиона долара, която се плаща на Гренландия, както и да извърши незабавно \"голямо плащане за да насърчи транзакцията \", което не е разкрито, съобщават медиите. Източниците на вестника също посочиха, че обитателят на Белия дом говори за евентуалното придобиване на острова от седмици. Въпреки това, периодът, в който Вашингтон планира да продължи с годишните плащания, не е уточнен.", "date": "2019.08.23", "title": "Колко беше готов да предложи на датското правителство Тръмп за Гренландия"}
{"url": "http://www.classa.bg/%D1%81%D0%B2%D1%8F%D1%82/item/399131-%D1%82%D1%80%D1%8A%D0%BC%D0%BF-%D1%82%D0%BE%D0%B2%D0%B0-%D0%BD%D0%B5-%D0%B5-%D0%BD%D0%B0%D1%87%D0%B8%D0%BD-%D0%B4%D0%B0-%D1%81%D0%B5-%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89", "text": "Президентът на САЩ Доналд Тръмп нарече \"груб и неприятен\" начинът, по който Мете Фредериксен, министър-председателката на Дания, публично отхвърли предложението му за продажба на остров Гренландия на САЩ. „Това не беше мил начин да го направите\", заяви президентът в изявления в пресата, направени в сряда пред Белия дом. Този ден президентът също обяви, че е решил да отложи срещата си с Фредериксен, насрочена за следващия месец. Американският лидер обясни, че мярката отговаря на липсата на интерес от страна на премиера към обсъждането на продажбата на Гренландия. \"Премиерът успя да спести много разходи и усилия както за Съединените щати, така и за Дания, като е толкова директен. Благодаря й за това и се надявам да пренасрочим [срещата] в някакъв момент в бъдеще!\", заяви Тръмп. Фредериксен заяви в сряда, че се чувства \"разстроена и изненадана\" от решението на президента на САЩ Доналд Тръмп да отложи посещението си в страната, предвидено за септември, поради липсата на интерес от Копенхаген да обсъжда продажбата на Гренландия. „Бях очаквала посещението и бяхме в процес на подготовка\", коментира политичката в изявления пред пресата.", "date": "2019.08.23", "title": "Тръмп: \"Това не е начин да се говори със САЩ\""}
{"url": "http://www.classa.bg/%D1%81%D0%B2%D1%8F%D1%82/item/399133-%D0%BF%D1%83%D1%82%D0%B8%D0%BD-%D0%B8%D1%81%D0%BA%D0%B0-%D0%B4%D0%B0-%D0%BE%D1%81%D0%BD%D0%BE%D0%B2%D0%B5-%D0%BD%D0%BE%D0%B2%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "Откакто Русия анексира Крим и нахлу в Източна Украйна, действията на Путин редовно биват сравнявани с тези на Сталин. А той явно е решил да поддържа този имидж.  Причините за това са три, пише руският журналист К. Егерт.       Тези дни руските държавни медии и хилядите платени тролове в социалните мрежи имат доста работа. По повод 80-годишнината от Пакта между Хитлер и Сталин и от началото на Втората световна война руската държава поде масивна медийна кампания (включително чрез профилите в социалните медии на своите дипломатически представителства) в стила на старата съветска традиция „А вие защо биете негрите?\". Тази традиция се пробужда за нов живот под управлението на Владимир Путин. Кампанията се опитва да убеди руснаците, че всичките злощастия през 1939 година са дело на Запада, че поляците и балтийците, които тогава станаха жертва на агресия, всъщност са точно толкова лоши, колкото и окупаторите, защото са играели свои собствени игрички с нацистите.      Навремето съветската пропагандна теза гласеше: „Сталин беше принуден от обстоятелствата да сключи сделка с Хитлер\". Днес на нейно място се настанява една едва ли не бурна радост от резултатите от този пакт, най-вече окупацията на Полша, извършена заедно с Германия през септември 1939 година, и последвалата съветска окупация на Литва, Латвия и Естония през лятото на 1940 година. Защо Путин реабилитира Сталин Путин отлично знае, че това са изключително деликатни и болезнени въпроси за хората в Средна Европа и в балтийските държави. И въпреки това продължава в същия стил, като допълнително оскърбява тези хора и довежда до точката на замръзване и без това хладните междудържавни отношения. Освен всичко друго, той ревизира политиката на своите предшественици Михаил Горбачов и Борис Елцин, които за пръв път предпазливо заговориха за отговорността на СССР и осъдиха действията на Сталин. Една финансирана от Кремъл пропагандна институция - Институтът за външнополитически проучвания и инициативи, издаде неотдавна книга под заглавие „Антихитлеровата коалиция: формулата на провала\", в която вината за избухването на Втората световна война се приписва на Франция и Великобритания. В книгата за пръв път - и в ярки цветове - се публикува и снимка на тайния протокол към Пакта, гарнирана с обилни благодарности към Архива на руското външно министерство. Нека да припомним, че в продължение на десетилетия Кремъл отричаше да притежава този протокол. Тъй че такава публикация явно е възможна единствено по изричното нареждане на Путин. Откакто Русия анексира Крим и нахлу в Източна Украйна, действията на Путин редовно биват сравнявани с тези на Сталин. А той явно е решил да поддържа този свой имидж. Което понякога изглежда като същинска гротеска. За това негово решение има три причини. Първо, той продължава да облъчва руснаците със собствената си версия за руската история и идентичност. В тази патриотична версия държавната власт винаги е права, независимо дали се въплъщава от царя, от Генералния секретар или от президента. И най-свят дълг на всеки поданик е без никакви уговорки да приема всички решения на този авторитет и с готовност да изпълнява всички негови заповеди. Втората световна война, в която хората от Съветския съюз дадоха огромни и героични жертви, през последните пет години служи като грандиозно пропагандно оправдание за новата политика на Путин да изолира „крепостта Русия\". Цинизмът и агресията на Сталин се възпяват като „прагматична защита на националните интереси\", а това обслужва същата цел, особено във времена, в които - според допитванията - руската публика вече се тревожи повече от икономическите и социалните проблеми, отколкото от задграничните авантюри. Второ, решението на Путин има за цел да плаши Запада. „Казвате, че съм лош, а? Е добре, аз съм дори по-лош от това, което си представяте!\". Това е типичното послание на един изолиран авторитарен управник, чиято главна грижа е да не изглежда „слаб\", независимо дали в очите на домашната публика или пред чужденците. Путин се стреми да контролира наратива и да изглежда като човек, който не следва ничии други правила, освен своите собствени. \"Правили сме го и преди, можем пак да го направим\" И трето, Владимир Путин вече мисли за 2024 година, когато възнамерява да остане еднолично начело на Русия - независимо че официално трябва да сдаде поста като президент. Разбира се, не е изключено конституцията да бъде променена и да се премахнат ограниченията за преизбиране на президента, но такава стъпка няма да изглежда никак добре. Руският лидер обича неочакваните и сензационни решения като „Кримското чудо\" през 2014 година - тоест, анексирането на полуострова. Тъй че новият му план може би е насочен към основаването на „нова\" държава, в която да влязат създадените и финансирани от Москва сепаратистки „републики\" в Източна Украйна - план, който активно се обмисля в Москва. Това ще позволи на силния човек в Кремъл да предложи нова конституция и да превърти часовника на президентските мандати. Напомняйки на своите съграждани, че и Сталин е сторил същото, той може да ги подготви за аналогични свои действия в бъдеще. Лично за мен посланието на Путин е съвсем еднозначно: „Правили сме го и преди, можем пак да го направим\".   Дали наистина ще го направи?     Второ, решението на Путин има за цел да плаши Запада. „Казвате, че съм лош, а? Е добре, аз съм дори по-лош от това, което си представяте!\". Това е типичното послание на един изолиран авторитарен управник, чиято главна грижа е да не изглежда „слаб\", независимо дали в очите на домашната публика или пред чужденците. Путин се стреми да контролира наратива и да изглежда като човек, който не следва ничии други правила, освен своите собствени.", "date": "2019.08.23", "title": "Путин иска да основе нова държава?"}
{"url": "http://www.classa.bg/%D1%81%D0%B2%D1%8F%D1%82/item/399134-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%B0%D1%80%D1%85%D0%B0%D0%BD%D0%B3%D0%B5%D0%BB%D1%81%D0%BA-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D1%81%D0%B0-%D0%B8%D0%B7%D0%BF%D1%80%D0%BE%D0%B1%D0%B2%D0%B0%D0%BB%D0%B8-%D1%80%D0%B0%D0%BA%D0%B5%D1%82%D0%B0-%D1%81-%D1%8F%D0%B4%D1%80%D0%B5%D0%BD-%D1%80%D0%B5%D0%B0%D0%BA%D1%82%D0%BE%D1%80", "text": "Американски експерти твърдят, че експлозията край Архангелск е станала при изпитание на нова крилата ракета с ядрен реактор. Какви са доказателствата им?       Дали в случая не става дума за ядрена крилата ракета? На 8 август при експлозия на полигон в закритата зона край Северодвинск в северната част на Русия загинаха петима учени и двама военни. Повече подробности не са известни. Американски експерти от калифорнийския Център за изследвания в областта на разоръжаването \"Джеймс Мартин\" предполагат, че става дума за неуспешно изпитание на крилата ракета от типа \"Буревестник\". Експертите от \"Джеймс Мартин\" са сред първите извън Русия, констатирали повишена радиоактивност след експлозията в началото на август.     В Туитър американският президент Доналд Тръмп написа за \"неуспешно ракетно изпитание в Русия\". Заради експлозията на руската \"Skyfall\" (под това кодово име в НАТО обозначават руските крилати ракети) хората в непосредствена близост и по-надалеч били много загрижени. Изпробват новото оръжие на Путин \"Буревестник\" бе представен за първи път през март 2018 от руския президент Владимир Путин. Но Москва и до момента не е съобщила каква точна е била ракетата, чиято боеспособност е била изпробвана в района на Архангелск. Държавната агенция за атомна енергия Росатом заяви единствено, че е било проведено изпитание на \"експериментален ракетен двигател с изотопен източник на енергия\".   Руското министрество на отбраната показа ракета тип 9Μ730 \"Буревестник\"   Някои руски държавни медии от своя страна съобщават, че е бил направен тест с радиоизотопен термоелектрически генератор (РТГ), наричан още \"атомна батерия\". Само че - както посочват американските експерти - подобна система не може да освободи толкова много радиоактивна енергия, колкото \"Буревестник\". Експертите от САЩ твърдят, че имат доказателство за това, че руснаците са провели несполучлив тест с крилата ракета. Те посочват, че полигонът край село Ньонокса е бил модернизиран едва през 2018-а. А преди това е бил в \"много лошо състояние\". Ан Пелегрино от Центъра \"Джеймс Мартин\" казва, че в процеса на модернизацията са били инсталирани нови подвижни контейнери за защита от радиацията. Експертката посочва, че нейни колеги са виждали такива релсови конструкции на снимки и от два други полигона за изпитания на \"Буревестник\": на стартовата площадка в Панково на остров Новая земля в Северния ледовит океан и на полигона Капустин Яр в района на Астрахан. Какво показват сателитните снимки? Пелегрино казва, че с помощта на сателитни снимки е било установено, че след изпитанията на Новая земля руските военни са се изнесли от там. Първоначално американците не са знаели къде ще се провеждат следващите изпитания. \"Този момент изцяло го проспахме\", признава експертката. Но при прегледа на сателитните снимки от полигона Ньонокса специалистите веднага открили наличието на съоръженията, необходими за изпитанията на ракетата \"Буревестник\". \"По-късно установихме, че изпитанията навярно не са били направени на сушата, а на плаваща платформа, недалеч от брега\", отбелязва Пелегрино. Бившият морски офицер Александър Никитин казва пред Дойче Веле, че полигонът е разположен в една част от руското вътрешно Бяло море, в която корабоплаването е ограничено. \"В зоната има плаващи платформи, на които могат да се извършват всякакви изпитания, възможно е там да е бил извършен и въпросният опит, при който се стигна до експлозия\", посочва експертът по ядрена сигурност.   Защо  „ Серебрянка \"  е била там?   Руският военен полигон в Северодвинск съществува от 1954 година   Американските експерти открили на сателитните снимки и това, че в района на полигона Ньонокса се е намирал и корабът \"Серебрянка\". Той е собственост на атомната агенция Росатом и служи за извозването на радиоактивни отпадъци. \"Той бе използван и при отстраняването на последствията от предишните изпитания край бреговете на Новая земля\", казва Пелегрино. Тя е убедена, че подготовката за изпитанията е продължила една година. Това, че \"Серебрянка е била закотвена дълго преди тестовете край брега сочи, че военните са знаели за необходимостта от евентуално използване на кораба.  Няколко дни след експлозията край Архангелск Норвегия регистрира повишение на радиацията. Това не е непременно основание за загриженост, заявява Пелегрино. Би могло да става дума и за промяна във фоновата радиация. Същевременно обаче експертката смята, че фактите говорят по-скоро за това, че инцидентът е станал при изпитания с мини-реактор от типа на онзи, който е монтиран на \"Буревестник\".", "date": "2019.08.23", "title": "Загадъчната катастрофа край Архангелск: руснаците са изпробвали ракета с ядрен реактор?"}
{"url": "http://www.classa.bg/%D1%81%D0%B2%D1%8F%D1%82/item/399135-guardian-%D0%BC%D0%B0%D0%B4%D1%83%D1%80%D0%BE-%D0%BF%D1%80%D0%B8%D0%B7%D0%BD%D0%B0,-%D1%87%D0%B5-%D0%B5-%D0%B2%D0%BE%D0%B4%D0%B8%D0%BB-%D1%81%D1%8A%D1%81-%D1%81%D0%B0%D1%89-%D1%82%D0%B0%D0%B9%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D1%82%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5%D1%81%D0%B5%D1%86%D0%B0", "text": "Преговорите на венецуелски политици с представители на администрацията на Доналд Тръмп се състояха с разрешението на Николас Мадуро, пише The Guardian, като се позовава на изявлението на венецуелския лидер. Фактът за наличието на преговори бе потвърден от самия Тръмп. Експертът Джоф Рамзи смята диалога между страните за \"много положителен знак\". Лидерът на Венецуела Николас Мадуро потвърди, че водещи държавници на Венецуела са били в разговори с представители на администрацията на Доналд Тръмп, пише The Guardian. Мадуро подчерта, че преговорите се провеждат с негово лично разрешение. Отбелязва се, че президентът на Венецуела направи такова изявление след слуховете, че един от най-влиятелните политици на Венецуела Диосдадо Кабело води тайни преговори с правителството на САЩ. Съобщава се, че САЩ очакват да сеят вътрешни раздори в администрацията на Мадуро. Въпреки това експертите по венецуелската политика реагираха на тези новини със скептицизъм, отбелязва The Guardian, тъй като очевидно са били насочени към дестабилизиране на средата на Мадуро. Според Кристофър Сабатини, служител в мозъчния център „Чатъм Хаус“,  .     След Мадуро фактът на преговорите беше потвърден от Тръмп, който отбеляза, че преговорите с Венецуела са на много високо ниво. Според Джоф Рамзи, експерт от Вашингтонския институт за Латинска Америка, преговорите между венецуелски и американски представители са  . Изданието припомня, че Николас Мадуро се бори за политическата си кариера от януари тази година, когато младият опозиционен лидер Хуан Гуайдо се обяви за правилен президент на Венецуела и получи признание от 50 държави, включително САЩ и Великобритания.  ", "date": "2019.08.23", "title": "Guardian: Мадуро призна, че е водил със САЩ тайни преговори в течение на няколко месеца"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/399136-%D0%B1%D1%81%D0%BF-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%B2-%D1%81%D0%BE%D1%84%D0%B8%D1%8F,-%D0%BD%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BC%D0%BE%D0%B6%D0%B5", "text": "  Партиите се готвят отдавна за местните избори. Всички са в добра форма, почивали са лятото, така че устремът на всички ще бъде много голям. Това каза за БНР социологът Андрей Райчев. Реални прогнози за настроенията сред обществото в навечерието на вота ще има през септември, допълни той. Въпреки това Райчев заяви, че не очаква ГЕРБ да продължи да управлява в 26 от 31 областни града: „Няма как да не отстъпи от това постижение, но ако вземат например половината градове, това ще бъде реален голям успех“.     За хората в малкия и средния град изборът е местен и се гледат хората. В големите градове и особено в София, вотът има политически характер и сериозни последици, допълни той в предаването „12+4“ по „Хоризонт“ „Една загуба на ГЕРБ в София и Пловдив, което не е невъзможно, но не е и сигурно, би променила картата на България и обратно - победата би утвърдила властта им“.     В ГЕРБ тече промяна след оттеглянето на Цветанов от ръководните постове в партията, отчете Райчев. „Да воюваш и да преустрояваш войската си, което именно се случва на Борисов, не е лесно. Може да окаже, че наистина пророчество на г-н Цветанов ще се сбъдне и те ще загубят.  Не смея да гадая“ . Според социолога европейските избори не са доказателство, че ГЕРБ може да печели без Цветанов: „Не беше без него. Бяха му казали: „Ще има прошка, ако спечелиш“, спечелиха и нямаше грешка - това стана. Освен това (стана б.р.) с изключителната активност на Борисов. Ако отидем на футболна аналогия – той излезе във второто полувреме, като губеха с 0:2 и вкара три гола“. Райчев прогнозира „фактическа“ избирателна активност от 50% през ноември. Той окачестви София като „цитаделата“ и „мястото на генезиса“ на ГЕРБ: „БСП просто не може да спечели София, но Мая Манолова може ...Критичността към г-жа Фандъкова е голяма и отляво, и отдясно. Алтернативата ѝ обаче е бивш червен, какъвто е Манолова“. Райчев е убеден че изборите в столицата ще реши „класическият десен избирател“: „Този човек трябва да каже: „Въпреки всичко Фандъкова, защото Мая е комунист“ или „Въпреки всичко Мая, независимо че е била такава, защото Фандъкова не се понася повече“.  Кое ще надделее в душата му, е много трудно се каже“. Райчев припомни пътя на Манолова „от един много сатанизиран образ към образа, който има сега“ и допълни, че тя е изградила този образ с работата си и вземането на страната на хората. Социологът оцени като „дребен скандал“ и назначението на вицепремиера по икономическата и демографската политика Марияна Николова като председател на Съвета по киберсигурността. Според него тя е демонстрирала „вопиюща некомпетентност в областта, за която току-що е назначена да отговаря“ и нарече това „нов вид калинка“: „Предишните калинки, пак напълно некомпетентни хора, се правеха на нещо и не наглееха, държаха се симпатично и се опитваха да се харесат на публиката. Тук се говори нагло и в очите“. ГЕРБ е спечелила изборите срещу БСП през май на върха на „Апартаментгейт“, защото хората искат по-радикална промяна, коментира социологът, но не беше категоричен дали това е Слави Трифонов.  Трифонов се кани да дебютира на политическия терен за парламентарните избори,  коментира Райчев. Той не очаква партия на шоумена да събере повече от 15% при първото си явяване на изборите, което е около 1 млн. гласа. Социологът припомни, че Симеон Сакскобурготски и Бойко Борисов също са дошли на власт с обещания за радикална промяна и обобщи: „Напълно възможно е“.  Трифонов е в центъра на политическото пространство и се явява пряк конкурент на Борисов и ВМРО. Според Райчев „Обединени патриоти“ вече са се разцепили на 3 части, „като две още тичат по една пътечката“ и не си говорят с третото. „Каракачанов има на ревера си 6% от самостоятелно явяване, а г-н Симеонов не можа да набере гласове колкото кметицата на „Младост“. Това е факт! Тоест, техният съюз е временен“. Относно номинацията на Иван Гешев за главен прокурор той изтъкна: „ Гешев не е изборът на това управление.  Той се казваше Пламен Георгиев. Беше публична тайна, че Георгиев ще стане. Когато стана ясно, че не е той, стана г-н Сарафов. Чак когато и за г-н Сарафов станаха едни работи, които правят невъзможно неговото издигане, тогава се прибегна към още един заместник… Аналитично следва нещо много просто – той въобще не е любимецът на управлението, а вероятно е предложение на Цацаров“. Райчев очаква Гешев да бъде избран. Той припомни, че и Борис Велчев е избран безалтернативно.", "date": "2019.08.23", "title": "БСП не може да спечели в София, но Мая Манолова може"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399117-%D0%BF%D0%B0%D0%BB%D0%B0%D0%B2%D0%B0%D1%82%D0%B0-%D1%85%D0%B0%D0%B9%D0%B4%D0%B8-%D0%BA%D0%BB%D1%83%D0%BC", "text": "Хайди Клум си навлече гнева на мрежата заради палав кадър от почивката си. 46-годишният супермодел се наслаждава на живота в компанията на младия си съпруг - музиканта Том Каулиц. След като вече не е нужно да крие връзката си, красавицата не спира да споделя в Инстаграм снимки от медения си месец в Италия. Сред многобройните снимки и видеа на влюбената двойка, демонстрираща венчалните си халки, вниманието на потребителите бе привлечено от горещ черно-бял кадър.      На него Хайди позира на яхтата както майка я е родила, опитвайки се да прикрие прелестите си с хавлиена кърпа. „Всичко, което виждам, е море\". Немските й фенове побързаха да отбележат колко добре изглежда. Англоговорящите обаче се оказаха доста остри в изказванията си. \"Всичко, което виждам, е криза на средната възраст\", отбелязва Mavii_ladyy. \"Да, всички сме наясно, че имаш гърди.      А сега ги скрий и не карай децата си да се срамуват от теб. Какъв пример ще им дадеш?\", пише Ingrid_ericsen. \"По дяволите, Хайди, това не ти е новият брой на \"Плейбой\"\", отбелязва Dj_white_tip.      Някои от почитателите на супермодела опитаха да защитят идола си, но много малко потребители се вслушаха в думите им. Голяма част от коментаторите са категорични, че многодетни майки на нейните години не трябва да се държат по този начин в социалната мрежа.", "date": "2019.08.23", "title": "Палавата Хайди Клум"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399118-%D1%81%D0%BB%D0%B0%D0%B2%D0%B5%D1%8F-%D1%81%D0%B8%D1%80%D0%B0%D0%BA%D0%BE%D0%B2%D0%B0-%D0%B2%D0%B7%D1%80%D0%B8%D0%B2%D0%B8-%D0%BC%D1%80%D0%B5%D0%B6%D0%B0%D1%82%D0%B0", "text": "Славея Сиракова, която наскоро се сгоди, разкривайки, че има мъж на сърцето си, публикува любопитен пост на официалната си страница и в профила си във \"Фейсбук\". \"Малко или много е добре да имаш морал и човещина в този живот. Не само, за да можеш да се гледаш в огледалото, а за да можеш да погледнеш пак някои хора в очите. Понякога границата между доблестта и лицемерието е тънка... Едното може да ти загуби верни приятели, а другото да ти спечели едни още по-верни.  Зад своите четири стени сме ние и нашата осъзната съвест. Онази без чувство за вина и онази, която не се изгражда за чужда сметка.  И когато погледнеш назад в един момент да можеш да видиш себе си, като едно дете, което е гледало света с отворено сърце. Прошката ли? Не е нужно да я даваме на хора, които сами не си прощават...\", написа Славея и коментарите заваляха. \"Красавица\", \"Прекрасна\" и \"Самата истина, на 100% съм съгласна с всяка една написана дума\", са част от реакциите на феновете на моделката към публикацията й.          ", "date": "2019.08.23", "title": "Славея Сиракова взриви мрежата"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399119-%D1%81%D0%B0%D0%BC%D0%BE%D1%82%D0%BD%D0%B0%D1%82%D0%B0-%D0%B0%D0%BD%D0%B4%D1%80%D0%B5%D0%B0-%D1%81%D0%B5-%D0%BD%D0%B0%D0%B4%D1%83%D0%BF%D0%B8", "text": "Бившата половинка на боксовата звезда Кубрат Пулев - Андреа за пореден път прикова погледите с фотос в социалните мрежи,  . На последния си фотос в \"Инстаграм\" блондинката се е надупила в басейна и изглежда замислена или в очакване на нещо.     Феновете й съвсем пощуряха и я засипаха с комплименти. \"Оха, какво тяло\", \"позата ти е само за...\", \"обичам те, секси\", и т.н. са сред коментарите към снимката, която вече има над 10 хиляди харесвания за по-малко от 24 часа.", "date": "2019.08.23", "title": "Самотната Андреа се надупи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399120-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-23-%D0%B0%D0%B2%D0%B3%D1%83%D1%81%D1%82", "text": "Трябва да бъдете по-внимателни с емоциите, в противен случай те ще ви връхлетят като ураган в безлунна нощ. Дръжте се достойно, за да не развалите репутацията си. Проблеми в ежедневието не са изключени, включително повреда на домашни уреди. Ще трябва да дадете доста пари, за да оправите всичко. С личния си автомобил, не тръгвайте на дълъг път. Препоръчително е, да съхраните сили за любимия си човек. Не оставяйте цялата си енергия и вдъхновение на работа. Финансовите въпроси ще се объркат, но шансовете за „оцеляване“ няма да са много. Разплатата за минали грешки ще бъде твърде висока, ако не върнете дълговете на приятел навреме. Работете с документите внимателно. Днес ще бъдете като електрическа крушка, която се изключва и включва по всякакви поводи. Ще се чувствате така, сякаш не зависите от себе си. Но във финансовата сфера, все пак ще трябва да обърнете внимание на нюансите. Загубите ще бъдат толкова тежки, че ще се паникьосате. Вечерта, чакайте гости отдалеч.   Трябва да хармонизирате връзките си, за да не се окажете сами. Опирайки се на подкрепата на колеги или делови партньори, ще разберете какво е това, надеждно партньорство. За грандиозни успехи, сега не е време, но това не е повод за притеснение. Домашната обстановка, ще предразполага към размишления. Не се страхувайте да сте откровенни с любимия човек.  На този ден, ще се чувствате по-добре в неформална и лека обстановка, отколкото да действате открито. За да получите желаното в работата и финансите, трябва да се оттласнете по-силно от земята. Не, няма да летите, но в кариерата, ще напреднете. В любовта повече давайте, а не взимайте. Това ще бъде оценено от избраника. Всичко, което направите днес, ще ви се върне стократно. Ще успеете да реализирате плановете си, без разходи и притеснения. Ако се стремите към закупуване на нещо ново и голямо, то тогава предварително пресметнете вашите финанси. Безразсъдните действия, само ще ограничат вашите възможности. За бизнес пътуване е добър ден, но не тръгвайте на път с личния си автомобил. Днес бъдете по-икономични, за да не разпилявате енергийните си запаси за ненужни разговори. На работното си място, трябва здраво да работите, в противен случай ще останете без премия. В личната сфера ще се развие глупава ситуация, която вие щ надуете до размера на земното кълбо. Повече увереност, а не мнителност! Трябва да поддържате баланс между домашния комфорт и трудовата активност. Ако следвате мярка във всичко, то и всичко ще е великолепно. Не влизайте в схеми, които „намирисват“ на риск и измама. Милиони едва ли ще получите, но ще трябва да се разделите с последните си стотинки. Със закона трябва да се държите деликатно, не забравяйте за това.   Днес ще искате нещо ново и необичайно. Дори наскоро разгорелият се роман, няма да ви радва. Въоръжете се със здрав разум, за да не развалите картината. Във финансовия сектор няма причина за ограничение, приходите ще надхвърлят разходите. Но вечерта роднини ще ви разстроят, казвайки нещо остро по ваш адрес. Многозначителен и вълнуващ, ще бъде този летен ден за вас. Всичко уж ще е прекрасно, но настроението ви ще е ужасно. Потърсете морална подкрепа от човек, който и друг път ви е помагал. Насочвайте енергията си в правилна посока, за да не изтича напразно. Възможен в голям успех, в творчески проекти. Не трябва да се отклонявате, от обичайния си работен ритъм. Вие сте пълни със сила и позитивност, което вече води до заслужена победа. Със здравето не са изключени проблеми, така че, откажете се от бурни партита до сутринта. В спокойна атмосфера, поговорете с любимия човек. Ако вече сте изморени от честите спорове, тогава е време да решите нещо.   Днес да скучаете и преживявате, няма да имате време, ще имате много работа. Освен това, тя ще е интересна и печеливша. В сферата на любовта, се очаква море от емоции, фойерверки от чувства и буйна страст. Не сте очаквали, че новият ви избраник ще бъде толкова харизматичен. За да постигнете материалните си цели, трябва да сте концентрирани. В противен случай, ще пропуснете печеливш договор.", "date": "2019.08.23", "title": "Дневен хороскоп 23 август"}
{"url": "http://www.classa.bg/%D1%81%D0%B2%D1%8F%D1%82/item/399121-%D0%B7%D0%B0%D0%B4%D0%B0%D0%B2%D0%B0-%D0%BB%D0%B8-%D1%81%D0%B5-%D0%B3%D0%BB%D0%BE%D0%B1%D0%B0%D0%BB%D0%BD%D0%B0-%D1%80%D0%B5%D1%86%D0%B5%D1%81%D0%B8%D1%8F", "text": "Промените в парадигмата са склонни да се случват бавно и след това всички наведнъж. Това е урокът, който си взех от последните пазарни сътресения. Както писах миналата седмица, изненадата е само, че сътресението не дойде по-рано, посочва Рана Форухар в материал за Financial Times. Експертите може би свързват най-лошия спад на индекса Dow Jones за годината с   (исторически предшественик на рецесиите), но основните симптоми за болест в световната икономика са налице отдавна. Въпросът беше кога пазарите ще оставят настрана самодоволството, породено от десетилетието на ниски лихвени проценти и парична експанзия на централните банки, и ще приемат тази нова реалност. Имайте предвид, че от януари 2018 г. във всяка голяма икономика, с изключение на Индия, се наблюдава влошаване на индексите на мениджърите по доставките. Тези индекси са един от най-добрите водещи индикатори за икономическите условия в производствения сектор, който определя цялостната икономическа дейност. Забавянето в еврозоната е драматично, особено на места като Италия и Германия, където икономиката сега официално се свива. Както стратегът Луис-Винсънт Гейв от Gavekal посочи в бележка за инвеститорите, „отпечатъците на много виновници могат да бъдат открити“ в проблемите на производствения сектор - от автомобилостроенето, изправено пред структурни предизвикателства, през фиаското на Boeing 737 Max и неговото въздействие върху глобалните вериги за доставки, до липсата на нови големи продукти в технологичния сектор, ниските корпоративни инвестиции, слабия енергиен сектор и икономическото забавяне в Китай. Достатъчно е да настъпи един голям фалит по държавен дълг или каскада от корпоративни банкрути, за да видим пазара в свободно падане Политиката, разбира се, не помогна. Но отново трябва да се каже, че нито едно от последните събития не беше много изненадващо. Вземете Аржентина, която претърпя 48-процентен пазарен спад в рамките на един ден през миналата седмица, след като на първичните президентски избори перонистката опозиция поведе. Въпросът е защо инвеститорите са толкова шокирани да открият, че страна, която фалира серийно, ще се люшне наляво. Това повдига други въпроси. Какво може да се случи в Обединеното кралство, ако Джеръми Корбин поеме властта на избори преди или след Brexit без сделка? Какво бъдеще вещае бурната политика в Италия? Какво може да бъде въздействието на победа на Елизабет Уорън или Бърни Сандерс в предварителните президентски избори в САЩ? Както скорошна бележка на 13D Global Strategy and Research посочва, подобни събития „биха се вписали идеално в цикъла на трансформация от натрупването на  богатство към неговото разпределение“, което вярвам, че ще бъде най-голямата икономическа промяна в живота ни. Защо тази нова реалност отнема толкова време, за да настъпи? Защото прекарахме десетилетия в старата реалност, тази след Бретън Уудс, неолибералната. Безпрепятствената икономическа глобализация и годините на лесна парична политика подкрепиха цените на активите и дадоха превес на капитала пред труда, привидно за неопределено време. Нашите сетива бяха притъпени от трилионите долари, освободени от централните банки, от алгоритмични програми за търговия, които купуват на дъната и по този начин намаляват чувството за дългосрочен политически риск, и от рекордното пасивно инвестиране.       Всичко това се комбинира, за да заглуши сигналите, които сега накрая мигат в червено. Вижте неотдавнашния спад в банковите, транспортните и индустриалните индекси, както и спада при акциите с малка капитализация - исторически показател за проблеми в по-големите компании. В края на цикъла на възстановяване капиталът има тенденция да се струпва в големите компании, а по-малките фирми страдат. След като пазарите най-накрая свикнат с повишения политически, валутен и кредитен риск, както и с нарастваща вероятност от леви правителства, ясно е, че промените и сътресенията ще дойдат бързо и яростно. Не е чудно, че всички сега се питат: „Какво следва?“ Вярвам, че отговорът е много вероятно да бъде синхронизирана глобална рецесия, придружена от плавен пазарен спад - такъв, при който може да има странни оживления, но общата посока е надолу. Това може да продължи няколко години. В следващите няколко седмици бих очаквала нови понижения в доходността на облигациите, задълбочаване на инверсията на кривата на доходността, по-високи цени на активите убежища, като йената и швейцарския франк, и непрекъснат бичи пазар при златото. Бих очаквала и по-остър език от Доналд Тръмп. Постоянните атаки на американския президент спрямо Китай и Федералния резерв ще идват след всеки спад на пазара. Вероятно ще има повече опити от Тръмп да обърка опозицията, като например решението да забави новите мита върху китайски стоки до декември, така че потребителите да не бъдат засегнати по време на Коледния пазар. (Нищо от това не прави истинската търговска сделка по-вероятна.) Междувременно американските потребители вече страдат и това може да има големи последици за кампанията на Тръмп за преизбиране през 2020 г. Инерцията в растежа на заетостта в щати като Мичиган, Охайо и Пенсилвания, където силите са изравнени, се забавя. Един неотдавнашен доклад на либералния анкетист Стан Грийнбърг показа, че една трета от белите жени от работническата класа в някои консервативни райони започват да се обръщат срещу президента, раздразнени от честите му похвали за процъфтяващата икономика на САЩ. „Може би в Ню Йорк, но не и тук”, казва една жена от Уисконсин. За Тръмп, и за американската общественост като цяло, лятото на страха може да се превърне в зима на политическото недоволство.  ", "date": "2019.08.23", "title": "Задава ли се глобална рецесия?"}
{"url": "http://www.classa.bg/%D1%81%D0%B2%D1%8F%D1%82/item/399122-%D0%BA%D1%80%D0%B5%D0%BC%D1%8A%D0%BB-%D0%B7%D0%B0-%D0%B3%D1%80%D0%B5%D0%BD%D0%BB%D0%B0%D0%BD%D0%B4%D0%B8%D1%8F", "text": "Говорителят на Кремъл Дмитрий Песков окачестви като „международен шопинг\" изказаното от САЩ намерение да купят остров Гренландия, предаде БТА. Песков отказа да отговори на въпроса дали според Москва тези планове на Вашингтон са част от борбата за контрол върху ресурсите в Арктика. Той каза само, че Русия работи в рамките на ООН за придобиване на права върху арктическия шелф и е постигнала „известни успехи\" в тази насока.  По думите на говорителя въпросът за придобиването на Гренландия стои между Дания и САЩ и Русия няма да се намесва. „Това не е наша работа. Ние с такъв международен шопинг не се занимаваме\", каза Песков. Той отбеляза, че през датско-американските отношения „е притичала някаква черна котка\".      След като получи директен отказ за намерението си да купи Гренландия, която макар и независима държава е делегирала някои от политическите си права на Дания, американският президент Доналд Тръмп съобщи, че отлага планираната след две седмици среща с датския премиер Мете Фредериксен. Като причина той посочи именно липсата на интерес от нейна страна към офертата му за покупка на острова. Дания е много специална страна с невероятни хора, но въз основа на коментара на премиера Мете Фредериксен, че тя не проявява интерес към обсъждане на продажбата на Гренландия, аз ще отложа нашата среща, планирана след две седмици, за друго време, написа Тръмп в Twitter. От своя страна Фредериксен заяви, че не вижда необходимост да се впуска в словесна война с Тръмп, след като той окачестви начина, по който тя отхвърли идеята му да купи Гренландия като „неприятен“, и „неуместен“. „Няма нужда да влизам в словесна война с когото и да било, дори с президента на САЩ“, заяви Фредериксен по датската обществена телевизия. Тя отбеляза, че не е чувствала, че трябвало да използва други думи, когато отхвърлила идеята за купуването на автономната датска територия от САЩ като „абсурден разговор“.  ", "date": "2019.08.23", "title": "Кремъл за Гренландия..."}
{"url": "http://www.classa.bg/%D1%81%D0%B2%D1%8F%D1%82/item/399123-%D0%B4%D1%8A%D0%BB%D0%B3%D1%8A%D1%82-%D1%89%D0%B5-%D1%83%D0%BD%D0%B8%D1%89%D0%BE%D0%B6%D0%B8-%D1%81%D0%B0%D1%89", "text": "Ким Дотком: “Инвестирайте в Биткойн преди дълга на САЩ да излезе извън контрол”. Противоречивият интернет пират и биткойн адвокат, Ким Дотком, приканва всички да инвестират в злато и биткойн, защото правителството на САЩ добавя всяка година 1 трилион щатски долара  , който никога няма да бъде платен. “Дългът ще унищожи САЩ и ще създаде глобален икономически колапс”, твърди Дотком в tweet.   Дотком също така tweet-на, че американският президент Доналд Тръмп е започнал мандата си с “осакатена” империя за подкрепа на живота и че водещи икономисти са съгласни, че американският дълг не е устойчив. Предупрежденията на Дотком не са неоснователни Докато Дотком е противоречив образ, предупрежденията му вероятно не са безпочвени, предвид факта, че федералният дефицит е нараснал с 20% през последните 10 месеца, според скорошен доклад на Бюрото по бюджета на Конгреса, съобщава The Hill. От 1 октомври до юли разходите са надхвърлили приходите от $682 милиарда, което е с $116 милиарда повече от същия период на предходната финансова година.     Разширяващият се дефицит се ръководи от намаляването на данъците от Тръмп и споразумението на Конгреса за увеличаване на разходите. Тръмп заяви, че намаляването на данъците ще доведе до по-силен икономически растеж, доставяне на повече данъчни приходи и намаляване на дефицита.     Докато икономиката на САЩ нарасна с 4,1% през второто тримесечие, икономистите отбелязаха, че е необходим по-голям растеж за намаляване на дефицита. Дефицита да се повиши Очаква се дефицитът да достигне $793 милиарда в края на годината и да достигне $1 трилион през 2019 година. Плащанията на лихви за обслужване на дълга се очаква да станат най-бързо нарастващите годишни разходи. След 30 години обслужването на дълга ще задмине разходите за отбрана и социално осигуряване. Потребител на Twitter казwа, че ще се появи военна хунта, за да защити хората. Някои се съгласиха с Дотком и казаха, че американският долар вече е безполезен, докато друг потребител каза, че решението е да се елиминира централната банка на страната. Още един отговори, че дългът ще бъде преструктуриран и че междувременно възстановяването на “производствената дупка”, причинена от Северноамериканското споразумение за свободна търговия, ще възстанови производството в САЩ и ще доведе до по-силен икономически растеж. Дотком междувременно продължава битката си с правителството на САЩ. През 2012 година той беше обвинен от голямо юридическо лице на САЩ за сайта си за споделяне на файлове, Megaupload. ФБР затвори сайта и нареди да се нахлуе в дома на Дотком, обвинявайки го в нарушаване на авторски права, пране на пари и рекет. Дотком се бори с екстрадицията в САЩ от Нова Зеландия.", "date": "2019.08.23", "title": "Дългът ще унищожи САЩ"}
{"url": "http://www.classa.bg/%D1%81%D0%B2%D1%8F%D1%82/item/399124-%D0%B0%D0%BC%D0%B0%D0%B7%D0%BE%D0%BD%D0%B8%D1%8F-%D0%B3%D0%BE%D1%80%D0%B8", "text": "Тропическата гора Амазония в Бразилия гори с най-висока честота, откакто центърът за космически изследвания в страната започна мониторинг през 2013 г. До 20 август Националният институт за космически изследвания (ИНПЕ) отчете общо 72 843 пожара в Бразилия, което представлява увеличение с над 80% в сравнение със същия период на 2018 г. За една минута израря площ, колкото футболно игрище и половина. Вследствие на огромните пожари се е образувал огромен токсичен облак от въглероден оксид, който обхваща Централна Южна Америка до Мексико и южните райони на Африка. Газът няма цвят и мирис, но е много силно токсичен и може да доведе и до смърт. Вчера димът от пожарите предизвика затъмнение посред бял ден в Сао Пауло, а градът се намира на цели 2700 км от Амазония. Природозащитниците в Бразилия обвиняват президента Жаир Болсонару за тежкото положение, изтъквайки, че той насърчава изсичането на гората, за да отваря пространство за земеделски площи. Учените допълват, че тропическата гора се изсича с ускорени темпове, откакто той встъпи в длъжност през януари.      Само преди няколко седмици директорът на ИНПЕ беше уволнен след спор с Болсонару относно обезлесяването. Амазония е известна като белите дробове на планетата, тъй като произвежда 20 процента от кислорода в земната атмосфера. Счита се за жизненоважна и за ограничаване на глобалното затопляне, а също така е в нея живеят хиляди видове растения и животни. По-рано днес президентът обвини неправителствени огранизации в умишлен палеж.   Ето какъв е мащабът на бедствието, което се случва сега в Южна Америка:     Това може и да не е водеща новина в медийната ни среда, но всъщност е най-сериозното нещо, което се случва сега. Климатичните модели не предвиждаха чак такива пожари през 2019 по земното кълбо. Дори песимистичните модели. Вероятно вече годината 2030 за обръщане на тренда с емисиите е оптимистична. Ще трябва много по-бързо да се случи трансформацията в икономиката и битието на всички хора по света. А с настоящите лидери на държавите от Г20 тази трансформация е невъзможна. Политическите промени в САЩ, Русия, Бразилия, Китай и другите големи и по-малки държави са наложителни.            ", "date": "2019.08.23", "title": "Амазония гори"}
{"url": "http://www.classa.bg/%D1%81%D0%B2%D1%8F%D1%82/item/399125-%D1%82%D1%80%D1%8A%D0%BC%D0%BF-%D0%B5-%D0%BF%D1%80%D0%BE%D0%B4%D1%83%D0%BA%D1%82-%D0%BD%D0%B0-%D0%BD%D0%B0%D1%80%D1%86%D0%B8%D1%81%D1%82%D0%B8%D1%87%D0%BD%D0%B0-%D0%BC%D0%B5%D0%B4%D0%B8%D0%B9%D0%BD%D0%B0-%D0%B5%D0%BF%D0%BE%D1%85%D0%B0", "text": "Неотдавна гледах телевизионния дебат от 1980 г. между тогавашния президент демократ Джими Картър и републиканския му съперник и бивш губернатор на Калифорния Роналд Рейгън. От дистанцията на времето този дебат впечатлява, не заради някакви запомнящи се крилати фрази (рейгъновото „Хайде пак почнахте“ почти не се класира), а заради тон и съдържание, които биха се видели скучни на днешните телевизионни шефове и зрители. Водещите не прекъсваха кандидатите, нито се включваха в дебата. Кандидатите не се прекъсваха и никой от тях не обвини опонента си, че е расист, руски агент, антисемит, убиец на бебета, комунист или лъжец. По едно време, след една критика на Рейгън, Картър отвърна: „Губернаторът Рейгън прави някои много подвеждащи и смущаващи изказвания.“ Едно твърдение на Картър пък получи следния отговор от Рейгън: „Числата, които президентът току-що даде за Калифорния, са изопачаване на тамошната ситуация.“ Това бяха най-острите прояви. Журналистите не оспориха отговорите, нито се опитаха да създадат някакви паметни моменти със свое участие, а вместо това уважиха способността на зрителите сами да тълкуват неясните изказвания. Най-близко до включване в дебата стигна водещата от Ей Би Си нюз Барбара Уолтърс, когато заяви: „Бих искала да кажа, че нито един от двамата кандидати не даде конкретен отговор на въпроса за конкретна политика за справяне с тероризма.“ Обаче вместо да повтаря непрестанно въпроса докато кандидатите не дадат удовлетворителен за нея отговор, тя си даде сметка, че дебатът не се върти около нея и продължи нататък. Това не бе защото политическите проблеми отпреди четири десетилетия не даваха поводи за театралните изпълнения, на които сме свидетели днес. Предложенията на Рейгън и работата му като губернатор редовно бяха критикувани като вредни за малцинствата. Неспособността на Картър да освободи заложниците в Иран го направи уязвим на твърдения, че е слаб, и нещо по-лошо, веднъж той бе заплашен от заек. Картър можеше да нарече Рейгън „расист“, а Рейгън можеше да се подиграе на „Малкия Джими“ до безкрайност. За да разберем защо никое от тези неща не се случи, трябва само да си припомним какъв беше медийният свят през 1980 г. Първата 24-часова кабелна новинарска телевизия, Си Ен Ен, беше тръгнала само няколко месеца преди дебата между Картър и Рейгън и беше налична в по-малко от 2 милиона домакинства. Нямаше Ем Ес Ен Би Си, нямаше Фокс нюз. Нямаше интернет и следователно нямаше бълващи омраза блогове, нямаше обидни мемета, нямаше отвратителни туитове, нямаше фалшиви манипулирани кадри, които незабавно да стигнат до милиони хора. Обаче с процъфтяването на кабелната телевизия, а след това и на дигиталните платформи, нарасна нуждата от приходи. Стана очевидно, че американците биха превключили на канал със здрава словесна борба, което ни даде „Кръстосан огън“ по Си Ен Ен и безброй имитатори по други телевизии, настройващи леви срещу десни, всеки един по-шумен и по-агресивен от предишния. Американците бяха насърчени да заемат страна, с което бяхме все по-силно натикани в партийните си ъгли. В развлекателната част телевизията удари джакпота с риалити предаванията, в които видимо обикновени хора биваха поставяни във воайорска и гъделичкаща емоциите среда, а от зрителите се искаше да аплодират един състезател, да осмиват друг и да гласуват. От това сеещо раздор и непристойно блато се появи борбеният, шокиращ и поляризиращ Доналд Тръмп и стъпи на културна сцена, построена почти специално за него. Годините, в които милиардерът бизнесмен прекара в самореклама и вездесъщо присъствие в таблоидите, кулминираха с ролята му на водещ на „Стажантът“, едно от най-популярните риалити шоута за всички времена. Като кандидат и като президент, изправен пред океан от традиционни политици, които продължават да се държат постарому, Тръмп процъфтява, защото казва и прави нещата, които идеално пасват на създадената от съвременните ни новинарски и развлекателни медии среда на ярка безвкусица. Той е политическият първопроходец на Нарцистичната Епоха. Няма как да е прекалено възмутителен, защото шокиращото и оскърбителното непрестанно се поднасят на американците като нещо нормално, както от новинарската, така и от художествената телевизия, която все повече се одързостява с всяко следващо излъчване на това, което едно време беше забранен език и скандално поведение. Анализатори се чудят защо милиони американци не са шокирани от Тръмп. Кресливите демагози по кабелните новинарски предавания, които оплакват поляризираната ни политика и занижените ни стандарти, и продуцентите и шоумените от Холивуд, които проклинат името му, трябва да осъзнаят факта, че Тръмп е отроче на собствените им умения и усилия. Изборите през 2020 г. няма да се решат от политическите проблеми. В годините на президентски избори милиони бюлетини се пускат от американци със смесени чувства към политиката, които затварят телефона на социологически анкетьори, но биват тласнати към урните от кампаниите за насърчаване на избирателната активност. Когато незаинтересовани граждани се чувстват заставени да гласуват догодина, кой кандидат отново ще им бъде най-комфортен и познат, ако съдим по всекидневната им медийна порция? След като изгледа един от последните митинги на Тръмп, един приятел, който не се вълнува особено от политика, усмихнато каза: „Трябва да му се признае – човекът умее да развлича“. Пишете още един глас за Тръмп.    ", "date": "2019.08.23", "title": "Тръмп е продукт на нарцистична медийна епоха"}
{"url": "http://www.classa.bg/%D1%81%D0%B2%D1%8F%D1%82/item/399132-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%89%D0%B5-%D0%B1%D1%8A%D0%B4%D0%B5-%D0%BF%D0%BE%D0%B4-%D0%BF%D1%80%D0%BE%D0%B6%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-7", "text": "Британският премиер Борис Джонсън ще е една от звездите на предстоящата среща на Г7 в Биариц. Международният му дебют ще бъде белязан от първата среща на премиера с американския президент Доналд Тръмп, който е пламенен привърженик на Брекзит без отстъпки. „Ще видим дали Борис Джонсън може да покаже различно лице пред света“ от това на ръководител на дипломацията, роля, която „той изпълни разочароващо“, казва пред Франс прес Бронуън Мадъкс, директор на експертния Институт за управление, за гафовете на Джонсън. Срещата на британския лидер с Доналд Тръмп ще е един от ключовите моменти на събитието, планирано за 24-26 август във френския курорт Биариц. „Посланието, което ще отправи Джонсън, ще бъде много важно. От него може да разберем в каква посока ще поеме Великобритания след Брекзит“, казва Анна Надибаидзе, изследователка в експертната група „Отворена Европа“. Доналд Тръмп каза, че „очаква с нетърпение“ да се срещне с любимия си лидер „БоДжо“, с когото вече разговаря няколко пъти по телефона. (На форума в Биариц) първата двустранна среща на Тръмп ще бъде с Джонсън, а с останалите лидери, дори с френския президент Еманюел Макрон, който е домакин на форума, президентът на САЩ ще разговаря по-късно. Наричан често „британския Тръмп“, Борис Джонсън прилича на Тръмп не само заради сламенорусата коса и общото и за двамата негативно отношение към Европейския съюз: също като Тръмп той прави свободен прочит на истината, действа популистки и харесва да прибягва към провокации. Джонсън, който стана приемник на Тереза Мей на 24 юли, се добра до върха във властта, представяйки се за спасител на Брекзит.     Той иска постигане на голямо търговско споразумение с Вашингтон след излизането от ЕС, което да се превърне в противоотрова за прогнозираните икономически трудности в случай на Брекзит без сделка. Джонсън заяви, че Великобритания ще напусне европейския клуб на 31 октомври, независимо дали е договорено ново споразумение вместо сделката с Брюксел на Тереза Мей. Британският премиер едва ли ще има как да подобри отношенията си с другите европейски лидери (сред които германският канцлер Ангела Меркел и Еманюел Макрон, с които ще разговаря тази седмица преди срещата на Г7). „Позицията на Борис Джонсън е, че трябва да има голям брой промени в споразумението на Тереза Мей – това доведе до ситуация, в която той няма да има какво да обсъжда“, смята Бронуън Мадъкс.     Международен успех ще позволи на Джонсън да засили влиянието си като лидер във външен план, твърди експертката, а неуспех може да го отслаби на фона на големия му брой опоненти във Великобритания и на зачестяващите слухове за предсрочни парламентарни избори. „Ако Борис Джонсън бъде възприет като световен лидер, това ще му създаде предимство“, казва Мадъкс. Бързото сключване на споразумение за свободна търговия със Съединените щати обаче ще има цена, предупреждават експерти, които не изключват промяна в британската външна политика, макар и частична. „Тръмп демонстрира ясна тенденция да разглежда търговията като печалба за един и загуба за друг. Нямаме причини да смятаме, че той изведнъж ще стане мил и щедър с Великобритания“, казва пред Франс прес Дейна Алин, изследовател на американската външна политика в Международния институт за стратегически изследвания. В краткосрочен план Брекзит без сделка ще създаде риск от влошаване на отношенията с Европа, което ще усложни договарянето на новите отношения между Лондон и Брюксел, твърди той. „Опасно и наивно е да се смята, че магическо търговско споразумение със Съединените щати, които са на хиляди километри разстояние, ще компенсира вредите, причинени на икономическите отношения с останалите страни членки на Европейския съюз“ – най-важния икономически партньор на Великобритания, смята експертът. Според Анна Надибаидзе от „Отворена Европа“ „близките отношения със Съединените щати могат да доведат до необходимост от правене на компромиси и до още по-голямо отдалечаване от Европа“ по важните международни въпроси. Това обаче „ще зависи до голяма степен от условията“ на Брекзит, добавя тя. Досега Лондон отстоява позицията на европейските си партньори по иранския ядрен въпрос, но в началото на този месец обяви, че заедно със САЩ ще участва в „мисия за гарантиране на сигурността на корабоплаването“ в Персийския залив – това решение бе възприето като първа стъпка към промяна на британската позиция. „Той (Джонсън) е изправен пред дилема“, казва пред Франс прес Чарлс Грант, директор на Центъра за европейска реформа, според когото обаче „има граници на това докъде може да стигне“, особено по въпроса с климатичните промени.", "date": "2019.08.23", "title": "Борис Джонсън ще бъде под прожекторите на срещата на Г-7"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/399116-%D0%B7%D0%BB%D0%BE%D0%B2%D0%B5%D1%89%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%81%D0%B5%D0%BB%D0%BE", "text": "Село Шишенци е едно малко селце във Видинско. В него живеят около 120 души, 80 процента от които са със сини очи. Това обаче далеч не е най-интересното нещо, свързано с мястото.   Селцето, намиращо се едва на 5-6 км. от българо-сръбската граница, е известно като едно от най-страшните места в България. Местните са убедени, че в района има самодиви, а някои от по-възрастните обитатели са категорични, че именно Шишевци е домът на самодивите.     Наскоро охранителните камери в църквата Свети 40 мъченици във Велико Търново са заснели необясними сферични явления, за които местните смятат, че са духовете на починалите български царе. За появата на феномените в храма беше съобщено от директора на историческия музей Иван Църов. По негови думи вече почти 1 месец около гробовете на българските царе се появяват мистериозни светлини и сфери. Засега обаче тайнствените светлини не могат да се засекат от посетители на храма. Всеки път, когато в храма влезе човек, сферите изчезват и от камерите за видеонаблюдение. Но в селото никой не смее да излезе след 21.00 часа вечерта. Почти всички се заключват и не излизат посред нощ. Твърди се, че причината за това е, че всяка вечер по улиците на селото се чуват викове от гласовете на мъже, жени и деца и биене на тъпани. Скептици казват, че това са чакали, но жителите в селото разказват, че хората ги побиват тръпки и разказват, че вечер не смеят да излизат, защото не знаят какво има навън. По- възрастните жители разказват, че когато са били по-млади са се осмелявали да погледнат през прозорците си и са виждали как високи жени с бели роби са танцували край селцето в кръг с вдигнати към небето ръце.     Според легендата, която се разпространява от уста на уста в селото, гласовете на чуващите се жени, деца и мъже са на жестоко убити хора. Преди много много време тръгнали сватбари от съседно село, за да дават булка в Шишенци. Момичето обаче било желано от друг, който не искал да я дават в това село. По пътя към селото на сватбарите им била нап Най-възрастният жител на селото е 85 -годишната баба Цветана. Близките на жената са погребани с задния й двор. \"Тука е свекърва ми, тука е зет ми, и мъжа ми, и свекър ми\", показва гробовете баба Цветана. Най-млад пък е 57-годишният Евгени. В неговия двор също има погребани. \"Баща ми 2003-та се спомина и си го погребахме ей тука. И майка ми също\", разказва той.     Баба Марина споделя, че от както се помни никога в селото не е имало гробище. Селото било разпръснато и нямало подходящо място. И затова сега всеки си прави гробище където си иска - в двора или просто на ливадата. След подписването на Ньойския мирен договор гробището на селото остава в територията на Сърбия. От тогава местните предпочитат да погребват близките си в двора. Преди години на мястото на селото имало само няколко колиби. От там идва и името му. Преди имало 55 къщи, в тях живеели над 400 човека. Сега в селото има едва 15 жители. И затова цялото е осеяно с гробове.", "date": "2019.08.23", "title": "Зловещото българско село"}
