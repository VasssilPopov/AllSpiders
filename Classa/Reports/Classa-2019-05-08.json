{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395308-%D0%BF%D0%B8%D0%BB%D1%86%D0%B8%D1%82%D0%B5-%D1%81%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B5%D1%81%D0%B5%D0%BD,-%D0%B0-%D0%BA%D0%BE%D1%80%D0%B0%D0%B1%D0%B8%D1%82%D0%B5-%D0%BD%D0%B0-1-%D1%8F%D0%BD%D1%83%D0%B0%D1%80%D0%B8-2020", "text": "Неотдавна Международната Морска организация прие за задължително прилагане на  резолюция от 2008 година (анекс  VI  на Международната конвенция за предотвратяване  на  замърсяването  от  кораби  (MARPOL 2008), която определи глобален лимит  за съдържанието на сяра в корабното гориво. Сегашният лимит от не повече от  3.5%  задължително се намалява на не повече от 0.5% считано от 1 януари  2020. „ Не знам дали това ще доведе до възможност или до катастрофа…“ заяви пред Reuters Global Commodity Summit   Ян Тейлор,  президент на енергийния гигант Vitol Group (Oil & Money conference in London October 1, 2013. REUTERS/Luke MacGregor) В сравнение с други наскоро приети  конвенции и резолюции на  Международната морска организация IMO, които бяха очаквани, обсъждани, приети и приложени с ентусиазъм  от всички участници и партньори в морския бизнес, тази резолюция преди приемането й за изпълнение беше подложена на критики от различни страни и организации на корабособственици и партньори в световния корабен бизнес. Очакванията бяха тя да бъде отложена с няколко години, но за изненада на всички това не се случи! Въпреки. че не остана време до 1 януари 2020,  липсата на яснота по приложението на документа създава  възможност  за нестабилност в цените на корабните горива, ако по-голямата част от корабите се ориентират към горива с ниско съдържание на сяра съгласно цитираната по горе резолюция на IMO . Готови ли са рафинериите,  снабдителите на корабно гориво  и всички звена по веригата до  кораба и от там  до крайния получател на транспортирания продукт/ услуга  по море  за последствията от  глобалната промяна? Кой ще плати високата цена за корабното гориво с ниско съдържание на сяра? Кой ще бъде отговорен за контрола по съответствие на  приложението на въпросната резолюция на IMO? Пред корабособственикът, колебаещ се дали да инсталира скрубер или не, остава съмнение по отношение на сключените дългосрочни договори за превоз и последиците,  които се очакват да бъдат генерирани от промяна на обстоятелствата в следствие на конвенционалната глобална промяна. Как ще бъдат балансирани загубата на време и  разходите, необходими за спиране на кораба от движение за инсталиране на скрубер, кой ще бъде отговорен за техническата поддръжка и  сервиза, а така също по отношение на последиците от дефектни или неработещи в установения очистващ сярата лимит или от забраната за използване на скрубери от отворен тип в определени пристанища както на изток, така и на запад. Ще бъде ли защитен неговия интерес в случай на “Scrubbergate” по подобие на добилият се с печална известност “Diselgate”. Към този момент към списъка на държавите,  които са декларирали,  че ще забранят, или забраняват изхвърляне на технологични води от скрубери от отворен тип, са се присъединили Белгия, Германия, Ирландия, САЩ( щат Калифорния и щат Кънектикът), Сингапур, Китай. Скруберите от затворен тип от друга стана генерират серни отпадъчни концентрати  и по подразбиране налагат необходимостта за наличието на специфични брегови процедури, системи и съоръжения за екологичното им транспортиране, съхраняване  и  утилизация. Според наблюдения и анализи се очаква едва около 10% от световния флот да премине към инсталиране на скрубери (от отворен, затворен или хибриден  тип). Това не е изненада за никой, тъй като освен че самото оборудване е скъпо, така също и монтажът му на борда е  свързан със значителни финансови разходи и модификации на  съществуващите корабни системи.  Трудно е да се калкулира  след какъв период от време такъв тип инвестиция ще се само-изплати поради факта, че никой не е в състояние да предскаже каква ще бъде цената на корабните горива в близката или далечна перспектива. За кораби без скрубери, от друга страна ще е абсолютно необходимо физически  да бъдат готови за глобалната промяна към гориво с 0.5%  серен лимит стартиращ безапелационно на 1 януари 2020. Това само по себе си е свързано с логистични проблеми, а така също  и с договорите за превоз и само по себе си налага изключително внимателно и точно планиране във времето до виртуалната линия на промяната.  Използването на корабните горива, отговарящи на 0.5% серен лимит са относително евтино решение, като се има в пред вид, че крайния потребител ще поеме цената на увеличените разходи за морски превоз, независимо че това ще доведе до големи проблеми на борда на кораба било то директни от техническо естество  или  индиректни за екипажа на кораба. Независимо от високата цена, смесването на горива от различни източници и снабдители, със различно сярно съдържание може да причини нестабилен горивен процес, да доведе до механични проблеми и в крайна сметка до сериозни, не предсказуеми  последствия за безопасността на кораба. Според corpfairtrade.com от 31март 2019 небезизвестни лидери в корабния бизнес и в предоставяне на услуги в този сегмент, сред които е  Wilhelmsen Ship Management (WSM)  споделят най добрите мениджърски съвети за хармонизиране на практика с глобалната промяна с логото „ Няма време за губене“ Януари-Август 2019 г:  планиране на промяната ( корабособственици и чартьори) Май 2019 г:  подготовка почистване и модификация  на горивните корабни системи и цистерни. Юли 2019 г : Запознаване на екипажите с процедурите за смяната на горивото. Август 2019 г: Финализиране на плана за смяна на горивото. Септември-Октомври 2019 г : преминаване на гориво съответстващо на конвенционалното изискване IMO Sulphur cap 2020 г Ноември 2019: реализиране на така неречения „sea trial”  тестове на корабната машина с конвенционалното гориво. Декември 2019 г: Всякакво налично гориво със сярно съдържание над 0.5% трябва да бъде употребено преди 31 Декември 2018 г. Януари 2020 г: влиза в действие IMO Sulphur cap 2020 г. Безапелационната резолюция на Международната Морска Организация  наложи дългосрочно планиране и милиони инвестиции както за  собствениците на кораби, свързани с инсталиране на  скрубери, така също и  за рафинериите, за да произвеждат корабно гориво с качествени показатели хармонизирани с лимита от 0.5% сяра.  Скруберите струват между 5 и 10 милиона долара на кораб, докато инсталирането на ниско серни хидрокрекинг производства   може да надхвърли 1 милиард долара. reut.rs/2yl5o9T За успокоение на заинтересованите от този проблем  рафинерии, оперирани от  Exxon Mobil, Total и Shell, вече оповестиха официално, че необходимите подготовки за посрещане на 0.5 % серен лимит на произвежданите от тях корабни горива са направени. Рафинериите в целия свят се подготвят за глобалната промяна, предназначена да намали замърсяването, причинено от корабите. Докато рафинериите в Европа , североамериканското  крайбрежие и тези от Персийския залив изглеждат добре позиционирани, за да направят промяната в  асортимента на  продукцията си , руските компании не са направили много, за да се подготвят. Според Bloomberg, Русия ще пострада от най-големите загуби на приходи от правилата, които изискват по-чисти горива от 2020 г., тъй като най-големият износител на суров остатъчен петрол, който захранва корабите, не изглежда готов за промяната. От друга страна според консултантската фирма KBC около  40 % от рафинериите от средния Изток и европейските рафинерии  все още не са готови за промяната в потреблението. Алтернативно решение на проблема е вкарване в употреба като корабно гориво на втечнен природен газ. Сама по себе си идеята за замяната подсказва икономически по евтина възможност с нулево сярно съдържание, с адекватни мощности характеристики. Но както винаги има едно важно условие: за да се стигне до реализация на подобни проекти за сега съществуващи кораби са нужни инвестиции и разходи които надхвърлят многократно печалбата от очакваните проходи от наема за превоз, изискват разходи за създаване на транспорт и съхранение по веригата от терминала за втечнен природен газ до крайния получател- корабния манифолд.  Поне засега не се наблюдава ентусиазъм за реализацията на тази възможност. Има единствено пилотен проект на контейнерния превозвач Hapag-Lloyd да модифицира главния корабния двигател и енергетичните спомагателни генератори и системи така на MV SAJIR, така че да може  едновременно и независимо  да се използват както втечнен природен газ, така също и конвенционално корабно гориво. Но както обикновено, всичко е в детайлите. Планира се 5 годишния кораб да прекара минимум 90 дена в кораборемонтния  завод в  Худонг – Китай,  модифицирането на сега съществуващите корабни системи  и създаване на място на цистерни за съхранение на втечнения природен газ ще заемат мястото  еквивалентно на 350 стандартни контейнера, включващо  тръбопроводите и дублиращите обезопасите ни системи до корабната главна машина и генераторите на ел. енергия. Каква е перспективата? Световно известните консултанти  от Alix Partners в  прогнозният си доклад за 2019 г  споделят тревожна загриженост за перспективите пред световното корабоплаване пред safety4sea.com ( Finance | 01/03/19)  Индикациите са, че поради очаквани ограничените доставки на корабно гориво с ниско съдържание на сяра съгласно IMO cap 2020 , цените на горивата могат да се повишат осезаемо , което ще се отрази на още по-неотложната задача за възстановяване на разходите.… и това да допринесе за  комплексно значително повишаване на разходите в корабоплаването. Финансовото състояние на корабособствениците и превозвачите се основава на това дали те ще бъдат в състояние да възстановят допълнителните разходи за гориво чрез повишаване на цените на превоз  или ще трябва да понесат поне част от тези разходи сами. Скруберите могат да помогнат на корабособствениците и превозвачите да се съобразят с новите ограничения, но остават опасенията,  че предлагането им на пазара, а така също  свободните кораборемонтни мощности за инсталацията им към този етап не са в състояние да задоволят  търсенето. Очевидно влизането в сила на   резолюцията на Международната Морска Организация , която определи глобален лимит  за съдържанието на сяра в корабното гориво от не повече от 0.5% считано от 1 януари  2020 ще доведе до дисбаланс в търсенето и предлагането на корабни горива, а така също и до непредсказуеми последствия за морския транспорт в световен мащаб. Дали това ще доведе до фрагментиране на пазара на морски превози  задълбочавайки и без това индикациите за финансовата криза,  висяща като дамоклев меч над главите на корабособственици и партньори  в бранша,  предстои да видим и да почувстваме съвсем скоро. Намалението на токсичните емисии  отделяни от корабните двигатели в атмосферата ще доведат до частично решаване на световните екологични проблеми. Положителни ще бъдат последствията върху здравето на хората и  оцеляването на животинските видове, и несъмнено това е една стъпка за решаване на проблемите с глобалното затопляне.  Но като се имат в предвид реалностите пред които е изправен света,  излишъците от корабно гориво с високо съдържание на сяра,  вероятно ще се окаже достатъчно атрактивно за  държавите, за които производството на евтина електроенергия е от първостепенен проблем, а всичко останало ще си има определена цена, която ще бъде платена въпреки добрите намерения, конвенции и резолюции на световните организации.  ", "date": "2019.05.08", "title": "Пилците се броят на есен, а корабите на 1 януари 2020"}
{"url": "http://www.classa.bg/%D0%BC%D0%B5%D0%B4%D0%B8%D0%B8/item/395309-%D0%BD%D0%BE%D0%B2%D0%B0-%D0%B1%D1%80%D0%BE%D1%83%D0%B4%D0%BA%D0%B0%D1%81%D1%82%D0%B8%D0%BD%D0%B3-%D0%B3%D1%80%D1%83%D0%BF-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F-%D1%81%D1%8A%D1%81-%D1%81%D0%B8%D0%BB%D0%B2%D0%B0-%D0%B7%D1%83%D1%80%D0%BB%D0%B5%D0%B2%D0%B0", "text": "Нова Броудкастинг Груп се разделя със Силва Зурлева, съобщиха от медията за classa.bg. Професионалната й биография е свързана предимно с NOVA, на чието управление посвещава близо 20 години. Тя е във висшия мениджмънт на медията от 1999 година, като с нейното име се свързва получаването на лиценза за национално ефирно разпространение на телевизията през 2003 година, както и създаването на множество иновативни формати и предавания.   Мениджмънтът на Нова Броудкастинг Груп цени постигнатите успехи от Силва Зрулева и благодари за нейната всеотдайна работа и огромния принос за компанията през годините.", "date": "2019.05.08", "title": "НОВА БРОУДКАСТИНГ ГРУП СЕ РАЗДЕЛЯ СЪС СИЛВА ЗУРЛЕВА"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395303-%D0%B1%D0%B8%D0%B2%D1%88%D0%B8%D1%8F%D1%82-%D0%BA%D0%BE%D0%BC%D1%83%D0%BD%D0%B8%D1%81%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%BB%D0%B5%D0%B9%D0%BC%D0%B8-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5", "text": "„Бившият комунист Борисов, обграден от бивши комунисти, заявява в Ямбол, че по-нахално от комунист няма. Това вече е диагноза. Бившият комунист Борисов клейми комунистите”, заяви секретарят на ПГ на „БСП за България” Кристиан Вигенин. „През 2012-та година кабинетът „Борисов 1” обещава новата болница в Ямбол да влезе в експлоатация до март 2014-та година, но досега тя не е открита”, заяви Вигенин, като допълни, че през 2015-та година кабинетът „Борисов 2” обещава същата тази болница да бъде завършена за година и половина, но отново резултатът е нулев. Той коментира, че през 2017-та премиерът обещава 12 милиона за доизграждане на лечебното заведение в Ямбол, но пак Борисов не е спазил обещанието си.     Народният представител изясни, че преди половин година при гласуване за приемането на бюджета за 2019-та година ГЕРБ отхвърли предложението на „БСП за България” в бюджета да се осигурят 12 милиона за болницата в Ямбол. „Днес вождът Борисов еднолично обещава 27 милиона от вашите пари, за доизграждане на новата болница, като срока отново е година и половина. Защо се удвояват тези средства? Дали това е от политиката на ГЕРБ всичко да струва двойно – половината за изграждане на съответните обекти, половината да потъва незнайно къде”, коментира Вигенин. Той зададе и въпрос – дали е трябвало Цветанов да си купи апартамент с личен асансьор, за да получат най-после ямболци болница с асансьор и да не се налага да носят на ръце своите болни.", "date": "2019.05.08", "title": "Бившият комунист Борисов клейми комунистите"}
{"url": "http://www.classa.bg/%D1%81%D0%B2%D1%8F%D1%82/item/395304-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D0%BD%D0%B0-%D0%BA%D0%BE%D0%BD%D0%B3%D1%80%D0%B5%D1%81%D0%B0-%D0%BF%D0%BE%D0%B2%D0%B5%D1%80%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B4%D0%B0%D0%BD%D1%8A%D1%87%D0%BD%D0%B8-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-%D0%BD%D0%B0-%D1%82%D1%80%D1%8A%D0%BC%D0%BF", "text": "Министърът на финансите на САЩ, Стивън Мнучин, отказа чрез изявление да предаде на Конгреса за разследване последните 6 данъчни декларации на президента на страната Доналд Тръмп, като увери, че на въпросната петиция \"липсва легитимната законодателна цел\". През април председателят на комисията „Начини и средства\" на Камарата на представителите, демократът Ричард Нийл, поиска конфиденциалните данъчни декларации на Тръмп за периода 2013-2018 г. да бъдат разкрити, за да „осигурят отчетността на нашето правителство и избраните служители. \" \"От решаващо значение е да се гарантира отчетността на нашето правителство и избраните длъжностни лица. За да се запази доверието в нашата демокрация, американският народ трябва да бъде сигурен, че правителството им функционира правилно, както е установено от закона\", се казва в публикация на уебсайта на Нийл. Мигове след публикуването на реакцията на Мнучин, самият Нийл се произнесе по въпроса и потвърди, че \"ще се консултира със своя адвокат и ще определи подходящия отговор\". Доналд Тръмп е завел дело през април, за да блокира призовка, отправена от ръководителя на Комисията за надзор и реформа на Камарата на представителите на САЩ, Илая Кумингс, който потърси информация за личните и бизнес финанси на президента. Искът, заведен във федералния съд във Вашингтон, показва, че Демократическата партия е обявила \"пълна политическа война\" срещу Тръмп. Обитателят на Белия дом отказва да публикува данъчните си декларации, откакто дойде на власт. През април миналата година той посочи, че няма да разкрие тези данни, докато е \"под одит\" на Службата за вътрешни приходи на САЩ. По този начин президентът скъса с традицията, установена от десетилетия доброволно да се публикува такава информация, като пример за прозрачност.", "date": "2019.05.08", "title": "Министърът на финансите на САЩ отказа да предаде на Конгреса поверителните данъчни декларации на Тръмп"}
{"url": "http://www.classa.bg/%D1%81%D0%B2%D1%8F%D1%82/item/395305-%D0%BA%D0%B0%D0%BA-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D0%BE%D1%80%D1%8A%D0%B6%D0%B8%D1%8F-%D0%BF%D1%80%D0%BE%D0%BC%D0%B5%D0%BD%D1%8F-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%85%D0%B8", "text": "Съединените щати изготвят предложения за тристранно споразумение с Русия и Китай за намаляване на ядрените оръжия, което да замени Договора за намаляване на стратегическите оръжия III (START III или New START), руско-американски договор, подписан през 2010 г., който изтича през 2021 г. Инициативата на Белия дом се стреми да включи всички руски ядрени оръжия, които не са регулирани от START, както и да убеди Пекин да се присъедини към нов пакт, който ограничава или позволява да се проверят ядрените му способности, обясни висш американски представител, цитиран от Вашингтон. пост. Новият START намали ядрения арсенал на двете страни, подписали споразумението, на 1550 бойни глави и 700 системи за доставка, включително междуконтинентални балистични ракети и тези, които се превозват с подводници и бомбардировачи. Документът предвижда 18 инспекции на места за разполагане годишно, които позволяват на всяка страна да следи за спазването им от другата страна. Това споразумение може да бъде удължено, ако Вашингтон и Москва постигнат консенсус за това. Белият дом обаче не счита за необходимо да бърза да започне преговори за разширяване на START III, преди да се опита да насърчи тристранно споразумение, което също регулира нестратегическите оръжия и елиминира някои видове оръжия, според високопоставен представител, цитиран от CNN. Това означава включването в контролния формат на руските нестратегически ядрени оръжия - около 1 830 бойни глави за ракети с двойна употреба - област, в която Москва надхвърля възможностите на САЩ. -150 B61 атомни бомби, разположени в шест бази от пет страни-членки на НАТО, в допълнение към 50 бомби в резервати. Тя също така ще регулира около 280 китайски ядрени бойни глави. Американският президент Доналд Тръмп описа по-рано новия START като небалансиран, така че предпочита да създаде ново споразумение, а не да разшири договора на своя предшественик Барак Обама, предаде The Washington Post. Някои експерти по разоръжаването предполагат, че инициативата на Тръмп се стреми да постави невъзможно високи стандарти в ново споразумение, създавайки претекст за Съединените щати. да се оттеглят от новия START, ако Русия отхвърли разширяването на формата за контрол на оръжията. Инициативата също така се стреми да контролира новите руски оръжейни системи \"Авангард\", \"Буревестник\", \"Кинжал\" и \"Посейдон\", обявени от руския президент Владимир Путин в посланието си до Парламента на 1 март 2018 г. и които остават извън обхвата на новия СТАРТ. Когато администрацията на Обама предложи разработването на нов договор за намаляване на броя на ядрените бойни глави до хиляда, Москва отхвърли инициативата, като се позова на необходимостта от включване на други ядрени сили в договора, като Обединеното кралство (с 215 бойни глави) и Франция (с 300). Говорейки пред FOX News в края на миналия месец, Тръмп помоли страната си, Русия и Китай да се отърват от ядрените си оръжия. Говорителят на руския президент Дмитри Песков определи идеята като \"прекрасна, но не и жизнеспособна\" при липсата на конкретни предложения. От своя страна, съветникът на Путин Юрий Ушаков предпазливо приветства инициативата на Тръмп, според която Москва \"е отворена за нови преговори, но би било по-добре, ако съществуващите задължения бъдат изпълнени\". Говорителят на китайското външно министерство Генг Шуанг заяви в понеделник, че неговата страна няма намерение да участва в преговори за постигане на тристранно ядрено споразумение, защото Пекин \"е против всеки, който говори\" от негово име. След напускането на САЩ на задълженията, поети в Договора за ракети със среден и малък обхват (INF), спектърът от заплашващи стратегии на САЩ драстично се е увеличил, считат в Русия Цитира се докладът на САЩ за противоракетната отбрана за тази година, в който се споменават интерконтинентални тестове за прихващане на балистични ракети от системата за разгръщане на военноморските сили на AEGIS и прехващача SM-3 Блок IIA. Освен това, САЩ извършват разработването на дузина мощни свръхзвукови ракети за въздушни и военноморски изстрелвания и три ракети със среден обсег на изстрелване от земята. Всички тези ракети се разработват в неядрен вариант, но тяхната висока скорост, голям обхват и евентуално тяхната маневреност на бойните глави представляват заплаха за стратегическите обекти на Русия: мощни радари, командни и контролни точки и комуникации, системи мобилни междуконтинентални балистични ракети, ядрени подводници в техните бази и стратегически бомбардировачи. \"Внедряването на свръхзвукови въздушни и военноморски системи, които не биха нарушили нито един договор, ще промени драстично стратегическата карта на заплахите за Русия\", считат експертите. По същия начин разполагането в Азия на целия диапазон от американски ракети със среден обхват - например балистични ракети със среден обсег в Япония - ще промени ситуацията за Китай. Очевидно предстоят дълги, трудни и – да се надяваме – положителни преговори.", "date": "2019.05.08", "title": "Как инициативата на Тръмп за контрол на ядрените оръжия променя картата на стратегическите заплахи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/395306-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B8-%D0%B2%D0%B8%D0%BD%D0%B5%D1%82%D0%BA%D0%B8-%D0%B7%D0%B0-%D0%BA%D0%B5%D0%BC%D0%BF%D0%B5%D1%80%D0%B8%D1%82%D0%B5-%D0%B8-%D0%BA%D0%B0%D1%80%D0%B0%D0%B2%D0%B0%D0%BD%D0%B8%D1%82%D0%B5", "text": "На прага на лятото, любителите на каравани и кемпери чакат с нетърпение първите възможности да избягат от градския шум. Ето няколко полезни съвета за всички тях, свързани с новите изисквания за винетките в страната. От 1 януари т.г. се въведе винетна такса за собствениците на каравани, които заедно с теглещия ги автомобил надхвърлят общо тегло от 3.5 тона (пътни превозни средства категория 3).     Ако пътувате сравнително рядко или ако в началото на лятото сте решили да избягате от града с караваната си и се връщате чак в края на септември, идеална за вас е уикенд винетката. Тя струва 10 лв. и важи от 12.00 ч. в петък до 23.59 ч. в неделя. Естествено, по времето, когато караваната не е в движение, а е на плажа, например, винетна такса не е дължима. И още нещо – голямото предимство на уикенд винетката е, че периодът на валидност на електронната винетка за ремарке или каравана може да е различен от този на винетката на теглещия автомобил. Новата електронна уикенд винетка можете да закупите бързо и лесно от онлайн платформата за продажба   дори и през вашия смартфон. Не забравяйте, че с електронната винетка вече няма да залепвате хартиен стикер на предното стъкло на пътното превозно средство, а при проверка от контролните органи на пътя, не сте задължени да представите документ, удостоверяващ закупуването й.   Ако сте собственик на кемпер, обаче, моля обърнете специално внимание на факта, че кемперите попадат в категорията на тежкотоварните автомобили (K2) и ако имате друг вид електронна винетка, ще бъдете спрени като нарушители.", "date": "2019.05.08", "title": "Електронни винетки за кемперите и караваните"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395307-%D0%BA%D0%B0%D0%BA%D0%B2%D0%B8-%D1%81%D0%B0-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B8-%D0%BA%D0%B0%D0%BA%D0%B2%D0%BE-%D1%81%D0%BB%D0%B5%D0%B4%D0%B2%D0%B0", "text": "Тези дни българските IT слуги на американския капитал, поради глупоста си, следствие от глупоста на супербоса на държавата ни, по който те се равняват, пуснаха за кратко в мрежата статията на финансовия анализатор и бивш шеф на някаква финансова институция на САЩ Джон Молдин за дълговата бомба от 243 трилиона долара, която виси над човечеството и която всеки момент може да се взриви в по-унищожителни мащаби от Голямата депресия от 1929 г. Може би именно изразът “дългова бомба” е привлякъл нефелните господа да приведат в зорко контролираните български официални медии тази статия. Как така ще поставят под съмнение капитализма в най-демократичната и с мощна икономика страна, която е главния колонизатор на такива страни като България, която ръководена “мъдро”от боса си е най-бедната страна на ЕС и е на сто и единадесето място по свобода на медиите си в света? А информацията, която е систематизирал г-н Молдин е действително интересна, макар и непълна и известна и от други източници. Бруто световния продукт , т.е. реалната икономика на света през последните години се оценява на около 80 трилиона долара. С други думи, реалната икономика с всичко е три пъти под този дълг от 243 трилиона долара. Тук ще добавя, че по мнение на други анализатори в света освен доларите курсират трилиони евро, паунда, йени, юани и т.н, т.е планини от други валути с или без покритие. Но самите долари пуснати в обръщение надхвърлят 4 квадрилиона??? Какво излиза? Има пуснати в обръщение планини от пари, а т.нар. развити икономики затъват в тежки дългове, като само този на САЩ вече надхвърли 22 трилиона долара, следвани от Япония, Франция, Испания, Италия и т.н. с по няколко трилиона долара държавен дълг? Според Молдин общия световен държавен дълг е над 65 трилона долара. Т. е. американскя дълг е една трета от този на останалите близо 200 държави.А заедно със задължнялоста на корпорации и фирми в самите САЩ надхвърля 73, 6 трилиона долара. Излиза, че т.нар. най-богата държава в света, която хрантути всякакви изгои по света и поддържа стоти;и воени бази по цялото земно кълбо виси със страшна сила в дългова зависимост. В същото време бедноста в света нараства катастрофално. Вече няколко години световните агенции тиражират данните, че огромната част от богатствата на света са притежание на 1% от населението на Земята. Т.е. малко много, много богати, огромни дългове на държавите и много, много бедни. Парадокс ли? Повече от парадокс! Абсурдна ситуация в историята на самонареклия се HOMOSAPIENS!!! Какви са причините?Ако попитате маститите финансови анализатори те ще ви посочат десетки причини , като няма да забравят и комунистите, но няма и дума да обелят, че причините са в самия модел на голяма част от обществата, който се установи 90-те години след края на Студената война. Не трябва нито за минута да се забравя, че главния мотив на капитала да е капитал и да самонараства това е постоянното му движение чрез производството във времето и пространството като овладява все нови и нови пазари. А старият капитализъм затворен в пространствата на развитите западни страни и техните бивши колонии се задъхваше. Трябваха им нови пространства, нови пазари и евтина квалифицирана работна ръка. Това беше решено от неоконсервативната революция, която роди неолибералния капитализъм, който пък на свой ред ускори края на Студената война. В този смисъл причините са в установения с Вашингтонския консенсус неолиберален модел на организиране и управление на икономиката и всички обществено необходими дейности в голяма част от развитите общества. . Епохата на всеобщото благоденствие на развития капитализъм беше свършила, заедно с краха на държавния социализъм в СССР и източноевропейските му сателити, сред които България беше най-вярна. Факт е, че до края на Студената война развития капитализъм на Запада, воден от САЩ се задъхваше. Но задъхваше се без необходимите реформи, които да раздвижат свободната инициатива и демократичната система на управление и държавния социализъм. . Въпросът беше кой пръв ще падне сам.. Защото, както писа по-късно великия американски футуролог Алвин Тофлер и двете суперсили вкопчени в битката за надмощие приличаха на два боксьора гроги в края на 12-тия рунд. Падна СССР. Както поради глупоста и предателството на най-главния комунист на върха на пирамидата на КПСС и държавата-империя, събирана столетия( белязаният, човекът на десетилетието, на столетието и т.н.), така и поради добре изиграната стратегия на “безумеца”( по Х. Кан) - от третостепенния актьор в каубойски филми –президента на САЩ Р. Рейгън. Нататък беше лесно. Старият Дж. Буш обяви нов световен ред. А Бил Клинтън и младия Дж. Буш “безкрайни хоризонти”. И САЩ , обявили се за победители тръгнаха към пълно овладяване и преформатиране на света по свой образ и подобие. Влятата свежа кръв от хвърлилите се в обятията му бивши социалистически страни от Източна Европа временно стимулира старото тяло на капитализма. Но и тук има предели и те се очертаха с опомнянето на Русия и нейното възземане като самостойна суверенна велика сила. .Хвърленото предизвикателство точно на Международната конференция по сигурноста в Мюнхен през 2007 г. даде кураж на набиращият и набралият огромна икономическа мощ Китай веднага без колебание да застане зад нея. Последваха ги Иран, Индия, че даже и Турция. Стоп на неудържимия възход на неолибералния глобализъм!.. Вече повече от десетилетие претендиращият за глобална роля американски капитал се мята и гърчи, заради провалената си геостратегия да стане хегемон на света, нещо като БОГ, който управлява всички човеци. Безславно отиде в историята младият Буш, който не можа да измисли друго освен война срещу отгледания от самите САЩ глобален ислямски тероризъм. Безславно заглъхна и афроамериканеца Барак Обама, който не можа да реализира трансатлантическото икономическо НАТО с ЕС и тихоокеанското с Азиатските сателити на САЩ. Главният играч на американския и въобще западния капитализъм финансовия олигархат , чието ядро е ФРС ( Федералната резерна система, която именно печата доларите и ги продава срещу номинални ценни книжа на държавата САЩ) реши да опита с жена, при това не случайна – Хилари Клинтон. И се провали. Оказа се, че не познават не само света и народите, които искат да управляват като колонии, но и самите САЩ, американския народ, който заедно с държавата му използват като инструмент във фиксидеята си да постигнат световно господство в качеството си на уникална империя. Избран бе милиардерът шоумен Доналд Тръмп. Той по-добре от масата анализатори в американските и западно-европейски медии, контролирани от ЦРУ, а всъщност от този същия финансов олигархат с инстинкта си на бизнесмен беше разбрал провала на глобализма като идеология и политика. И смени риториката, но запази духа и амбициите на американския капитал, обещавайки, че “madeAmericagreatandfirstagain”. Изборът обаче на Д.Тръмп за 45-ти президент на САЩ бе шок, предизвика силен трус във финансовата система и истеблишмента на САЩ и целия Запад, от който той и досега не се е съвзел. Всъщност западният капитализъм и повлечения в началото на 90-те години на ХХ век останал свят, вързан за Вашингтонскя консенсус с неолибералния икономически и финансов модел също не се е съвзел от тежкия трус през 2008 г. когато масово фалираха водещи банки на САЩ и Европа. Нещо, което не можеше да не се случи като логическо следствие от следваната финансово-икономическа политика. Защото, ако през 2007 г. бе показан символично, формално знака Стоп на американската геополитическа експанзия от Русия и другите, последвали я, не бе показан знакът Стоп на Капитализма, на неговия последен, неолиберален модел. А духът на този модел като Джин в голямата бутилка на подвластните и васални на САЩ страни работеше и продължава да работи и до сега. Неговият лайтмотив е Печалба от всяка обществено необходима дейност , при това колкото се може по-бързо. Няма образование, няма здравеопазване, няма там някакви социални плащания! Какви са тези глезотии, каква е тази социална държава? Взимай пари и прави бързо нови пари! Така за десетилетието на (не)удържимия възход на неолиберализма нарастнаха главоломно кредитите, а с тях и лихвите по тяхното погасяване. Усетили пирът банките раздаваха неосигурени кредити и мениджерите им потриваха ръце в очакване на големите печалби. Но наситеният пазар на САЩ и останалия Запад и бедния пазар на новите васали –колонии от Източна Европа поглъщаше кредити, но не носеше печалби. Раздуваните до предел от лакеиските медии балони започнаха да се пукат. Една от първите беше Леман Брадърс, една от 12-те банки, върху които се крепи ФРС. Като коментира това Дж. Молдин пише, че банкерите на тези големи банки по време на пика на кризата се мятали в паника и не виждали изход от колапса. Дж. Молдин също не сочи решение. Тогава, както е известно държавата спаси тези банки и цялата финансова система на капитала. Но спасението е временно. Защото дългът на същите САЩ продължава да расте. В останалите две години от мандата на Д. Тръмп държавния дълг на САЩ ще нарастне с още 4,40 трилиона долара.Независимо от обявената търговска война на Китай тази страна продължава своя възход, а притиснатата от санкциите Русия оцеля и търси своя подем не само във въоръженията, но и в икономиката. В същото време дълговата бомба, приближаваща 250 трилиона долара цъка все по -зловеащо. Какво следва?. Най-близкото до ума и познато от двете световни войни решение е Голяма, т.е. световна война. Но, ако в двете войни САЩ се включваха почти накрая, за да оберат лаврите на победителя, сега нява как това да се случи, защото главния противник не е С. Хусеин или М. Кадафи, а Русия и Китай, многократно назовавани в Стратегията за национална сигурност на САЩ. Тук изхода е ясен –катастрофа за цялата човешка цивилизация. Другият вариант е да опитват по-слаби звена от очерталия се блок Голяма Евразия като напр. Иран. Но и тук не са ясни последствията и мащаба на сблъсъка. Достатъчно е да напомним как се ретираха американските самолетоносачи, когато трябваше да изплашат Северна Корея. Третият вариант е постоянно да се държи света в страх като в същото време вместо да решават множеството проблеми на своите общества подвасалните страни ще закупуват американско оръжие. Не трябва да се забравя, че освен смутителите на живота на чочечеството ще нарастват природните бедствия от нарушения катастрофално климатичен баланс на планетата Земя. И последният, четвъртият или петият вариант, най-добрия, оптимистичния е да се съберат на една Среща Политическите, Държавните и Духовните лидери на човечеството и да предложат решението- Всеобщ Договор за сътрудничество, диалог и коопериране на усилията на всички народи за откриване на хоризонт за тяхното бъдеще.  ", "date": "2019.05.08", "title": "Какви са причините и какво следва"}
{"url": "http://www.classa.bg/%D1%81%D0%B2%D1%8F%D1%82/item/395300-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D0%B3%D0%BB%D0%BE%D0%B1%D1%8F%D0%B2%D0%B0-%D1%81-%D0%B4%D0%BE-2500-%D0%B5%D0%B2%D1%80%D0%BE-%D1%80%D0%BE%D0%B4%D0%B8%D1%82%D0%B5%D0%BB%D0%B8,-%D0%BA%D0%BE%D0%B8%D1%82%D0%BE-%D0%BD%D0%B5-%D0%B2%D0%B0%D0%BA%D1%81%D0%B8%D0%BD%D0%B8%D1%80%D0%B0%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D1%81%D1%80%D0%B5%D1%89%D1%83-%D0%BC%D0%BE%D1%80%D0%B1%D0%B8%D0%BB%D0%B8", "text": "Германският министър на здравеопазването Йенс Спан предложи да се наложат глоби на родители, които не ваксинират децата си срещу морбили. Според инициативата, германските граждани ще бъдат принудени от 1 март 2020 г. да плащат до 2500 евро (около 2800 долара), ако пренебрегнат ваксинацията, съобщи Bild am Sonntag. Спан предлага неваксинираните деца да не посещават детски градини, за да се намали риска от инфекция на бебета под 10 месеца, които са твърде малки за ваксинация. В този контекст той разкри, че германците, чиито деца в училищна възраст нямат ваксинации, ще заплащат глоба в размер до 2500 евро. Политикът посочи, че хората, които не могат да бъдат ваксинирани \"по медицински причини\", ще трябва да го оправдаят с документ. \"Искаме да защитим всички деца, така че да не се заразяват с морбили\", каза Спан. \"Всички родители трябва да са сигурни, че децата им няма да бъдат заразени\" с вируса, каза той. От своя страна Франк Улрих Монтгомъри, ръководител на Германската медицинска асоциация, цитиран от местните медии, каза, че идеята представлява \"важна стъпка в подходящия момент\". Bild am Sonntag информира, че понастоящем 93% от населението на Германия е имунизирано срещу морбили и мярката, предложена Спан, трябва да засегне около 361 000 деца в дневни центрове и училища и 220 000 служители на медицински и образователни центрове, които не са ваксинирани срещу морбили.", "date": "2019.05.08", "title": "Германия ще глобява с до 2500 евро родители, които не ваксинират децата си срещу морбили"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395301-%D0%B7%D0%B4%D1%80%D0%B0%D0%B2%D0%B5%D0%B9,-%D0%BA%D1%80%D0%B5%D1%82%D0%B5%D0%BD-%D0%B8-%D0%B0%D0%BB%D0%B0%D1%85-%D0%B0%D0%BA%D0%B1%D0%B0%D1%80-%D0%B7%D0%B0-%D0%BC%D0%B8%D1%80", "text": "Много ми е интересно дали тези, които много компетентно говорят за молитви, вяра, православие и католицизъм биха проявили същата дързост на операционната маса пред хирурга, за да му обяснят как да направи сърдечна операция, чернодробна трансплантация и мозъчна интервенция наведнъж, защото знаят много по-добре от него какво ги боли, докато са си за психиатър, даже за редови психолог. Такова фрапиращо невежество, варварска агресивност с претенции от “образовани” не бях срещал отдавна. Сигурно, защото нямаше фейсбук навремето. Непростимо пропадане. Прости хора с висше образование и творческа амбиция. Направо полудях. Три дни не мога да мирясам от този сблъсък. Чалгаджийките от най-долнопробната дискотека сигурно са по усвет от това. Здравей, кретен и алах акбар за мир.", "date": "2019.05.08", "title": "Здравей, кретен и Алах акбар за мир"}
{"url": "http://www.classa.bg/%D1%81%D0%B2%D1%8F%D1%82/item/395302-%D1%81%D0%B8%D1%81%D1%82%D0%B5%D0%BC%D0%B8%D1%82%D0%B5-%D0%B7%D0%B0-%D0%BF%D0%B2%D0%BE-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B1%D0%B0%D0%B7%D0%B0-%D1%85%D0%BC%D0%B5%D0%B9%D0%BC%D0%B8%D0%BC-%D0%B2-%D1%81%D0%B8%D1%80%D0%B8%D1%8F-%D0%BE%D1%82%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%B0%D1%82%D0%B0%D0%BA%D0%B8-%D1%81-%D0%B4%D0%B5%D1%81%D0%B5%D1%82%D0%BA%D0%B8-%D1%81%D0%BD%D0%B0%D1%80%D1%8F%D0%B4%D0%B8", "text": "Ръководителят на Руския център за помирение в Сирия Виктор Купчишин съобщи, че са нападнали руската военновъздушна база в Хмеймим два пъти с няколко ракетни установки. Общо били изстреляни 36 ракети. „Днес, два пъти сутринта и вечерта, въздушната база „Хмеймим\" беше атакувана от множество ракетни установки. При нападението не се съобщават никакви щети или жертви.\" \"И в двата случая изстрелите дойдоха от изток от района на селището Завия, намиращо се в зоната за де-ескалация на напрежението Идлиб, контролирана от групата Хават Тамир Ал Шам\", каза Купчишин. \"Всички точки за изстрелване на ракетите на бойците бяха открити и елиминирани от авиацията на руските сили и от артилерийския огън на сирийските правителствени сили\", заяви висшият служител. От Руския център за помирение в Сирия предупредиха, че ситуацията в зоната на де-ескалацията на напрежението в Идлиб \"се влошава интензивно\". \"Нарасна броят на нарушенията на прекратяването на военните действия от страна на незаконните въоръжени групировки, действащи в тази област.\" Байци, въоръжени с минохвъргачки, многократни ракетни установки и артилерийски единици, са нападнали различни места в провинциите Хама, Идлиб и Латакия.", "date": "2019.05.08", "title": "Системите за ПВО на руската база Хмеймим в Сирия отблъскаха атаки с десетки снаряди"}
{"url": "http://www.classa.bg/%D1%81%D0%B2%D1%8F%D1%82/item/395296-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%87%D0%B0%D0%BD%D1%82%D0%B0-%D0%BD%D0%B0-%D1%88%D0%B0%D0%BC%D0%B0%D0%BD-%D0%BD%D0%B0-1000-%D0%B3%D0%BE%D0%B4%D0%B8%D0%BD%D0%B8-%D1%81-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%B1%D1%80%D0%BE%D0%B9-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8,-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%B2-%D0%B5%D0%B4%D0%B8%D0%BD-%D0%BE%D0%B1%D0%B5%D0%BA%D1%82-%D0%B2-%D1%8E%D0%B6%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "Археологически изследователи са открили в Боливия стара кожена чанта с предмети за ритуали и останки от психотропни растения, които доказват употребата на наркотици в този район преди хиляда години. Откритието е направено в развалините на структура, която вероятно е служила като погребален обект, в провинция Сур Липес, когато археолозите търсели следи от стари професии в района. Въпросното откритие включвало сушени стъбла, две тръбички, издълбани в дърво, за вдишване на вещества, тръба, която служела за смучене, две шпатули от кост, текстилна лента за главата и чанта, направена от внимателно зашити три лисичи муцуни. Смята се, че всичко това е принадлежало на шаман. В неотдавнашно проучване, публикувано в списанието PNAS, експертите дават отчет за анализа на пробите, събрани от вътрешността на торбата, които са на над 1000 години, като са изброени най-малко пет психоактивни съединения: кокаин, бензоилекгонин, хармин, буфотенин и диметилтриптамин. \"Вече знаехме, че психотропните вещества са били важни в духовната и религиозната дейност на обществата на юг и в центъра на Андите, но не и че тези хора са използвали толкова много различни съединения и дори са ги съчетавали\", казва антропологът Хосе Каприлес от Държавния университет в Пенсилвания (САЩ). \"Това е най-големият брой психоактивни вещества, открити в един археологически обект в Южна Америка\", добави той. Идентифицирането на тези вещества предполага, че някои от растенията в торбата „са били част от шаманските принадлежности\", казват изследователите. По същия начин бе установено, че нито едно от намерените растения не принадлежи към тази зона на Алтиплано, което води до мисълта за наличието на обменни мрежи в региона или, в противен случай, за преместването на собственика до различни райони, за да ги получи.", "date": "2019.05.08", "title": "Намериха чанта на шаман на 1000 години с \"най-големия брой наркотици, намерени в един обект в Южна Америка\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395297-%D1%88%D0%BE%D1%83%D1%82%D0%BE-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%81%D0%BB%D0%B5%D0%B4-%D1%80%D0%B5%D0%BA%D0%BB%D0%B0%D0%BC%D0%B8%D1%82%D0%B5", "text": "Шоуто (както и войната) е продължение на политиката с други средства. Историята го доказва непрекъснато, от Тръмп в САЩ до Зеленский в Украйна. Никой друг в България не го знае по-добре от Слави Трифонов - двигателя на най-популярното вечерно телевизионно шоу в българския ефир за последните 2 десетилетия. Благодарение на тази популярност, водещият успя да пробие през мембраната, която разделя зрелището от реалната политика, да превърне аудиторията в електорат, да \"продаде\" своя странен, безформен политически проект в рекламната пауза между песните с Криско и вицовете за тъщи. Трябва да признаем: \"Шоуто на Слави\" започна на инат, но с бюджет и професионализъм, каквито до ден-днешен са рядкост на медийния пазар в България. Във времена на дефицит от гледна точка на поводите за смях, екипът му умееше да напипва гъдела на публиката и да я връща на екран за още от същото. Всяка вечер. Не е случайно, че 19 години по-късно то ще приключи без каквато и да е съотносима вътрешна конкуренция. Всеки се е нагледал на всевъзможни опити за разбиване на монопола на Слави в комедийния late-night формат - от \"По-добре късно, отколкото никога\" на DJ Дамян (ако някой изобщо го помни) и \"Денис и приятели\" по БНТ, през \"Шоуто на Иван и Андрей\" по Нова ТВ, до рисуваното магаре по TV7 или \"Вечерното шоу на Азис\". През 2017 г. самата bTV се беше амбицирала да отвори паралелна писта за хумор, сатира и забава в късния праймтайм. Експериментът приключи след втория си печален епизод. Независимо от платформата, съпътстващия шум и таланта на претендентите, никой не успя да вземе солидно парче от пая. Само че липсата на смислена конкуренция води до неизбежна слабост и регрес - критична комбинация в епохата, в която крадените вицове от Facebook вече не разсмиват никого, а все повече от младите зрители предпочитат да гледат нещо средно между Джон Оливър и PewDiePie на телефона си в метрото, отколкото да чакат в точен час все по-уморените физиономии на Слави Трифонов и сценаристите му. Доказват го и   от \"политически интервюта\" с премиер, председател на НС, главен прокурор и омбудсман. За добро или за лошо - Слави Трифонов изпусна точния момент, в който можеше да превърне мобилизацията на феновете си в ключ към властта. Ако през пролетта на 2017 г. проектът му за \"народно\" и \"антисистемно\" движение се беше осъществил, не Марешки, а Сиромахов щеше да заема място на президиума на Народното събрание. Сега, когато предсрочните парламентарни избори изглеждат неизбежни, изкушението към реванш вероятно е още по-силно. И, естествено, никой не може да го спре. Напротив, с искрено любопитство очакваме да видим бъдещия \"кабинет в сянка\" и списък с политически донори (не рекламодатели) на Трифонов. Въпросът е - струва ли си? Ако се върнете към резултатите от референдума, ще забележите, че голяма част от най-силните му резултати са в избирателните райони с най-слаб икономически и демографски потенциал, с тенденция към влошаване при евентуална нова криза или системно сътресение. Тази маса от гласоподаватели лесно разпознава поредения \"Спасител\", но също толкова лесно ще му обърне гръб в секундата, в който се наложи да изпита първата порция от управленските му похвати. А в това шоу Трифонов няма да е нито първият, нито последният играч за слава - лесно може да се поучи от провалите на колеги-телевизионери в целия спектър между Волен Сидеров, Любен Дилов-син и Николай Бареков. Не знаем дали \"Шоуто\" щеше да бъде още на екран, ако не беше политическата му притурка и досадната игра на \"котка и мишка\" с bTV, в която договорните отношения между две частни фирми се превърнаха в тема на обществен дебат. Знаем само, че изчерпването му беше факт, а то щеше да го превърне в карикатура на собствената му претенция, рано или късно. На онези, на които ще им липсва ракиено-салатения хумор, спокойно. Шоуто ще продължи и след рекламите.  ", "date": "2019.05.08", "title": "Шоуто ще продължи след рекламите"}
{"url": "http://www.classa.bg/%D1%81%D0%B2%D1%8F%D1%82/item/395298-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%87-%D0%BD%D0%B0-%D0%BF%D1%83%D0%BA%D0%B0%D0%BD%D0%BA%D0%B8-%D0%B8%D0%B7%D0%B3%D1%80%D0%B0%D0%B4%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BE%D1%82-%D1%80%D0%B8%D0%BA%D1%88%D0%B0-%D0%B8-%D0%BA%D0%BE%D1%81%D0%B0%D1%87%D0%BA%D0%B0", "text": "Пакистански продавач на пуканки е успял да построи собствен самолет с частите от рикша и косачка. Моделът му привлече вниманието на военновъздушните сили на страната, предаде АФП. Според агенцията, 32-годишният Мохамед Файяз от дете мечтаел да постъпи във военновъздушните сили, но баща му починал още когато бил в училище. Това го принудило да напусне осми клас и да се занимава със случайна работа за да храни майка си и петте си по-млади братя и сестри. Младият мъж, родом от град Арифвала, работел дневно като продавач на пуканки, а през нощта като охрана и спестявал всички пари, за да реализира детската си мечта и да построи самолет. За тази цел той дори трябвало да продаде семейната земя и да получи заем от 50 000 рупии (около 350 долара), които все още изплаща. Най-изненадващо е, че Фаяз се е научил да изгражда своята летяща машина, гледайки телевизионни клипове и самолети онлайн. Там научил за налягането на въздуха, за въртящия момент и задвижването. Неговото въздухоплавателно средство е изработено с материали, напълно невъобразими за авиацията. Така двигателят е взет от косачка, крилата са направени от пластмаса и колелата са от рикша. Първият полет се състоял през февруари. Фаяз разказва, че приятелите му са му помогнали да блокира малък път, който той използвал като писта за излитане. Според негов приятел, летящото устройство е достигнало 120 километра в час преди излитане, издигнало се е между 6 и 7 метра над земята и е изминало разстояние между два и три километра преди успешното кацане. Създателят на самолета решил да повтори опита си на 23 март, Националния ден на Пакистан, пред празнуващата тълпа, но бил арестуван и самолетът му конфискуван, тъй като според полицията представлявал заплаха за сигурността. По късно съдът освободил инженера-аматьор след заплащане на глоба от 3000 рупии ($ 43), а на 4 април върнали и самолета му. След това властите уточнили, че той ще може да лети свободно, ако получи лиценз за полети. Оттогава представители на военновъздушните сили на Пакистан вече два пъти са присъствали, за да опознаят самолета и неговия създател, на когото е даден сертификат, възхваляващ неговата \"страст и умение при изграждането на мини базов самолет\".", "date": "2019.05.08", "title": "Пакистански продавач на пуканки изгради самолет от рикша и косачка"}
{"url": "http://www.classa.bg/%D1%81%D0%B2%D1%8F%D1%82/item/395299-%D0%B4%D0%B0-%D0%B3%D0%BE-%D0%BA%D1%80%D1%8A%D1%81%D1%82%D0%B8%D0%BC-%D0%BB%D0%B8-%D0%BD%D0%B0-%D1%82%D0%B0%D1%82%D0%B5", "text": "Разбрахме, че е бременна. Разбрахме кога горе-долу се очаква да роди и каква подготовка тече за този процес. Разбрахме къде ще ражда и кой ще присъства, какви на цвят ще са чаршафите и каква музика ще звучи. В крайна сметка разбрахме кога раждането е започнало, а за финал и кога Великобритания официално се сдоби с още един нов лорд. Само едно още не е ясно - ще го кръсти ли мама Меган Маркъл на баща си, или не? Не е ясно защо и в България толкова се вълнуваме от децата на британската кралска фамилия, но е факт. Сигурно защото си нямаме наша, а най-пресният ни спомен от последната такава е едно такова чувство на \"неоправеност\". Нищо че актът продължи повече от 800 дни. И ето как отново трепетно следяхме пътя към белия свят на (поредния) в линията претенденти за британския престол! Нищо че е седми по ред сред чакащите. Все още не е известно името на бебето на принц Хари и Меган. Това е огромно предизвикателство за всяко младо семейство, а представете си натиска, на който са подложени херцогът и херцогинята на Съсекс. Обективи и микрофони от цял свят са насочени към тях и някак не върви да ползват онлайн генератор на бебешки имена. Как да не помогнеш? Така, когато британският принц Уилям и Кейт Мидълтън се сдобиха с третото си дете, ние дадохме своите свежи предложения -  . И в Бъкингамския дворец са хора, и те имат чувство за хумор, нали така? Все пак в крайна сметка го кръстиха \"Луи\". Някои тесногръди хора мислят, че даването на идеи за име на кралското бебе е проява на лош вкус. Но тук трябва да се отбележи, че самите британци обърнаха целия процес по наименоване на следващия си лорд в хазартна игра и възможност да изкарат някоя друга лира. С най-големи шансове според букмейкърите е Александър, а в битката влизат и Артър, Спенсър, Албърт и Джеймс. От скучно по-скучно. Ето защо е време за няколко нови предложения за мама Меган и татко Хари, които имат шанса да разчупят оковите на традицията: Кинг Ще кажете, че Кинг (англ. крал) е тъпо име и ние сме напълно съгласни с вас. Но не заслужава ли наследникът на принц Хари и Меган някаква утеха, при условие че е почти сигурно, че ще се размине трона? С други думи ще седне в него, само ако прабаба му Елизабет II го гушне, докато седи там. Другият вариант е, когато порастне, малкият лорд да завърти на фамилията си една истинска игра на тронове, но ще е малко грубо... Егон Като стана дума за Game of Thrones, синът на Хари и Меган се ражда в пика на славата на хитовия сериал. Защо кралските особи да нямат правото да кръстят детето си на известен герой от екрана? Най-добрият вариант тук е да вземат името на Егон Таргариен (по-познат като Джон Сняг) - най-солидния претендент за трона на Седемте кралства. Това няма да увеличи шансовете на хлапето да стане крал на Обединеното кралство, но поне звучи свежо. Томас Доста по-традиционно е да кръстиш бебето на някой от дядовците. От едната страна е вечната сянка на трона Чарлз (чието впечатляващо търпение е пример за подражание), но Меган Маркъл също има баща. За съжаление, Томас Маркъл в последните години не се справя добре с тази си работа. Казвал е в интервюта, че дъщеря му ще е \"нищо без него\", и е разкривал неща, които е по-добре да си останат лични. Неслучайно Херцогинята на Съсекс вече не му говори. Може би ако кръстят бебето на Томас, това ще разбие леда около оперираното сърце на дядото и здравият разум отново ще реши да го навести. Поне ще се получи хубав филм, а в семейство на хора от ТВ бранша трябва да ценят това. Майк(ъл) ...или да кръстиш детето на бившия. Намигване към миналото на Меган в сериала \"Костюмари\" (Suits) и любовта на героинята й с младия адвокат/измамник Майк Рос. Принц Хари няма да се усети. Сатурн Че Меган и Хари няма да ползват онлайн генератор за имена е ясно, ние обаче решихме да пробваме. Едно от предложенията, съвсем сериозно, беше \"Сатурн\". Изводът е да не ползвате онлайн генератор, когато дойде моментът да избирате име на детето си.", "date": "2019.05.08", "title": "\"Да го кръстим ли на тате?\""}
{"url": "http://www.classa.bg/%D1%81%D0%B2%D1%8F%D1%82/item/395290-%D0%B4%D0%B5%D1%84%D0%B5%D0%BA%D1%82%D0%B8-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%BE%D1%82%D0%BE-%D1%87%D1%83%D0%B4%D0%BE", "text": "След Втората световна война Италия преживя истинско икономическо чудо. Стана една от водещите индустриални нации в Европа. Скритите дефекти на този възход обаче останаха некоригирани и до днес.  С фатални последици.         От близо 10 години Италия се смята за \"болния човек на Европа\", а силно податливата ѝ на кризи икономика - за риск, застрашаващ финансовата стабилност на целия ЕС. Постоянно влошаващите се данни за конюнктурата сочат, че италианската икономика действително върви към криза. Съвсем неотдавна италианското правителство отново намали прогнозата си за икономическия ръст през 2019 г. от 1% на 0,2%. Евростат потвърди, че държавният дълг на Италия, който намаляваше в продължение на няколко години, междувременно отново расте. През 2018 г. повишението е било с близо 1%.В момента дългът възлиза на 132,2% от БВП. Италия е с най-високия вътрешен дълг сред  страните от ЕС и единствената страна от общността, чиято икономика е в рецесия. Икономистът Карло Алберто Карневале-Мафе от университета в Милано е убеден, че положението е дори още по-лошо, отколкото може да се предположи. Той очаква нулев или дори негативен прираст, защото търсенето на вътрешния пазар остава слабо, а държавните и частни инвестиции продължават да намаляват. \"Износът остава силен, но той не е в състояние да изтегли цялата икономика“, казва експертът в разговор с ДВ. Причините за кризата са заложени още преди десетилетия За да се разберат причините за икономическата криза в Италия, трябва да се хвърли поглед към историята на страната, смята Андреа Капусела - автор на книгата „The Political Economy of Italy's Decline\". В нея той обрисува политическата и икономическа история на страната, като разкрива кои събития и тенденции са довели до упадъка ѝ. Повтарящ се белег на кризите в Италия, според него, е провалът на обществените институции, особено слабостта на правовата държава. Това спъва производителността, иновациите, а в крайна сметка и растежа, изтъква експертът за ДВ. Италианското икономическо чудо след Втората световна война се дължи на вноса на високи технологии за производството, най-вече от САЩ. На този икономически модел, залагащ на иновациите и растежа, неефективните италиански държавни институции не са можели да оказват спиращо въздействие. Това се променя през 1970-те и 1980-те години, когато Италия се превръща в развита индустриална държава. Тогава страната достига технологическите и производствените си граници и започва да изпитва остра нужда от стабилни социални институции, които да насърчават иновациите и да стимулират конкурентоспособността на страната. Но точно това не се случва, посочва експертът. За да поддържа икономическия си ръст, Италия започва да води експанзивна бюджетна политика, финансирана чрез поемането на нови дългове. А това трайно прикрива по-дълбоките проблеми на италианската икономика.   Италия не съумява да се промени   Глобалната финансова криза от 2008 г. нанася допълнителен удар на италианската икономика. Още по-фаталното е, че Италия не съумява да се промени в положителна посока – нито по отношение на правовата държава, нито в сферата на политическата отговорност или мерките за поощряване на икономическия прираст. Споровете на италианското правителство с Брюксел за държавния дефицит предизвикаха доста шум в края на 2018 г. В крайна сметка дефицитът беше намален от 2,4 на 2,04%, което донякъде успокои духовете. Но проблемът е не колко голям е бюджетът на страната, а за какво се харчат парите в него. В това отношение икономистите са единодушни: разходите, които си позволява коалиционното италианско правителство, са повече от неразумни. Икономистът Карневале-Мафе посочва мерките, които биха подобрили състоянието на обществените разходи: \"Някои държави инвестират бюджетни средства, за да повишат производителността. Но с новата пенсионна реформа разходите за пенсии ще нараснат с 10 млрд. евро, а това по никакъв начин няма да насърчи икономическия прираст. Страната де факто задушава растежа, увеличава безработицата и повишава финансовото бреме, което ще трябва да носят бъдещите поколения\", посочва експертът. Без признаци за съживяване Според него, през  2019 г. не може да се очаква съживяване на икономиката, защото допуснатите грешки са необратими. Каква ще бъде икономическата 2020 година за Италия, ще зависи от по-нататъшното политическо развитие на страната. Настоящата ситуация не е окуражителна: двата коалиционни партньора в правителството - движението \"Пет звезди\" и \"Северната лига\" едва ли ще успеят да приемат общ план, който да повиши икономическия ръст.    ", "date": "2019.05.08", "title": "Дефекти на италианското чудо"}
{"url": "http://www.classa.bg/%D1%81%D0%B2%D1%8F%D1%82/item/395291-%D1%87%D0%BE%D0%B2%D0%B5%D0%BA%D1%8A%D1%82,-%D0%BA%D0%BE%D0%B9%D1%82%D0%BE-%D0%B2%D1%8A%D0%B7%D1%80%D0%BE%D0%B4%D0%B8-microsoft", "text": "Поздравителните съобщения и туитове започнаха през последната седмица на ноември. Microsoft успя да измести Apple и да се превърне в най-високо оценяваната компания в света. Дългогодишните ѝ служители, които са свикнали да мислят за Microsoft като за компания, която е далеч от славните си години, когато се управляваше от Бил Гейтс, бяха залети от послания от приятелите и семействата си. И все пак нито дума не беше изречена за това постижение, когато главният изпълнителен директор Сатя Надела събра старши представителите на фирмата на седмичната им среща в петък. В интервю, дадено в централата на Microsoft в Редмонд, Вашингтон, Надела изглежда подразнен от въпросите за възхода на компанията. “Бих бил възмутен, ако някой някога празнува пазарната ни капитализация”, коментира той пред Bloomberg Businessweek. Надела настоява, че капитализацията, която на 25 април надмина 1 трлн. долара и е скочила с над 230% откакто той застана начело на фирмата през февруари 2014 г. - “не е важна” и всяка радост за подобно произволно събитие ще отбележи “началото на края”. Подобни думи са обичайна част от начина, по който говори той. Надела, 51-годишен инженер с няколко образователни степени, който е израсъл в Индия, е известен с библиотекарския си темперамент. Дори и това да не продължи, преобръщането на бизнеса, което направи Надела, откакто замени Стив Балмър като главен изпълнителен директор, е историческо. Компанията е всеобщо възприемана като остаряваща, след като пропусна почти всяко значимо събитие в IT индустрията от 2000 г. насам - мобилните телефони, търсачките, социалните мрежи, като същевременно позволи на основния си източник на приходи Windows да поеме към стагнация. Маркетолозите от Microsoft обичат да описват възхода ѝ като технологична сила като нещо от рода на културна рехабилитация, включваща това, което Надела нарича корпоративна “емпатия” и насочване от “фиксирано мислене” към “мислене за растежа”. Всъщност преобръщането на компанията беше по-болезнено, сочат интервюта с повече от дузина настоящи и бивши нейни служители, членове на борда, клиенти и конкуренти. Под управлението на Надела тя съкрати финансирането на Windows и изгради огромен облачен бизнес (с около 34 млрд. долара приходи за 2018 г.), с което изпревари Google и записа прогрес в ключови области срещу доминиращия играч Amazon Web Services. “Не знам друга софтуерна компания в технологичната история, която да е попаднала в затруднения и да се е възстановила толкова добре”, твърди главният изпълнителен директор на Netflix Рийд Хейстингс. Близки до Надела твърдят, че възраждането на Microsoft е колкото впечатляващо, толкова и ужасяващо. Запитан каква заплаха представлява днес Microsoft за технологичната вселена, главният изпълнителен директор на конкурентна софтуерна компания, пожелал анонимност, започва да си тананика “Имперския марш” на Дарт Вейдър от “Междузвездни войни”. С други думи: Империята отвръща на удара. Това подсказва, че Microsoft продължава да внушава такива чувства на конкурентите си, дори и при слабото възхищение от страна на Надела. Когато бордът назначи Надела на мястото на Балмър, Microsoft изглеждаше заключена в капана на срива на бизнеса с Windows, който в пиковия си момент достигна пазарен дял от над 90%. Windows все още е изключително печеливш - Microsoft генерира приходи от лицензи за почти всеки продаден лаптоп или настолен компютър, но хората все повече заместват личните си компютри с iPhone или устройства с Android. Днес Windows е бизнес за 20 млрд. долара годишно. Дългогодишен директор, който наскоро е напуснал Microsoft, описва подхода на Надела като “фина сянка”. Той никога не е орязвал подразделение, нито е съкращавал продуктов лидер, но намеренията му винаги са били пределно ясни. Първият му имейл до служителите е включвал над 1000 думи и не е включвал нито дума за Windows. По-късно преименува облачната услуга Microsoft Azure и започва да говори за облака непрестанно. Усилията в бизнеса с облачни услуги дават плод и той набира скорост, с което помага за подновяване на имиджа на Microsoft и да се подобрят настроенията сред служителите. През 2016 г. бордът на Microsoft е притеснен, че компанията не се развива достатъчно бързо, за да настигне Amazon, която по това време генерира 12 млрд. долара приходи от облачни услуги. Опасенията са, че бизнесът за корпоративен софтуер ще преживее колапс по-бързо, отколкото облачните услуги могат да закрепят положението. За да насочи фокуса напълно към облака, Надела създава серия от големи реорганизации, които достигнаха кулминацията си в края на миналата година, което подразделението беше заличено, а операциите бяха разпределени между екипите на Azure и Office. Към този момент войната за облака с Amazon беше ескалирала. Всяко подобрение, което Amazon правеше, беше последвано от ход на Надела, който се постара да отговори, наливайки милиарди долари в покупките на центрове за данни и стартъпи. Стратегията на Надела накара Microsoft да подмине възможности, които другите технологични играчи сметнаха за привлекателни. Amazon и Google се насочиха към хардуера за автономни коли, Microsoft реши да не се занимава с такъв бизнес. Вместо това се фокусира върху изкуствения интелект и аналитичните решения, необходими за самоуправляващите се коли, като тези на BMW, Nissan и Volkswagen. Microsoft е особено успешна в индустрии, които са далеч от софтуера, с който стана популярна. Azure например се грижи за операциите за сигурност на Chevron, анализирайки стотици терабайти данни. Очилата за добавена реалност HoloLens позволяват на инженерите на Chevron в Хюстън виртуално да поправят оборудване, което се намира на друго място. Събраните данни се ползват за различни анализи. Въпреки успехите на Microsoft, понякога критиците подсказват, че в ренесанса на Надела има нещо кухо. В портфолиото на компанията влизат коренно различните  продукти и услуги като GitHub, LinkedIn и Xbox. Големият залог HoloLens се нуждае от години, за да стане печеливш. Надела ще трябва да помисли и за всичко това.", "date": "2019.05.08", "title": "Човекът, който възроди Microsoft"}
{"url": "http://www.classa.bg/%D1%81%D0%B2%D1%8F%D1%82/item/395292-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-%D1%80%D0%B0%D0%B7%D0%B4%D0%B5%D0%BB%D0%B8-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF", "text": "Кризата във Венецуела стана изпитание за отношенията между президента на САЩ Доналд Тръмп и съветника по националната сигурност Джон Болтън и раздели Белия дом, съобщава The Hill. Отбелязва се, че за разлика от привърженика на военната намеса в делата на Венецуела Болтън, Тръмп предпочита да избягва въоръжените конфликти. Изострянето на венецуелската криза се превърна в сериозна проверка за отношенията между президента на САЩ Доналд Тръмп и неговия съветник по националната сигурност Джон Болтън, пише The Hill. Както съобщава изданието, тази седмица Болтън се изказа в подкрепа на военната намеса във вътрешните работи на латиноамериканската държава, с цел сваляне на президента Николас Мадуро. Напротив, американският лидер предпочита да избягва изострянето на съществуващите военни конфликти или започването на нови. Въпреки че, по думите на Тръмп САЩ обмислят всички варианти, президентът нееднократно е заявявал, че държавното строителство в чужбина е приключило и призова за прекратяване на войната в Афганистан и изтеглянето на войските от Сирия. , каза за The Hill експертът по Венецуела в Университета „Кларк“ Пол Познер.  Според мнението на Познер Тръмп предпочита да се придържа към позиция, която ще укрепи положението му в САЩ, което означава, че  ”. Обаче професорът от Американския университет във Вашингтон Уилям Леогранд предполага, че значителна част от изказванията на Белия дом за ситуацията във Венецуела са вдъхновени именно от позицията на Болтън. , отбеляза Леогранд. Познер смята, че дори ако позицията му води до конфронтация с Тръмп, Болтън няма да подкрепи бездействието на САЩ по отношение на венецуелската криза. Вероятно Болтън   привежда The Hill думите на експерта. Впрочем, в Белия дом уверяват, че съветникът и президентът преследват една и съща цел във Венецуела. Представителят на Съвета за национална сигурност Гарет Маркис заяви, че Болтън следва  .   Превод: М.Желязкова ", "date": "2019.05.08", "title": "Венецуелската криза раздели администрацията на Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395293-%D1%81%D0%B2-%D0%B0%D0%BF%D0%BE%D1%81%D1%82%D0%BE%D0%BB-%D0%B8-%D0%B5%D0%B2%D0%B0%D0%BD%D0%B3%D0%B5%D0%BB%D0%B8%D1%81%D1%82-%D0%B8%D0%BE%D0%B0%D0%BD-%D0%B1%D0%BE%D0%B3%D0%BE%D1%81%D0%BB%D0%BE%D0%B2", "text": "  Веднъж Господ Иисус Христос минавал покрай Генисаретското езеро. Видял двама брата –   и Йоан – да кърпят заедно с баща си Зеведей рибарските си мрежи. Призовал ги да тръгнат подир Него. Те оставили баща си, мрежите, кораба и тръгнали веднага подир Него. Оттогава те били непрекъснато със Спасителя. Заедно със  те присъствали при възкресяването на Иаировата дъщеря, а също и при преображението Му на планината Тавор. Пак със Симон Петър двамата братя били най-близко до Богочовека в Гетсиманската градина, когато Той се молел с къврава пот преди страданията Си на Голгота. На Тайната вечеря Йоан седял до Господа, Когато Иисус Христос казал, че един от учениците Му ще го предаде, Йоан се облегнал на гърдите Му и Го запитал какво говори. Като висял в страшни мъки на Голготския кръст, Господ Иисус видял до Себе Си пречистата своя Майка и \"ученика, когото обичал\". На пресветата Си Майка казал: - Ето син ти! А на ученика си Йоан: - Ето майка ти! Йоан взел при себе си св. Богородица като същинска своя майка и се грижил синовно за нея до  . В първия ден на седмицата, преди разсъмване,   дошла на гроба Господен. Потърсила, но не намерила в него тялото на Спасителя. И побързала да съобщи това на Петър и Йоан. Двамата ученици отишли веднага на гроба. Пръв дошъл Йоан, надникнал в гроба и го видял празен. Симон Петър също влязъл в него и го видял празен. Йоан също влязъл. Влязъл и пръв между учениците повярвал във възкресението на Христа.     След   Господ се явявал много пъти на Своите ученици. Явил се и при Генисаретското езеро. Пръв Йоан Го познал и казал на Симон Петър: - Господ е. След Възнесението господне Йоан живял в   с другите апостоли. Молел се често с тях в храма. На   заедно с тях получил благодатните дарове на Пресветия Дух. Оттогава проповядвал усърдно Евангелието и обръщал юдеи и езичници към Христовата вяра. Един ден тръгнал с апостол Петър за Йерусалимския храм. При храмовите врати човек, хром по рождение, почнал да проси от тях милостиня. Те нямали сребро и злато. Дали му това, което имали – изцерили го. Той станал и проходил. Това чудо привлякло към тях множество народ. Апостолите проповядвали пред всички истината за Спасителя – за живота Му, за изкупителните Му страдания и за възкресението Му. Зовели всички да се покаят и да се обърнат към Него, за да получат спасение. Повярвали и се кръстили хиляди. Първосвещениците и началникът на храма задържали двамата апостоли под стража. На другия ден били изправени на съд пред синедриона. Забранено им било да проповядват истината за Господа Иисуса. Но Петър и Йоан отговорили на съдиите си: - Съдете, дали е справедливо пред Бога – вас да слушаме повече, нежели Бога; защото ние не можем да не говорим за това, що сме видели и чули! Пуснати били на свобода под заплаха. Въпреки опасността обаче те продължили да изпълняват Христовата повеля. И числото на вярващите непрекъснато се увеличавало. До   Йоан пребивавал в  . След това се отправил с   да проповядва словото Божие в Мала Азия. Двамата стигнали в град Ефес . Тук живели в голяма бедност. Условили се за слуги в едно семейство. Господарите им били езичници. Отнасяли се към тях строго, жестоко. Възлага ли им най-тежки работи. Наказвали ги немилостиво. Йоан и Прохор понасяли всичко търпеливо. Служели усърдно и покорно. Но скоро Бог им открил път към благовестничество. Починал един момък, син на Диоскорид, предстедател на градския съвет. Бащата бил така поразен от смъртта на сина си, че сам умрял внезапно. Целият град бил развълнуван. По Божие внушение св. апостол Йоан отишъл в дома на Диоскорид. Помолил се. И Бог възкресил сина и бащата. Като видели това чудо, някои нарекли Йоан магесник, а други – Бог и син Божи. Но св. Йоан обяснил на всички с чия сила извършил чудото. Повярвали и се кръстили също стопанката на къщата и възкресените баща и син. Те поканили апостола да се пресели с ученика си у тях, за да продължи да ги учи на Божия закон. Чрез това чудо евангелската проповед в Мала Азия получила големи успехи. Вярата в Христа Бога се разпространявала непрестанно. За това помагали и последвалите многобройни чудеса и особено добрия пример на апостола. Като поучавал с думи, той поучавал и с дела. Показвал със собствения си пример, какъв трябва да бъде християнинът. Обхождал той села и градове, проповядвал, откривал църковни общини, поставял епископи, презвитери, дякони. Призовавал всички да следват неговия пример. Римският император Домициан, като узнал за големите успехи на новата вяра в Мала Азия, заповядал да доведат апостола при него в Рим. Като го видял при себе си, той започнал да го мъчи жестоко: дал му да изпие чаша с отрова, хвърлил го в котел с кипящо масло. Йоан останал здрав и невредим. Изпълнили се над него думите на Господа: ако вярващите в Него изпият нещо смъртоносно, то няма да им повреди. Онези, които присъствали при изтезанието, започнали да викат: - Велик е християнският Бог! Императорът не се решил повече да мъчи апостола. Изпратил го на заточение на остров Патмос, разположен близо до бреговете на Мала Азия. Окован във вериги, апостолът пътувал с кораб за острова. При пътуването извършил много чудеса, които привлекли към истинска вяра всички пътници. С молитва той спасил един удавник. С молитва укротил морска буря. Изцерил с дума един болен. Веднъж, когато всички се мъчели от жажда, превърнал солената морска вода в сладка. След тия чудеса всички пътници пожелали да приемат от него свето кръщение. Войниците, които го придружавали, искали да го освободят и да го свалят на малоазийския бряг. Но Йоан не им позволил да нарушат повелята на императора. Така бил доведен той без вериги на остров Патмос. Престоят му на тоя остров послужил за спасение в Господа на тамошните жители. В продължение на няколко години апостолът им проповядвал Евангелието, изцерявал болни, изобщо вършел много чудеса. Давал на всички пример на кротост, незлобие и любов към Бога и ближния. Обръщал човеците към Христа както с благия се пример, така и боговдъхновеното си слово. До пристигането му на осторва всички жители били езичници. Вярвали в магии и бесовски сили. Лукави хора използвали общото суеверие, представяли се магесници. Тъй придобивали власт над народа и го изкориствали. Йоан разобличил лъжите им. Проповядвал истинския Бог и тъй отклонявал мнозина от идолопоклонството. Апостолът бил радостен и спокоен в далечното изгнание. Нищо не могло да го отлъчи от Господнята любов.Господ Иисус Христос възрадвал още повече своя любом ученик. Показал му в чудно откровение Своята слава. Един неделен ден му било дадено да съзерцава в небесно видение бъдещата съдба на Църквата и на целия свят. Показано му било величието на царството Божие. По заповед на Господа той описал това, което видял и чул. Тази свещена книга е известна под името Апокалипсис или Откровение. С нея завършива светата Библия. Когато умрял император Домициан и престола заел Нерва, гонението против християните утихнало. Това дало възможност св. Йоан да се върне в Ефес . Християните го посрещнали вън от града с най-голяма радост. При срещата го приветствали с думите: - Благославен е този, който иде в име Господне! До края на живота си апостолът останал в Мала Азия и продължил с   започнатото спасително дело. Той проповядвал из всички области на Мала Азия, обхождал градове и села и насочил голямо множество хора към истинския път с думи, чудеса и личен пример. Мнозина от неговите ученици се прославили със светия си живот. Дори на старост апостолът не преставал да се труди, вдъхновяван от ревност по Божията слава и от любов към човеците. В един от градовете на Мала Азия видял едно момче, което имало благородни заложби. Прибрал го при себе си, поучавал го и го кръстил. Станало нужда да отпътува някъде надалече. Поверил го на местния епископ. Но епископът не оправдал напълно доверието на апостола. Той поучавал момъка, но не обръщал внимание на поведението му. Още не закрепнал във вярата и Божия закон, момъкът се увлякъл от лоши примери и се предал на пороци. Сближил се с развратни млади хора, образувал с тях разбойническа шайка, намерил потайно място в гората и започнал с тях да напада и ограбва пътници по друмищата. Апостолът минал отново през тоя град и запитал за момъка. Разказали му всичко за него. Той се натъжил твърде много. Повикал епископа и го укорил за неговата небрежност. - Върни ми – казал той – съкровището, което ти поверих да пазиш! Върни ми момъка, когото трябваше да научиш на Господния закон. Апостолът потеглил към оная гора и стигнал до разбойниците, които го хванали идовели при главатаря си. Оказало се, че главатар е самият момък, когото Йоан търсел. Като видял апостолът, момъкът се засрамил и побягнал от него. Йоан тръгнал подире му и викал: - Върни се, сине, при баща си! Не се отчайвай в Божието милосърдие! Аз ще взема на себе си твоите грехове – само ме послушай и се разкай! Бог ме прати да те намеря! Победен от думите на апостола, момъкът спрял, върнал се при него, спуснал се в нозете му и дълго тъй мълчал. Не смеел да дигне очи да го погледне. Така се срамувал от делата си ... Апостолът го дигнал, целунал го и го взел със себе си. Радвал се, както се радва добрият пастир, когато намери заблудилата се овца. Заловил се да го учи, отново го призовавал към покаяние. Сочел му безкрайното милосърдие на Бога, Който е готов да приеме всякога каещия се грешник. Момъкът се върнал към доброто благодарение на голямата обич, с която апостолът се грижел за него. По него време се появили разни ереси в Църквата. Еретиците тълкували лъжливо светата истина на словото Божие. Някои лъжеучители отишли до там, че дръзвали да отхвърлят истината за божественото достойнство на Спасителя. Християните молели настойчиво апостола да им предаде писмено учението, което чул от Божествения Учител. С него те възнамерявали да се борят срещу еретиците. Като наложил пост на вярващите в Ефес , Йоан взел със себе си своя ученик Прохор, изкачил се на висока планина и там прекарал три дни в пост и молитва. На третия ден апостолът заповядал на Прохор да пише всичко, което той ще му диктува. И тъй по внушение на Пресветия Дух ап. Йоан започнал своето Евнгелие с думите:  . Постепенно Прохор записал всичките думи на това Евангелие, което се отличава от първите три с висотата на учението за Бог Слово. Затова и светият евангелист е наречен “богослов”. Това Евангелие е написано около 102 г., когато апостолът е бил вече в дълбока старост. Когато силите му вече тъй отслабнали, че не можел да говори продължително, той повтарял на учениците си само думите: - Деца, обичайте се едни други! Те го питали: - Учителю, защо ни повтаряш така често това? Той отговорил: - Това е заповед на Господа. Тя едничка ще ви замени всички други! Като почуствал приближаването на смъртта, Йоан взел със себе си няколко ученици, в това число и любимия си ученик Прохор, и излязъл с тях извън града. Спрял се на подходящо място и им заповядал да изкопаят гроб. Дал им последни наставления, благословил ги, легнал в гроба и предал душата си на Бога. Всяка година на 8 май из гроба му излизал тънък прах, който изцерявал от болести пристъпващите с вяра към него. Поради това паметта на св. апостол и евангелист Йоан Богослов се празнува и на 8 май. С дълбока почит към светата му памет Църквата му пее: “Величието ти, девствениче, кой ще изрече?  Защото източваш чудесата и изливаш изцеления,  и се молиш за душите ни като богослов и приятел Христов”. Освен Евенгелието и Откровението, св. Йоан е написал още три послания. В тях се чувства същия дух на кротост и пламенна любов към Бога и ближните, с които бил проникнат целия живот на светия апостол. Напомня се постоянно за милосърдието на Бога, Който прощава греховете на хората поради Своята благост и поради пролятата за цялото човечество кръв на Господа иисуса Христа. ©   Синодално издателство, София, 1991 година ,  под редакцията на Партений, епископ Левкийски и архимандрит д-р Атанасий (Бончев). Свети апостол и евангелист Йоан Богослов бил син на Зеведей и Саломия, дъщеря на  . Той бил призован да проповядва Евангелието от рибарските мрежи. Когато нашият Господ Иисус Христос, вървейки покрай Галилейско море, си избирал апостоли между рибарите и вече бил призовал двама братя,   и  , тогава Той видял и други двама братя -   и Йоан, които кърпели мрежите си в лодка с баща си Зеведей и ги призовал. Като оставили веднага лодката и баща си, те тръгнали след Иисуса Христа. При самото си призоваване свети Йоан бил наречен от Господа \"Син на гърма\", защото богословието му трябвало като гръм да се чуе по целия свят и да изпълни цялата земя. И той вървял след благия си Учител, поучавайки се от излизащата от устата Му премъдрост; и бил много обичан от своя Господ Христос заради съвършеното си незблобие и девствената си чистота. Но и той проявил към обичащия го Учител любов, по-голяма от любовта на останалите апостоли: понеже през време на   всички те, оставяйки своя Пастир, побягнали, а едничък той неотлъчно гледал всички мъчения Христови, състрадавайки Му сърдечно, плачейки и ридаейки заедно с   и не напуснал заедно с нея пострадалия за нас Син Божий до самия кръст и смъртта на Спасителя. За това при кръста той бил даден от Господа за син на Пречистата Дева Мария: висейки на кръста, Господ,  (Иоан 19:26-27)  И той се отнасял към нея с всяко уважение, като към своя майка и й служел до честното и славното й успение. А в деня на нейното  , когато носели честното и свято тяло на Божията Майка за погребение, свети Йоан вървял пред одъра й с блестящ като светлина царски скиптър, който свети архангел Гавриил донесъл на Пречистата Дева, възвестявайки й пренасянето й от земята на небето. След Успението на Пресвета Богородица свети Йоан се отправил заедно с ученика си Прохор в Мала Азия, където му се паднал жребий да проповядва Словото Божие. На четиринадесетия ден от пътуването той стигнал до едно крайбрежно село. Като влезли в селото, те помолили за хляб и вода и като се подкрепили, се отправили към Ефес. Веднъж в Ефес имало празник на Артемида и целият народ празнувал в бели дрехи, тържествувайки и ликувайки пред Артемидиния храм; а срещу храма стоял идол на тази богиня. И ето, свети Йоан, като се възкачил на високо място, застанал близо до идола и гръмогласно изобличил слепотата на езичниците, че не знаят кому се покланят и че вместо Бога почитат бяс. А народът се изпълнил с ярост от това и хвърлял камъни срещу апостола, но нито един камък не го улучил; напротив, камъните убивали тези, които ги хвърляли. Свети Йоан, като издигнал ръце към небето, започнал да се моли - и веднага на земята настанала жега и голям зной и паднали до двеста души от множеството, и умрели, а другите едва дошли на себе си от страх и умолявали свети Йоан за милост, понеже били обхванати от ужас и трепет. А когато апостолът се помолил на Бога, всички мъртви възкръснали и паднали пред Йоан, и, като повярвали в Христа, се кръстили. Пак там, на едно място, наричано Тихи, свети Йоан изцерил един парализиран, който лежал от 12 години. Изцереният прославил Бога. След като светият апостол извършил и много други знамения и мълвата за чудесата му се разпространила навсякъде. В това време Римският император Домициан повдигнал голямо гонение срещу християните и свети Йоан бил наклеветен пред него. Като задържал светеца, областният управител на Мала Азия го изпратил вързан в Рим при кесаря, където заради изповядването на Христа светият апостол най-напред изтърпял удари, а после бил принуден да изпие чаша, пълна със смъртоносна отрова. Когато по словото Христово: \"и ако изпият нещо смъртоносно, няма да им повреди\" той не получил никаква вреда от нея, тогава бил хвърлен в котел с кипящо масло, но и оттам излязъл невредим. И народът викнал: \"Велик е християнският Бог!\". А кесарят, като не дръзвал повече да измъчва светия, го счел за безсмъртен и го осъдил на заточение на остров Патмос. Като пристигнали на остров Патмос, те предали послание на управителя. А Мирон, тъстът на управителя, приютил свети Йоан и Прохор в дома си. Мирон имал по-голям син на име Аполонид, който имал в себе си пророкуващ бяс, предсказващ бъдещето; и всички считали Аполонид за пророк. В мига, в който апостолът влязъл в Мироновия дом, Аполонид изчезнал безследно; той избягал в друг град, боейки се да не би пророкуващият бяс да бъде изгонен от него. Когато в Мироновия дом се вдигнали вопли за Аполонид, от него дошло известие, че светият апостол го е прогонил от дома с магьосничеството си и че не може да се върне дотогава, докато той не бъде погубен. Като прочел писмото, Мирон отишъл при своя зет - управителя, за да го извести за случилото се; а управителят, като хванал апостола, искал да го хвърли на зверовете. Но светият помолил управителя да потърпи малко и да му позволи да изпрати своя ученик при Аполонид, обещавайки да го върне у дома му. Управителят не възпрепятствал изпращането на ученика, но самия апостол оковал с две вериги и го пратил в затвора. И свети Прохор отишъл при Аполонид с Иоановото послание, в което било написано следното: \"Аз, Йоан, апостол на Иисуса Христа, Сина Божий, до пророкуващия дух, живеещ в Аполонид, заповядвам в името на Отца и Сина, и Светия Дух: излез от Божието създание и никога не влизай в него, но остани сам в безводни места извън този остров, далеч от хората.\" Когато свети Прохор отишъл при Аполонид с това послание, бесът веднага излязъл от него. Аполонид възвърнал разума си и все едно, като че станал от сън, тръгнал с Прохор обратно към своя град. Но не влязъл веднага в дома си, а първо отишъл в затвора при Йоан и припадайки в нозете му, въздал му благодарност за това, че го е освободил от нечистия дух. Като узнали за завръщането на Аполонид, родителите, братята и сестрите му се събрали заедно и се радвали, а апостолът бил освободен от оковите. После Мирон с жена си и с децата си се кръстили и настанала голяма радост в Мироновия дом. А после и жената на управителя, Хризипида, дъщеря на Мирон, приела свето кръщение със сина си и с всички свои роби; след нея се кръстил и мъжът й, Лаврентий, управител на този остров, като при това се отказал от властта си, за да може по-свободно да служи на Бога. И свети Йоан останал заедно с Прохор три години в Мироновия дом, проповядвайки Словото Божие. Тук със силата на Иисуса Христа той извършил много знамения и чудеса: изцерявал болни и прогонвал бесове, с една своя дума разрушил Аполоновия храм с всичките му идоли и кръстил мнозина, след като ги обърнал към вярата в Христа. След време бил убит император Домициан. След него Римския престол заел Нерва, който бил добър човек; той освободил всички, изпратени на заточение. Освободен заедно с другите, свети Йоан намислил да се върне в Ефес, понеже вече бил обърнал към Христа едва ли не всички жители на Патмос. А християните, като узнали за това негово намерение, го умолявали да не ги напуска. Тъй като апостолът не искал да остава с тях, но желаел да се върне в Ефес, те го помолили да им остави за спомен поне Евангелието, което той написал там. Защото, като заповядал веднъж на всички пост, той взел със себе си своя ученик Прохор и като се отдалечил от града, се изкачил на висока планина, където прекарал три дни в молитва. А след третия ден загърмял силен гръм, блеснала мълния и планината се разклатила; Прохор от страх паднал на земята. Като се обърнал към него, свети Йоан го повдигнал, сложил го до дясната си ръка и рекъл: - Запиши това, което ще чуеш от устата ми. И като издигнал очите си към небето, отново се помолил, а след молитвата започнал да говори: \"  - и нататък. А ученикът внимателно записал всичко, което чул от устата му; така и било написано  , което апостолът, след като слезли от планината, наредил на Прохор отново да препише. И той се съгласил да остави преписа в Патмос за християните, съгласно тяхната молба, а първоначално написаното Евангелие задържал при себе си. На същия остров свети Йоан написал и  . А когато достигнал Ефес, християните го посрещнали с неизказана радост. И той бил приет с чест. Пребивавайки тук, той не преставал да се труди, като винаги учел народа и го наставлявал на пътя на спасението. Когато апостолът навършил повече от сто години, той излязъл от дома на Домн заедно със седем свои ученици и като стигнали до едно място, им наредил да седнат там. Вече наближавало утрото, той се отдалечил на разстояние един хвърлей камък и започнал да се моли. После, когато учениците му, съгласно неговата воля, му изкопали кръстообразен гроб, той заповядал на свети Прохор да отиде в Йерусалим и да остане там до кончината си. Като дал последни наставления на учениците си и като ги целунал, апостолът рекъл: - Вземете земя, моята майка, и ме покрийте с нея. И учениците му го целунали и го покрили до коленете, а когато той отново ги целунал, тогава го покрили до шията, положили покривало върху лицето му и като го целунали още веднъж, с голям плач го покрили напълно. Като чули за това, някои братя дошли от града и разкопали гроба, но не намерили нищо там и твърде много плакали; след това, като се помолили, те се върнали в града. И всяка година, в осмия ден на месец май, на гроба му се появявало благовонно миро и по молитвите на светия апостол подавало изцеление на боледуващите в чест на Бога, прославян в Троица във вечни векове. Амин.", "date": "2019.05.08", "title": "Св. апостол и евангелист Иоан Богослов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/395294-8-%D0%BC%D0%B0%D0%B9,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1559 г. - В Англия е приет Актът за супремацията, с който кралица Елизабет I става глава на Англиканската църква.   1794 г. - По време на Якобинска диктатура, за антиреволюционна дейност френският химик Антоан Лавоазие, който в откривател на кислорода, е обвинен, осъден и гилотиниран за един ден в Париж.   1821 г. - Гърците побеждават турците в Битката при Гравия.   1849 г. - Първата международно призната регата е спечелена от яхтата „Перлата на Бермуда\".   1886 г. - Фармацевтът Джон Пембъртън създава газирана напитка, която по-късно става популярна като Coca-Cola.   1898 г. - Провеждат се първите мачове от Италианска футболна лига.   1899 г. - Създаден е Ирландски литературен театър в Дъблин.   1914 г. - Учредена е филмовата къща Paramount Pictures.   1921 г. - Швеция отменя смъртното наказание.   1945 г. - Втора световна война: Повечето въоръжени сили на Нацистка Германия прекратяват активни военни действия, във връзка с подписаната безусловна капитулация на страната от Алфред Йодл предишния ден.   1972 г. - Виетнамската война: Американският президент Ричард Никсън издава заповед да се поставят мини в най-големите пристанища в Северен Виетнам, за да се предотврати доставката на оръжие и стоки за страната.   1978 г. - За първи път е изкачен връх Еверест без кислороден апарат от Райнхолд Меснер и Петер Хабелер.   1980 г. - Унищожаването на едрата шарка официално е потвърдено от Световната здравна организация.   1984 г. - СССР обявява, че ще бойкотира Летни олимпийски игри 1984 в Лос Анджелис.   1990 г. - Естонският парламент гласува за промяна на името на страната на Република Естония от Естонска съветска социалистическа република.   2002 г. - Ясер Арафат призовава на арабски език палестинците да спрат своите атаки срещу израелците.   2009 г. - Пуснат е в експлоатация първият участък от Втория радиус на Първи метродиаметър на Софийското метро    ", "date": "2019.05.08", "title": "8 май, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395295-%D1%81%D1%82%D0%BE-%D0%B8-%D0%B5%D0%B4%D0%B8%D0%BD%D0%B0%D0%B4%D0%B5%D1%81%D0%B5%D1%82%D0%BE-%D0%BC%D1%8F%D1%81%D1%82%D0%BE", "text": "„111-ото място не е вярно!” – коментира „24 ЧАСА” класирането ни в световната ранглиста по свобода на медиите. Коментарът е задигнат от фейсбук страницата на университетски преподавател, но това не омаловажава твърдението – че „Идеята за подреждането на страни по свобода на медиите е абсурдна”. Абсурдна е, разбира се – нашите медии са най-свободни в света! Като се започне от свободата на изразяване – отваряме „ТЕЛЕГРАФ” и веднага попадаме на заглавието „Килия за наркоманът затрил майка си за 1000 лв.” Никакво робство на граматиката – това, пълният член, вече за нищо го нямаме! Пълна свобода и в избора на темите и събеседниците – в един и същи ден „СТАНДАРТ” и „ТРУД” излизат с едно и също интервю с пловдивски лекар. Все пак – има разлика в заглавията – в „СТАНДАРТ” е „Сънната апнея – не подценявайте риска”, а „ТРУД” е по-обстоятелствен: „Сънната апнея – не подценявайте риска по време на сън”. И – още една съществена разлика – според „ТРУД” докторът работи в УМБАЛ „Пълмед”, а според „СТАНДАРТ”, който очевидно среща затруднения с изписването на кавичките – в УМБАЛ ДПълмедУЦ. Свободни сме да отразяваме мнения всякакви – „ТЕЛЕГРАФ” до снимката с костюмирани участници във възстановка на Априлското въстание (имаше и такова, ако някой си спомня) е гудил факсимиле на некролога на Хитлер, разлепен от местни идиоти из Дупница. За по-кьоравите, които не могат да разчетат написаното под портрета на фюрера, е цитиран и пълният текст – свободата на мнения е над всичко за нас! В „СТАНДАРТ” един от най-големите мераклии да попадне в Европарламента (ако се съди по присъствието на рекламния му клип сред рекламите на хапчета против диария и тоалетна хартия), г-н Джамбазки, на цяла страница обяснява как „Брюкселски ояли се бюрократи, които имат по два ишиаса, взимат решения в ущърб на българския интерес”. Това, с бюрократите – добре, но една друга мисъл ни озадачава – „Не можеш да бъдеш просто някакъв кариерист, който се е издигнал на гърба на останалите, за да си намери местенце”. Доколкото си спомняме, г-н Джамбазки попадна в парламента на гърба на един друг убеден родолюбец и борец с плутокрацията, г-н Бареков, с кампания, финансирана от известен гражданин с белградско жителство, но да не връзваме дикиш на човека – и той може би иска да си има два ишиаса след двата мандата. Веднъж отворена темата за Европа, затваряне няма – особено, когато става дума за европари. Както би рекъл Алеко – такъв патриотизъм се отприщва… „ТРУД” патриотично брани авторитета на страната срещу клеветите на недоброжелателите є – „Александър Манолев няма „къща за гости” край Сандански” – започва още от първата страница свободното словоизлияние, заклеймяващо на следващите две „доноса по въпроса, публикуван от „Бивол”. Сайтът е известен с дразнещи някого публикации, та трудовият вестник снизходително иронизира прочетеното – „Дописката бе накичена с кадаиф от изречения за лошия Манолев и неговите познати. Както обикновено, съобщението на колегите от този сайт се оказва силно преувеличено”… Има и интервю с реалната (по документи) собственичка на имота, но се бие и тревога за състоянието на уж независимата ни съдебна власт – „Прокуратурата, която изглежда работи на повикване от „Бивол” се зае да проверява точно Манолев от над 1000 „къщи за гости”… Седмица по-късно работещата на повикване прокуратура бе цитирана на малко по-скришна страница на „ТРУД”: „Всички документи, които са били представени пред фонд „Земеделие” за отпускане на финансовото подпомагане за изграждането на къщата, са с невярно съдържание (…) Документите са създадени, за да се придаде вид, че един търговец развива туристическа дейност, но това не отговаря на истината, според доказателствата, с които разполагаме (…) Всички доказателства сочат категорично, че действителното намерение всъщност е задоволяване на лични нужди на Александър Манолев”. Пълна свобода да обръщаш палачинката според вятъра! Е – има ли смисъл от тия тъпи класации – и на най-предубедените вече е ясно, че 111-ото място ни е дадено съвсем несправедливо! Не заслужаваме ли да се изкачим в ранглистата – поне до 110-то?", "date": "2019.05.08", "title": "Сто и единадесето място"}
{"url": "http://www.classa.bg/%D1%81%D0%B2%D1%8F%D1%82/item/395289-%D1%81%D1%80%D0%B5%D0%B4%D0%BD%D0%BE%D0%B2%D0%B5%D0%BA%D0%BE%D0%B2%D0%BD%D0%BE-%D0%BE%D0%B1%D0%BB%D1%8A%D1%87%D0%B2%D0%B0%D0%BD%D0%B5", "text": "\"Това, на което се натъкнах, беше отвратително\", казва известният журналист Константин Шрайбер. В новата си книга той подлага на анализ учебници от мюсюлмански страни, сред които и Турция.  Ето на какво учат там децата:         „Деца на Корана: какво учат мюсюлманските ученици\" - така е озаглавена новата книга на известния германски журналист Константин Шрайбер, която беше представена в Берлин. Още преди две години Шрайбер привлече голямо внимание с книгата си  , а през 2016 беше отличен с най-голямата телевизионна награда в Германия за своето токшоу „Мархаба\", в което разговаря с бежанци за живота в Германия. В новата си книга Шрайбер, който сам говори перфектно арабски, с помощта на професионални преводачи и педагози подлага на анализ 100 учебника от Афганистан, Иран, Египет, Палестина и Турция. „Това, на което се натъкнах, беше отвратително\", каза той при представянето на книгата си. Изводът му гласи: Учебниците са пълни с клишета за двата пола, с раздут национализъм, с политическа пропаганда и религиозна нетолерантност. Както казва авторът: „В този смисъл учебниците служат не за образование, а за идеологизиране и за циментиране на един определен наратив\". \"Колонизатори, империалисти, приятели на евреите и неверници\" От книгата му читателите научават как религията постепенно излиза на преден план в турското образование. В тази връзка авторът пише: „Още през 2005 година прозвуча критиката, че в турските учебници Европа се представя като враг. „Някои държави, които ни мислят злото, искат да ни разрушат отвътре и да поделят страната ни\" - този цитат от учебник по обществознание за седми клас публикува тогава австрийски вестник. А една неправителствена организация пише в свой анализ на турските учебници, че Европа се представя като някаква конструкция, която няма връзка с османската история. Очевидно в учебниците се отправя обвинението, че съседните държави и най-вече отколешният заклет съперник - членката на ЕС Гърция - работят за разрушаването на Турската република. Целта на Атина била да основе Велика Гърция, която обхваща, освен всичко друго, Истанбул и големи части от Анадола\". От гледна точка на западния човек, част от съдържанието на анализираните учебници е не само смущаващо, но и шокиращо, пише Константин Шрайбер. „Защото в учебниците „западняците\" често се представят като противници, колонизатори, империалисти, приятели на евреите и неверници.\" Впрочем, Шрайбер установява, че антисемитизмът също е здраво вплетен в текста на част от учебниците. При представянето на книгата си той каза: „В тези учебници идеология, национализъм и религия непрекъснато се омешват\". Често се пропагандират и враждебни към евреите съдържания, а фактите се изкривяват, посочва авторът и дава пример с египетски учебник по история: „В него се казва, че Египет е спечелил Шестдневната война срещу Израел. Вярно е обратното\". В Афганистан пък един учебник по религия повелява на децата да прекарат целия си живот, във всички негови аспекти, в почитане на всемогъщия Аллах, пише Константин Шрайбер. След тази относително безобидна част обаче идват пасажите, в които всички немюсюлмани са представени като врагове. Учебникът предупреждава, че онези, които не следват повелите на исляма, са жертва на заблуда, „неверници\", които заслужават да бъдат изтезавани. Пак в Афганистан учебниците утвърждават едно крайно консервативно разпределение на ролите между половете. В седмичника „Ди Цайт\" авторът Константин Шрайбер отбелязва: „В Афганистан процентът на неграмотните е сред най-високите в света - 69 на сто. А сред момичетата и жените този процент е още по-висок - 83 на сто. По-малко от половината учители притежават необходимата квалификация. Тогава на каква основа стъпва работата им?\", пита Шрайбер. \"Дълбоко падение\" За положението на жените авторът пише и по повод иранските учебници: „Един от тези учебници привежда псевдонаучни аргументи за необходимостта да има стриктна изолация между двата пола, включително и на Запад. Всички жени трябвало да се забулват, защото обратното било „дълбоко падение\", което „унищожава нашия живот, нашата вяра и нашите духовни способности\".\" По повод анализираните учебници Константин Шрайбер обръща внимание и на още едно важно обстоятелство. В „Ди Цайт\" той пише: „Става дума и за това дали Германия не би трябвало да обвърже сътрудничеството си с мюсюлмански държави с изискването за ясни реформи в образователните им системи. Досега парите се изливат, независимо от това какво съдържание се разпространява. Ето как част от женомразките, расистки и антисемитски изцепки в учебниците на такива страни отчасти се финансират и с пари на германските данъкоплатци - като помощ за развитие. На това трябва да се сложи край\", настоява германският журналист. Същата критика отправи и генералната секретарка на Свободната демократическа партия Линда Тойтеберг при представянето на книгата. А самият Шрайбер предупреди, че в този случай не бива да си затваряме очите и да заставаме на позицията на културния релативизъм: „Защото каква е ползата от проекти за насърчаване на демокрацията, когато именно в училищата, където младите хора се учат да разбират света, всъщност ги подлагат на средновековно облъчване?\".    ", "date": "2019.05.08", "title": "\"Средновековно облъчване\""}
{"url": "http://www.classa.bg/%D1%81%D0%B2%D1%8F%D1%82/item/395283-%D1%81%D1%82%D1%80%D0%B0%D0%BD%D0%BD%D0%B0%D1%82%D0%B0-%D0%BC%D0%B0%D0%BD%D0%B8%D1%8F-%D0%BD%D0%B0-%D1%85%D0%BE%D0%BB%D0%B8%D0%B2%D1%83%D0%B4-%D0%BF%D0%BE-%D1%81%D0%B5%D0%BA%D1%81%D0%B8-%D0%BF%D1%81%D0%B8%D1%85%D0%BE%D0%BF%D0%B0%D1%82%D0%B8%D1%82%D0%B5", "text": "Още с излизането на трейлъра си филмът Extremely Wicked, Shockingly Evil and Vile успя да предизвика вълна от гневни коментари. В лентата Зак Ефрон влиза в образа на известния американски сериен убиец Тед Бънди, а кадрите от трейлъра оставяха впечатлението за един силно глорифициран образ на Бънди - нещо като рок звезда сред серийните убийци. Дори самият режисьор на филма - Джо Белинджър - трябваше да се оправдава, че крайният продукт е много по-различен от това, което се усеща в трейлъра, и че там по никакъв начин не е възхваляван Бънди, нито действията му. Сега вече филмът е пуснат за разпространение от Netflix и всеки спокойно може да го гледа и да прецени за себе си. Но дори да го гледате, бидейки наясно с всичките престъпления на Тед Бънди, филмът позволява на зрителите много лесно да забравят, че става въпрос за човек, който е изнасилил и убил най-малко 30 жени в САЩ. Действието привидно се представя от гледната точка на неговата приятелка Елизабет Клопфър (изиграна от Лили Колинс) - която през цялото време остава заблудена за чудовищната страна на своята половинка и, дори след като попада в обсега на полицейското разследване, тя дълго време защитава неговата невинност. Това придава един далеч по-приятен и човешки вид на Тед Бънди, отколкото е в действителност. Самият той е представен много по-красив и сексапилен, отколкото е бил в действителност, което е допълнително преувеличение върху неговата цялостна привлекателност. Някой би казал, че цялото това акцентиране върху именно тази привлекателност - не само физическа, а в цялостност - дава на зрителите възможност да прозрат какво толкова е видяла Елизабет Клопфър, а и много от жертвите на Бъдни. Тя обаче също така позволява да се създаде и чувство за съпричастност към него у самия зрител - точно този ефект, който режисьорът отрича. Ако това всичко беше само единичен случай, щеше да е просто един интересен поглед върху вече позната история. Тук обаче се наблюдава чисто културно натрупване. Само в Netflix, където освен филма за Тед Бънди има и документален сериал, посветен на живота му и признанията му, има също така още два доста гледани сериала, представящи явлението \"секси психопат\".     От една страна е You - история за уж \"добро момче\", което всъщност се оказва побъркан преследвач и убиец, с Пен Баджли (\"Клюкарката\") в главната роля. От другата е Dirty John, базиран на трю крайм подкаст за серийния измамник и насилник Джон Мийхан. В главната роля тук е австралийският актьор Ерик Бана (\"Троя\", \"Жената на пътешественика във времето\"). Междувременно по HBO очакваме завръщането на хитовия сериал Big Little Lies, в чийто първи сезон една от основните теми беше домашното насилие, манипулации и психически тормоз, който героят на скандинавския актьор Александър Скарсгард налага върху съпругата си.     Допълнително с това се очаква и нов прочит върху престъпленията на Чарлз Менсън и неговото \"семейство\" с Мат Смит в ролята на Менсън. Там важен момент ще бъде онова почти мистично въздействие, което той е имал върху жените от \"семейството\" му -  толкова силно, че да ги накара да убиват. Всичкото това показване на \"сексапилни психопати\" и акцентиране върху магнетичната сила на агресивни насилници и психопати има своето логично обяснение. Тези филми се разказват от гледната точка на жертвите и важен момент в случая е да се покаже в цялост (дори и леко преувеличено) с какво те си имат работа. Защото тук не става въпрос за зловещи чудовища в обичайния смисъл на думата, а дори напротив, за привлекателни и обаятелни мъже, който под повърхността крият чудовища. Това е моментът на Холивуд след #MeToo, който държи да покаже позицията на жертвите, на онези жени, които най-пряко са се сблъскали с насилието, дори и просто да са били заблудени от чара на насилниците. „Мисля, че има все повече и повече желание да разберем опита на жените и да се отдръпнем от това да обвиняваме жертвите. В миналото казвахме: \"Как може да е излизала/да е живяла с такъв човек и да не е знаела нищо?!\" Сега има вече отдалечаване от този момент. И тези филми работят за това да покажат колко лесно е да попаднеш под влиянието на такива мъже\", казва Жан Мърли, доцент по английски език в Queensborough Community College в Ню Йорк и автор на \"Възходът на трю крайм: Убийството на XX век и американската популярна култура\". От друга страна обаче, съществува и специфичният проблем за този подход - филмите и сериалите, които представят гледната точка на заблудените жертви, са подчинени почти изцяло на основния злодейски герой - той се превръща в най-силния и най-влиятелния персонаж, в реален протагонист, макар и антигерой, който движи действието. И това обсебване на сюжета се прави най-вече с развлекателна цел, а не толкова, за да покаже колко лоши са всъщност тези персонажи (реални или измислени). You, например, фокусира цялото си внимание върху антигероя преследвач до такава степен, че дори гласът зад кадър е негов - звучащ съблазнително, остроумно и интересно. От другата страна, персонажът на жертвата Бек е написан не кой знае колко интересно и завладяващо. Така в един момент се стига дотам, че персонажът на преследвача става далеч по-интересен и зрителите изпитват повече емпатия към него, отколкото към скучно разработената му жертва.     Същото се наблюдава и в Extremely Wicked, Shockingly Evil and Vile. Там въпреки че гледната точка на Елизабет Клопфър движи историята, много по-интересен момент е извратеният чар на Тед Бънди, отколкото представянето на личната драма на героинята на Лили Колинс (въпреки целия й талант). Отвъд представянето на героите и слагането на акцентите при тях го има и моментът със самото предаване на насилието. Във всички тези филми, които искат да акцентират върху жертвите, го има почти задължителния елемент с чисто физическата красота на злодеите, която се превръща в своеобразен щит за персонажите им. Самият бранш изисква сякаш при подобни истории участието на красиви хора - иначе никой няма да си направи труда да финансира или да гледа подобно нещо. Това обаче завърта нещата в един омагьсан кръг, в който на насилниците се изгражда един силно глорифициран образ в поп културата, където техните имена биват запомняни за разлика от тези на жертвите им. Професорът по криминология Дейвид Уилсън успява да проследи това романтизиране на психопатите назад във времето до Ханибал Лектър - човекоядният доктор, създаден от писателя Томас Харис. Лектър е естет - обича операта, добрата кухня, красивото и изящното, а цялостното описание, което получава, го представя като вдъхновяваща, макар и по извратен начин, личност. Както обаче отбелязва проф. Уилсън, читателите и публиката по-късно допускат погрешната представа, че персонажът Ханибал Лектър автентично представя как изглежда един сериен убиец. Ученият прекарва цялата си кариера в това да разбива митове за психопатите престъпници, изградени от писатели и сценаристи.  В книгата си \"Животът ми сред убийци: Зад решетките с някои от най-опасните мъже на света\" той разбива фалшивото схващане, че общуването с подобни хищници те изправя срещу някой, който е готов да си говорите за Ницше, ренесансова архитектура и изкуство. \"Напротив, всъщност серийните убийци са много обикновени и банални и обикновено не обсъждат престъпленията си\", казва Уилсън. Междувременно, когато става въпрос за истории по истински престъпления, професорът обяснява, че съществува своеобразна йерархия на убийците, които интересуват развлекателната индустрия. Така например Тед Бънди многократно се превръща в източник за вдъхновение на писатели и сценаристи и за това свидетелстват множеството адаптации на историята му във филми, сериали и романи. Също така той вдъхновява и много други чисто художествени фикции, подобно историите за Ханибал Лектър. Съответно обаче други убийци като например шотландския чиновник Денис Нилсен, който от края на 70-те до края на 80-те убива 15 млади мъже, така и не влизат в интереса на Холивуд. Според Уилсън това отново се дължи на външния вид - ако убиецът изглежда харизматично и привлекателно, интересът към него рано или късно ще дойде. Ако, подобно Нилсен, изглежда като \"дългогодишен учител по география\", нещата са по-различни. Друг важен момент е и профилът на жертвите - ако става въпрос за млади жени, развлекателната индустрия би се поинтересувала повече, отколкото ако става въпрос за типичните жертви на серийни убийства в САЩ - чернокожи млади мъже. Съответно вторите истории или получават по-малко отразяване в културата, или директно никакво. Всичко това, според експертите говори за едно специфично фетишизиране на определен тип убийци, каквото имаше преди и с вампирите - някаква извратена романтична история, в която опасностите, заплахата и убийствата са просто част от пейзажа. Ще може ли натискът върху Extremely Wicked, Shockingly Evil and Vile да промени това? Дълбоко съмнително е. Холивуд твърде много обича своите \"секси психопати\", че да се откаже от тях толкова лесно.", "date": "2019.05.08", "title": "Странната мания на Холивуд по \"секси психопатите\""}
{"url": "http://www.classa.bg/%D1%81%D0%B2%D1%8F%D1%82/item/395284-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D1%80%D1%83%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D1%89%D0%B5-%D0%BF%D1%80%D0%BE%D0%B5%D0%BA%D1%82%D0%B8%D1%80%D0%B0%D0%BC%D0%B5-%D0%B3%D0%BB%D0%BE%D0%B1%D0%B0%D0%BB%D0%BD%D0%BE-%D0%B1%D1%8A%D0%B4%D0%B5%D1%89%D0%B5-%D0%B1%D0%B5%D0%B7-%D0%B7%D0%B0%D0%BF%D0%B0%D0%B4%D0%B0", "text": "Възходът на Русия на международната арена все повече стимулира различни държави да видят перспективите на бъдещето си без необходимостта да са в подчинението на интересите на САЩ. Краткият еднополярен момент на Вашингтон, след разпадането на Съветския съюз през декември 1991 година, премина, а новите центрове на индустриална и финансова мощ набират скорост и постепенно настигат САЩ в области от жизненоважно значение за американското първенство. Разликата между Русия и САЩ е, че Русия създава условия за равноправно международно взаимодействие, докато всички усилия на САЩ са насочени към собственото им облагодетелстване. \r\n \r\n \r\n \r\n \r\n \r\n \r\n \r\n \r\n \r\n \r\n \r\n           \r\n \r\n   \r\n", "date": "2019.05.08", "title": "Директорът на руското разузнаване: Ще проектираме глобално бъдеще без Запада"}
{"url": "http://www.classa.bg/%D1%81%D0%B2%D1%8F%D1%82/item/395285-%D0%BD%D0%B0%D0%B4-%D0%B4%D0%B2%D0%B5-%D1%82%D1%80%D0%B5%D1%82%D0%B8-%D0%BE%D1%82-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8%D1%82%D0%B5-%D0%BB%D0%BE%D0%B1%D0%B8%D1%81%D1%82%D0%B8-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0-%D0%BA%D0%BE%D1%80%D0%BF%D0%BE%D1%80%D0%B0%D1%86%D0%B8%D0%B8%D1%82%D0%B5", "text": "Европа прави твърде малко, за да противодейства на едностранното лобистко влияние на корпорациите! Това е заключението на „Доклада за лобизма в ЕС“, подготвен от LobbyControl. По отношение на прозрачността на лобирането се отбелязва, че парадоксално централата в Брюксел понякога е много по-прозрачна за процесите, отколкото онова, което става зад кулисите в Берлин и други европейски столици. Сериозна констатация е, че не съществуват ефективни правила за ограничаване на корпоративното влияние чрез дейността на различни експертни групи, небалансирани лобистки срещи или неформални канали. Въпреки положителните тенденции към прозрачност, докладът констатира, че „Въпреки това силата на корпорациите в Европа очевидно е твърде голяма”. – Отчасти те могат буквално да диктуват закони и политически процеси” – споделя Имке Диерсен, политически директор на LobbyControl. Националните правителства са лобистки средства Според анализа ключова роля за едностранното влияние на лобизма играят държавите-членки на ЕС. Непрозрачният Съвет на ЕС многократно оспорва интересите на националните правителства в техните местни индустрии. Например федералното правителство разрежда или забавя ефективни тестове за емисии или по-добри правила в борбата срещу избягването на данъци и укриването на данъци. Ето тревогата, изразена в доклада: „Европа позволява на корпорациите да прехвърлят активите си в сенчести финансови центрове, като по този начин те избягват своите данъчни задължения. Чрез това тяхно избягване и оптимизиране на данъчните им приходи, страните от ЕС губят между 50 и 70 милиарда евро данъчни приходи всяка година. Това е пет до шест пъти повече от това, което ЕС харчи всяка година за научни изследвания и образование”. Според мен стойността на оценката за няколко десетки милиарди е силно занижена – става дума за стотици милиарди. Осем фактора за силата на корпорациите Посочват се осем ключови фактора за корпоративната власт в Брюксел. Те включват набирането на политици като лобисти, зависимостта на бюрокрацията от ЕС от корпоративната експертиза или привилегирован достъп чрез изключителни събития като „Europa-Forum-Lech“, организиран от Гюнтер Йотингер. “Корпорациите могат да разчитат на невероятна лобистка сила да защитават своите интереси”, казва един от авторите на доклада Нина Катемич. “Две трети от 25 000 лобисти, които влияят на законите, политиките и общественото мнение в Европа и имат годишен бюджет от 1,5 милиарда евро, представляват корпоративни интереси.” Този дисбаланс може да се види и в Европейската комисия, която има около 70% от срещите си с представители на компаниите, за сметка на обществени организации и групи, както се вижда от скорошна оценка от LobbyControl. “Тази едностранчивост е проблематична и противоречи на обещанието на председателя на Комисията Юнкер в началото на мандата му да иска да осигури повече баланс”, заяви Катемич. И при експертните групи се залязва приоритетът на корпорациите. Така например, експертната група „Емисии в практическо шофиране – леки търговски превозни средства“ се състои от 70% представители на автомобилната индустрия. Според разследващия комитет на Европейския парламент относно скандала с дизела тази група е допринесла, между другото, за забавяне на по-ефективна процедура за изпитване на емисиите на замърсители от превозните средства в продължение на години. Още повече прозрачност на лобирането и строги правила за лобистите са от съществено значение за зачитане на нуждите на обществата, резюмира докладът.   Григор Лилов", "date": "2019.05.08", "title": "Над две-трети от регистрираните лобисти в Брюксел работят за корпорациите"}
{"url": "http://www.classa.bg/%D1%81%D0%B2%D1%8F%D1%82/item/395286-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F-%D1%83%D0%BF%D0%BB%D0%B0%D1%88%D0%B5%D0%BD%D0%BE-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%E2%80%9E%D0%BA%D0%BB%D0%B0%D1%81%D0%BE%D0%B2%D0%B0-%D0%B2%D0%BE%D0%B9%D0%BD%D0%B0%E2%80%9C-%D0%B8-%E2%80%9E%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F%E2%80%9C", "text": "„Класова война“ и „революция“ са думи, забранени за системните леви партии и лидери в Европа и в България. Ако ги питаш за това, ще се направят, че не са чули и не знаят какво означава. В същото време се оказва, че съдържанието на тези думи и опасностите, които носят, тресат от страх американските капиталистически върхушки. Така пише тези дни „Файненшъл таймс“ – един от най-старите вестници на едрия капитал в света, в статия под заглавие „Събирането на елитите показва тревога от „класова война“ и „революция“ (1). В статията се разказва за годишната конференция на неправителствения институт „Милкен“, базиран в Санта Моника, Калифорния, който събира ежегодно финансови, инвестиционни и бизнес елити за обсъждане на актуалното състояние на икономиката. На тези конференции присъстват известни имена, като се почне от министъра на финансите на САЩ и се стигне до главния изпълнителен директор на „Голдман Сакс“. Общо тази година там е имало около 4000 души. По време на срещата, въпреки публично изразявания оптимизъм за американската икономика и финансовите пазари, редица от най-големите фигури на „Уолстрийт“ и корпоративна Америка са показали тревога за състоянието на икономическия модел, който ги е направил милионери и милиардери. Основателят и председател на института, милиардерът Майкъл Милкен, чието нетно богатство през 2018 г. е било 3,7 млд. долара, е дал началото на дискусия, която  като че ли изглеждаше ненужна след рухването на Берлинската стена и източноевропейския социализъм. Говорил е за това дали превъзходството на капитализма  не е заплашено от настъпващия социализъм. В навечерието на конференцията Рей Далио – милиардер, собственик на богатството на известен хедж фонд, е изразил страха си от класова война, заявявайки, че е възможна „ “. Друг милиардер – Джейми Димън, главен изпълнителен директор на „Джей Пи Морган“, е показал тревога за състоянието на капитализма и необходимостта от промени в него. Като цяло милиардерската олигархия следи внимателно движението наляво на Демократическата партия в САЩ и възхода на кандидати като Бърни Сандърс, Елизабет Уорън и Александриа Окасио-Кортез. Бившият председател на компанията „Алфабет“ Ерик Шмит е призовал да се дискутира темата за стимулиране на споделено от всички благополучие. Нарастващ брой млади американци не харесват капитализма с неговия свободен пазар, показва изследване, според което 44% от поколението на т. нар.  , родени след 1980 г., предпочитат да живеят в социалистическа, а не в капиталистическа страна. Друг милиардер – Алън Шварц, е говорил с тревога за увеличаващото се неравенство и за това, че все по-голяма част от новосъздадения продукт отива не за увеличаване на доходите на работещите, а за корпоративна печалба на най-богатите.  , предупредил той.   Американските милиардери са уплашени от алтернативата: или преразпределение на богатството,  или революция Един от финансовите босове, финансирали кампанията на Хилъри Клинтън за президент през 2016 г., е заявил:  “.  Надали обаче нещата ще се решат просто с 5% повече данъци от олигархическата върхушка. У нас системните партии в парламента не изглеждат загрижени за друго, освен за това как да задържат (или вземат) властта, апартаментите и богатствата, натрупвани чрез нея. Те не виждат опасност от   и  . Нищо, че за 30 години направиха от България страната с най-голям дял бедни в Европейския съюз и с най-голямото неравенство, което при това расте по-бързо, отколкото в Америка. И на ум даже не им идват страховете, които тресат американските милиардери. Но ако в Америка се говорят такива неща и ако тъкмо   ги споделя, кой знае какво може да стане и у нас? Нали нашите политици ни водят към светло капиталистическо бъдеще по пътя на Америка. Към все по-голямо неравенство и все по-голяма експлоатация. Какво ще се получи накрая, не се знае. Току виж, сме ги стигнали американците, както пееше Тодор Колев.  ", "date": "2019.05.08", "title": "Американската олигархия уплашено говори за „класова война“ и „революция“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/395287-%D0%B5%D0%BD%D0%B4%D1%88%D0%BF%D0%B8%D0%BB-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2,-%D0%B1%D1%81%D0%BF-%D0%BF%D0%B5%D1%87%D0%B5%D0%BB%D0%B8", "text": "В последната си голяма телевизионна изява Борисов изглеждаше вял и лаконичен, уморен и даже примирен със задаващия се жълт картон. Партията му сякаш се е запътила към своя ендшпил.  Този път БСП може наистина да спечели.         Този път социолозите са единодушни в прогнозите си - партията, която от десет години насам печели (почти) всички избори, засега изостава на второ място. Или в най-добрия случай може да се надява на „реми“ на предстоящите евроизбори. Подобни прогнози е имало и по-рано, но те (почти) никога не са се сбъдвали. Сега обаче това може да се промени. За което говорят и някои промени в поведението на двете водещи партии. Новата поза на ГЕРБ Не за първи път шумни скандали съпътстват управлението на ГЕРБ, но отражението на разкритията за имотите на знайни и незнайни управленци се оказа по-дълбоко и много по-трудно преодолимо от друг път. Премиерът явно го е разбрал и затова, както показа  , е възприел самокритиката като основна защитна поза. Е, не чак дотолкова, че да признае системния проблем и личната си отговорност. Но за разлика от друг път, вместо яростно да напада разобличителите, той им благодари. А в изреждането на управленските „постижения\" бе не енергичен и изчерпателен, а по-скоро вял и лаконичен. Призна, че оставките не могат да заличат „тежките щети“. И даде да се разбере, че демонстративното скриване на Цветанов ще е може би завинаги. Въобще, за разлика от друг път премиерът изглеждаше не толкова изнервен и ядосан, колкото уморен, отегчен и даже примирен със задаващия се на изборите „жълт картон“. Самооценките му звучаха вече някак от перспективата на историята. Дори бе забравил някъде прословутия си мерак да се шегува. Вярно, това за „всеки (в ГЕРБ), поддал се на манталитета си“ беше много смешно, но не бе търсено. Така се получи случайно изпуснато и неосъзнато признание за мисловните настройки на партийния актив. С две думи, ГЕРБ е в тежък цуг-цванг и вече дори изглежда като партия, запътила се към политическия си ендшпил. Което обаче не означава, че премиерът се готви да „хвърля кърпата“ - има да се свършат още важни работи (например да се намери подходящ нов главен прокурор). Какво може да им помогне? Може ли нещо да помогне на ГЕРБ да избегне прогнозираното изборно поражение? Посещението на папата бе въодушевяващо. То, както практично отбеляза премиерът, може и да рекламира България. Но заради ярко набилия се на очи контраст с поведението, посланията и излъчването на госта, едва ли може да послужи за реклама на управлението и въобще на българския политически елит (още по-малко на тукашния висш църковен клир). Евентуалното избиране на България за новата инвестиция на Фолксваген би било отлична новина. Все още обаче тя далеч не е сигурна, а и не е ясно колцина биха се вдъхновили от нея дотолкова, че да идат да гласуват за управляващата партия. Би могла да помогне и прокуратурата - с някое и друго обвинение срещу „свои“ (за да потвърди обещанията на премиера) или пък с някое разкритие за „апартаменти, тераси и асансьори“ на политическите противници. Но тази помощ (както и самата прокуратура в днешния ѝ вид) по принцип е нож с две остриета. Тъй че дотук положението за ГЕРБ на тези избори е малко по Вазов: „помощ не иде, от никъде взорът надежда не види\". Новата роля на БСП Остава да се види какво ще направи този път най-сигурната им „патерица\" от последните години - самата БСП. В социологическите проучвания в навечерието на парламентарните избори преди две години тя пак се беше изравнила с водещата партия и за малко да я изпревари. Но тогава под ръководството на новата си лидерка БСП развихри кампания от „алтернативни факти“, ретроградни лозунги и откровени лъжи, с които успя да надвика дори най-отявлените популисти и националисти. Плашеше с „бежанска вълна“ и сочеше „национални предатели“, клеймеше санкциите срещу Русия и се заканваше на „господарите“ и „началниците“ в Брюксел. Така накрая успя да подари първото място на изборите, като накара мнозина избиратели, макар и с отвращение, пак да гласуват за ГЕРБ (за да не им се изгубят гласовете). Сега обаче отвращението е още по-голямо и още по-трудно преодолимо. А и БСП коренно е променила поведението си. Вместо студиата (няма я дори в предизборните телевизионни дебати), обикаля градове и села. Какво точно говори там пред своите си хора - не знам, но посланията, които се появяват в новините, са умерени, обрани и подчертано проевропейски. Набляга се на апартаментите, корупцията и социалната справедливост, но без никакви крайнолеви и националистически изцепки. Истанбулската конвенция и „джендърите“ са се изпарили, нито дума за Русия, санкциите и прочие. ЕС е не заплаха, а надежда за България. Ако удържат новата си роля до изборите, този път социалистите няма да налеят толкова много подплашени гласове на конкуренцията си. Така че социологическите прогнози може и да се потвърдят. Гласовете за самата БСП едва ли ще станат повече като абсолютна величина (там таванът отдавна е стигнат), но пък относителната им тежест може да се увеличи. Алтернатива? Извън темата за първото място, на тези избори ще има още един важен въпрос: как ще постъпят онези дясноцентристки и проевропейски настроени избиратели, които никога не биха гласували за БСП, но този път няма да гласуват и за ГЕРБ? Дали ще се въздържат от участие в евроизборите или ще се решат да подкрепят алтернативата, която ценностно е най-близо до тях, без да се притесняват, че гласовете им ще се изгубят? Този въпрос ще е още по-важен на следващите парламентарни избори - защото за управлението на България също е нужна алтернатива. А както съвсем основателно отбеляза премиерът по отношение на БСП: „От другата страна няма нищо\".    ", "date": "2019.05.08", "title": "Ендшпил за Борисов, БСП печели?"}
{"url": "http://www.classa.bg/%D1%81%D0%B2%D1%8F%D1%82/item/395288-%D0%B8%D0%B7%D0%B1%D0%BE%D1%80%D0%B8-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B4%D0%BE%D0%BA%D0%B0%D1%82%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B5-%D1%81%D0%BF%D0%B5%D1%87%D0%B5%D0%BB%D0%B8%E2%80%A6", "text": "Ердоган не е човек, който ще се примири със загуба. Още повече, че става дума за властта в Истанбул. Местните избори в милионната метрополия ще бъдат повторени. Според Еркан Арикан,  това означава само едно:       Ако има нещо, което Ердоган изобщо не може да понася, това са загубите. Още повече, когато става дума за Истанбул. Веднага след края на изборния ден - на 31 март - си пролича, че в Истанбул още не е казана последната дума. Независимо че победителят от Републиканската народна партия Екрем Имамоглу вече бе получил удостоверението си за кмет на 15-милионната метрополия, управляващата ПСР и президентът Ердоган направиха всичко възможно, за да оспорят избора в Истанбул. Първо поискаха да бъдат отново преброени бюлетините в някои изборни секции, където резултатите между победителя и следващия кандидат бяха минимални. ВИС не устоя на натиска После се заговори, че имало несъответствия в избирателните бюлетини, а сега се твърди, че наблюдателите в избирателните секции на някои места не са били държавни служители. Твърде странно е обаче, че повечето наблюдатели в избирателните секции са били членове на управляващата ПСР. Въпреки че на предишните избори имаше не само несъответствия, а и улики за по-сериозни прегрешения, Върховният изборен съвет (ВИС) тогава отхвърли всички оплаквания на опозицията. Този път той действа съвсем различно. Решаващо е обаче друго: решението на ВИС е финалният удар срещу демокрацията в Турция. Сега възникват и редица въпроси. Защо ВИС се съгласи с аргументите на ПСР? Защо решението на Съвета беше отлагано на три пъти? Как реагират борсите на подобен прецедент? Окончателни отговори на тези въпроси няма. Има само спекулации. Върховният изборен съвет явно не устоя на натиска, на който бе подложен от страна на Ердоган. А решението на ВИС е окончателно и не подлежи на обжалване. Неслучайно именно сега бе оповестено решението за повтаряне на изборите в Истанбул. Това е тактически умен ход. В първия ден от Рамазана е малко вероятно да се стигне до масови протестни демонстрации. Решаващото е само едно: А фактът, че решението на ВИС се публикува след приключването на борсовия ден, показва на какво са се надявали управляващите: финансовите пазари да не успеят да реагират на тази новина. Стана обаче тъкмо обратното. Още миналите дни икономическите експерти прогнозираха, че турската лира ще загуби много от стойността си спрямо еврото и долара, ако изборите в Истанбул бъдат повторени. Ясно е и още нещо: както и да приключат изборите на 23 юни, демокрацията в Турция вече загуби.    ", "date": "2019.05.08", "title": "Избори в Истанбул: докато Ердоган не спечели…"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395280-%D1%82%D1%80%D1%8A%D0%BF%D0%BA%D0%B8-%D0%B4%D0%B0-%D1%82%D0%B5-%D0%BF%D0%BE%D0%B1%D0%B8%D1%8F%D1%82", "text": "Сестрите Кардашиян се събраха и измислиха невероятен план да се позабавляват. Ако сте забравили как изглеждат звездите от известното семейството без грим, то тази снимка няма да ви помогне да си спомните, а по-скоро ще ви изплаши.    38-годишната красавица Ким и нейната 39-годишна сестра Кортни решиха да сложат снимка без грим в Instagram, на която изглеждат меко казано плашещо.     Ясно е обаче, че звездите не изглеждат толкова зле, а тайната им е проста - женски хитринки. Сестрите са си сложили маски за лице, които ги \"трансформирали\". В резултат на това Ким изглежда така, сякаш е с изгорена кожа, а лицето на Кортни е покрито с петна. Известните сестри сметнаха поста за смешен и го споделиха с абонати, като добавиха на шега, че всички момичета изглеждат по този начин без грим.     \"Ким ме убеди да използвам тази маска и се чувствам зашеметяваща\", добавя Кортни.  Кортни и Ким обаче се събраха с основателна причина. Те се срещнаха със сестра си Хлои, която отново се раздели с приятеля си и искаха да я подкрепят в трудния момент.", "date": "2019.05.08", "title": "Тръпки да те побият!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395281-%D0%B7%D0%BB%D0%BE%D0%B2%D0%B5%D1%89%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F,-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%BF%D0%B0%D0%BF%D0%B0%D1%82%D0%B0-%D0%B8-%D1%81%D0%B0%D1%82%D0%B0%D0%BD%D0%B0%D1%82%D0%B0", "text": "Папа Франциск си тръгна от България след историческа визита, но вече мълниеносно се разпространяват конспиративни теории по повод посещението му и неговия външен вид. Една от тях е породена от кръста, който носи на гърдите си. Мнозина измислиха фантастични алегории и метафори, свързаха го дори със Сатаната. Колкото и интересно да звучи това, историята на кръста на гърдите на папа Франциск е доста по-различна. Единствената разлика с кръстовете на негови предшественици е, че неговият не е от чисто злато и обсипано със скъпоценни камъни и че той е запазил автентичния си кръвен кръст от сребро като архиепископ и кардинал на Аржентина, а не носи разпятие. Какво символизира кръстът, който папа Франциск носи на гърдите си?      Той има няколко елемента. Свещениците от Католическата църква в Бургас, цитирани от Флагман.бг, разяснят тяхната символика. Гълъбът, който се спуска надолу, е Свети Дух, който кацнал при кръщениетона Иисус в река Йордан, това е третото лице на Бога. Той се спуска надолу от Бог Отец към Бог Син. Човекът, изобразен с овца на раменете. Това е знак, че това е добър пастир, Месията, който чакаха евреите, Спасителя.      Той дойде на земята като Иисус от Назарет, роден от Мария. Овцата на раменете му е изгубената овца, човек, който се бунтува спрямо Бога, не разбира замисъла на пастира, Бог го носи, за да не падне в пропаст.      Другите овце са хората, които са в общността на вярващите, част от тях се хранят, други гледат смирено. „Папата е наследник на апостол Петър и заместник на Сина Божи. Затова той носи този кръст. Тази задача той получи от Иисус, не си я избра сам. Свети Йоан пише в 21 глава на Евангелието: „Обичаш ли ме, паси мойте овце\". Папата изпълнява задачата на сина Божи\", казаха от католическата църква. „Папа Франциск е скромен и сърдечен човек, затова и няма брилянти и злато по кръста. Той е близо до хората и има търпение към болни, затворници, бежанци. Той е чувствителен\", добавиха свещениците.", "date": "2019.05.08", "title": "Зловеща конспирация, свързана с папата и Сатаната!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395282-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-8-%D0%BC%D0%B0%D0%B9", "text": "ОВЕН ( 21 март - 20 април ) Препоръчително е да се заредите с търпение и да усилите волята си, в противен случай вашето самочувствие, ще е на нула. А това засяга всичко, което правите. За нови проекти не е най-добрият ден, но е време да завършите старите дела. В личния живот, трябва да си поставите приоритети. И по-малко слушайте, какво говорят вашите близки. ТЕЛЕЦ ( 21 април - 21 май )  Ще е добре, да изоставите лошите си навици, да се почувствате по-уверени, както морално, така и физически. Възможно е не само кавга, а истински скандал в семейството. Ако си затворите устата, тогава всичко ще се размине, без последствия. Между другото, не се захващайте с няколко задачи наведнъж. Вечерта, посветете на любимия човек. БЛИЗНАЦИ ( 22 май - 21 Юни ) Не се препоръчва да разпръсквате енергията си, за несъществени задачи. Освен това, днес ще е необходимо да решите битови, технически и финансови проблеми. Отлично ще се проведат, правни консултации, инвестиции в бизнеса и подписване на документи за недвижими имоти. Може да промените не само прическата, но и цвета на косата си.   РАК ( 22 юни - 23 юли ) Днес, ще трябва да се съгласявате с всичко, което шефовете ви кажат. Основното е, да не спорите, а само да кимвате с глава. Подобно поведение, ще бъде ефективно и безобидно. За да предпазите нервната си система от стрес, трябва добре да се наспите и да се храните с нискокалорични храни. ЛЪВ ( 24 юли - 23 август ) Очаква ви прекрасен ден, но от възпитателните процеси няма да може да избягате. Вярно е, че вие няма да се занимавате с тях, а колегите, които ще ви критикуват. Не се обиждайте, а изслушвайте всяка дума с подчинен израз. От финансовите загуби, ще трябва да избягате, а не да се оттеглите. Бъдете колкото е възможно, по-икономични. ДЕВА ( 24-ти август - 23 септември ) Трябва да мислите и грижите повече за близките си, вместо да преследвате големите пари. В противен случай, ще загубите цялата си духовност. Домашните задачи трябва да бъдат на преден план, както и грижата за здравето. Възможно е да имате проблеми, със ставите. Вечерта по-добре прекарайте със семейството, а не с приятелите. ВЕЗНИ( 24 септември - 23 октомври) Днес може съзнателно да се уедините, за да не си навличате много проблеми. Общуването и запознанствата, днес не са за вас, те само ще влошават ситуацията и настроението ви. От спомени за минала любов, ще ви разсее близък приятел. Той ще ви покани на разходка из града или на кино. Не се отказвайте от нищо.   СКОРПИОН ( 24 октомври - 22 Ноември ) Днес, ще бъдете олицетворение на учтивостта, при това искренна, а не престорена. Към вас, ще се обръщат за помощ, дори онези, които преди не са се осмелявали да го направят. По време на спортни или активни игри, трябва да бъдете по-внимателни. Има шанс за наранявания или травми. По-добре, прекарайте деня у дома.   СТРЕЛЕЦ ( 23 Ноември - 21 Декември ) Трябва да бъдете изключително внимателни, при избора на съюзници. Същото се отнася и за приятелите, вярвайте само на проверените. Внимателно обмисляйте предстоящите инвестиции, за да не останете без нищо. В любовта, може да се появи съперник. Колкото и странно да изглежда, това само ще ви провокира. Просто не действайте, твърде наивно. КОЗИРОГ (22 Декември - 20 януари ) Днес, ще сте заобиколени от хора с най-добри намерения. Това може да са очарователни непознати, нови колеги и дори съседи. Всички, ще се радват да подкрепят и споделят най-съкровените си мисли. Необходимата информация за творческата ви работа, ще откриете на сайтове в мрежата. Само не оставайте в интернет до сутринта.  ВОДОЛЕЙ ( 21 януари -  19  февруари ) Днес са възможни, много неочаквани събития и приятни мигове. Не е изключено пристигането на гости от далеч, скъп подарък и покана за среща. Новини, касаещи любимия човек, също ще ви донесат ярки емоции. Само финансовата сфера, уви, ще остане непроменена. Е, време е да потърсите нова работа или да започнете свой бизнес.   РИБИ ( 20 февруари - 20 март ) Ще е добре, да закалите тялото си, като приемате повече витаминни. Яжте повече зеленчуци и плодове, така че да не се разболеете преди лятото. Много ценна информация, ще научите от човек, с когото много години не сте се виждали. Това ще ви тласне към нови постижения и ще ви зареди с оптимизъм. Особено в работната сфера.", "date": "2019.05.08", "title": "Дневен хороскоп 8 май"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395279-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D1%87%D0%B8%D0%BA", "text": "В английския град Крю, графство Чешир, откриха най-красивата жена водопроводчик, съобщава \"Дейли Мейл\". 30-годишната жителка на Обединеното кралство Карли Гейл (Carly Gayle) за първи път се е пробвала във водопроводния бизнес на 15-годишна възраст, когато започва да помага на баща си в почивните дни. А по-късно тя избира тази професия и не съжалява за нищо.                            \"Татко ме научи на много водопроводни умения, но когато го помолих да ме научи на всички тайни на тази професия, той отказа. Защото не искаше да следвам стъпките му и да избера такава тежка работа с голяма отговорност\", спомня си Карли. По-късно Гейл влиза в професионално училище, където освен нея имало 200 момчета и само едно момиче. Тя признава, че отношението на хората към жените водопроводчици е доста пристрастно. \"Някои питат:\" А къде е мъжът?\" Те се съмняват, че съм достатъчно квалифицирана, за да осигуря висококачествена услуга \", обяснява тя. Поради привлекателния си външен вид, Гейл привлича вниманието на клиентите. Въпреки спецификата на работата, жената внимателно се грижи за себе си. \"Това е много мръсна работа. Често се връщам у дома в неприятен вид\", разказва тя. - Но като всяко момиче обичам маникюра. Ако ми се налага да го съхраня за определен ден, увивам ноктите си със скоч лента. Според думите на британката, работата като водопроводчик й носи добри пари - £ 36 хил. годишно. \"Толкова се радвам, че се заех с този бизнес. Научих много и спечелих прилична сума пари\", казва Гейл. - Може би дори повече от доста жени на моята възраст\", завършва Карли.", "date": "2019.05.08", "title": "Най-сексапилната жена водопроводчик"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/395278-%D1%81%D0%B5%D0%BA%D1%81%D0%B8-%D0%B1%D0%B0%D0%B2%D0%B0%D1%87%D0%BA%D0%B0-%D0%B7%D0%B0", "text": "Амбър Персефон работи като бавачка във Великобритания. Попринцип тя е щастливка, тъй като има наистина атрактивна външност. Красотата й обаче в случая определено не й помага. Тя разказва опита си с редица семейства и най-вече с грешните разбирания на съпругите.   \"Има семейства, които ми казват, че не съм подходяща да бъда тяхна бавачка, защото съм привлекателна. Една майка ми отказа работа, тъй като външността ми щяла да привлече „нежелано внимание“. Ето защо смятам, че е ужасно жалко , че британската звезда Джана Крамър си признава, че съзнателно не наема бавачки, тъй като са \"привлекателни\". Когато чух това, първата ми мисъл беше за децата й. Наемането на подходяща бавачка, която ще се грижи и подкрепя децата ви, е важно решение. Да се ​​позволи проблемите и недоверието между двойката да диктуват това кой ще се наема на работа може да повлияе зле върху децата\", добавя Амбър.     Когато започнала кариерата си, бавачката била на 23-годишна възраст. \"Бях настроена да бъда съвременната Мери Попинз. Първата ми работа беше при много приятно семейство. При пристигането си паркирах колата пред портата и първия човек, който срещнах, бе майката в семейството. Спомням си първото нещо, което тя ми каза през отворения й прозорец: „Ти си още по-красива отколкото на снимката“, казва тя. \"Никога няма да рискувам нищо, което би могло да сложи край на кариерата ми, или пък да разруша нечие семейство. Не считам себе си за модел, дори не знам как да се гримирам. За щастие в този първи случай лицето ми не се отрази на получаването на работата. Майката видя как се отнасях с децата й, как работех и доказвах уменията и качествата си. Имах прекрасна връзка със семейството и съпругът й никога не ми се нахвърли\", добавя Амбър. Малко след това абонати в известен уебсайт в Обединеното кралство за детегледачки предложили работа на момичето. \"Дори не бях отговорила, когато видях, че ми е изпратено второ допълнително писмо с думите: „Когато гледаме снимката ви, смятаме не сте подходяща, тъй като бихте привлекли нежелано внимание, докато сте около децата ни“. Бях шокирана. След това съобщение уебсайтът се свърза с мен и ми даде подобрено членство като извинение. Но аз бях много разстроена. Само защото аз или някоя друга детегледачка можем да се считаме за привлекателни, не значи, че сме некомпетентни, опасни за децата или бихме създали евентуален проблем в брака\", казва още тя. След това Амбър получавала много други изказвания спрямо нея, с които все повече и повече осъзнавала, че хората я възприемат като \"горещата бавачка\".  \"Аз съм тъжна, но най-вече разочарована от тази промяна в обществото. Изглежда като огромна промяна спрямо времето, когато детегледачките бяха посрещани в семейния дом единствено с цел грижа за децата.Цялата тази ситуация може да спре детегледачки като мен да вършат работата, за която са се трудили толкова много и която ги прави толкова щастливи. Когато наемате бавачка, единствените хора, за които трябва да мислите, са децата, а не брачните или личните отношения. Децата са тези, които ще прекарват времето си с бавачката, а не съпругът ви\", заключва Амбър.", "date": "2019.05.08", "title": "Секси бавачка за..."}
