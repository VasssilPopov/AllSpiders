{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375541-%D0%BD%D0%B0-%D0%BA%D0%BE%D0%B3%D0%BE-%D0%BC%D1%83-%D0%BF%D1%80%D0%B8%D1%87%D0%B5%D1%80%D0%BD%D1%8F%D0%B2%D0%B0-%D0%BE%D1%82-%D1%87%D0%B5%D1%80%D0%BD%D0%B8%D1%8F-%D0%BF%D0%B5%D1%82%D1%8A%D0%BA", "text": "  Този боен призив, с който хиляди търговски брандове по света призовават всяка година в края на ноември хората да впрегнат цялата си физическа, емоционална и потребителска мощ, за да купуват, доста напомня на болшевишкия агитационен плакат от времето на гражданската война в Росия: \"Ты записался добровольцем?\" Щото ако не си се... как не те е срам!     На търговската фронтова линия агитаторите имат за цел да насторят съзнанието на потребителите-воини така, че да се чувстват удовлетворени задето са част от едно такова грандиозно начинание. Затова не е чудно, ако изпитваш неподправена радост, че си си купил протеза за долен крайник на ИЗГОДНА ЦЕНА, без дори да си с ампутиран крак.       Минус 50 %, минус 75%, минус 90%... \"Блек фрайдей - пазарувай сега и спести пари!\" \"Блек фрайдей - заявете потребителски или стоков кредит!\" \"Блек фрайдей - от студ умри, но гъзар бъди!\" \"Блек фрайдей - купи или умри!\" Манипулацията е почти на сто процента ефективна, защото залага на един от най-изпитаните психологически трикове, с които жонглира комерсиалната реклама, а именно: \"Представи си, че го имаш!\"   Повсеместните големи намаления нахлуват като Конника без глава на черен кон през Черния петък и прецакват потребителската ти самодисциплина и контрол, към които иначе стриктно си се придържал през останалото време на годината.   И когато, няколко часа по-късно, се прибереш вкъщи и се хвърлиш съсипан от емоции и умора на дивана, доволно заринат от кутии с черна техника и дизайнерски торби, изведнъж осъзнаваш, че повечето от нещата всъщност изобщо не ти трябват. Даже и не ти харесват. Просто си ги купил, за да не изглеждаш будала в собствените си очи, че не си се възползвал от възможността, когато си я имал. А и защото си се записал доброволец на фронта за международно подпомагане на китайското производство!     20 години по-късно нарастващата употреба на фразата получава ново тълкувание, свързано с очевидно нарастващите печалби, които търговците регистрират в този конкретен ден от годината, когато бизнесът им вече не е \"на червено\", а \"на черно\"*. В Черния петък магазините отварят много рано (а от известно време насам някои от най-големите търговски вериги отварят дори в полунощ!) Интересът към Черния петък нараства с всяка изминала година, а преди десетина години американският феномен преплува океанът и оттогава владее и европейския континент.   За щастие обаче в държави като Холандия, Франция, Норвегия и други лудницата по магазините през този ден е само бледо копие на това, което се случва в САЩ. Служители в магазините разказват от първо свидетелско лице умопомрачителни истории за случки в резултат на шопинг стреса, който размътва разсъдъка на милиони американци. Като, например, случката с клиент, който се изходил в една от пробните и след това си избърсал задника с риза на Ralph Lauren, само защото била намалена от $345 на $125!     Трябва да признаете, че да те прострелят в главата, само защото си прередил някого на опашката, не е особено приятно преживяване, когато си излязъл да си напазаруваш кожени ботушки, три килограма течен шоколад и UHD телевизор...   Черният петък напоследък набира голяма популярност и в мюсюлманските държави, макар че повечето религиозни лидери открито се обявяват срещу него, смятайки го за уронващ устоите на мюсюлманската вяра и начин на живот. Затова ако сте от хората, на които им причернява пред очите с наближаванаето на Черния петък, ето един полезен съвет: Заминете за Пакистан! Там, за да не разсърдят Аллах, му викат... Белия петък.  ", "date": "2017.11.23", "title": "На кого му причернява от Черния петък?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375532-%D0%BF%D1%8A%D1%80%D0%B2%D0%BE-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "Правителствата на България и Република Македония ще проведат първото си съвместно заседание, съобщиха от пресслужбата на Министерски съвет. Срещата на двата кабинета ще се проведе утре, 23 ноември, в Струмица, Република Македония. Тя ще започне с разговори на четири очи между министър-председателите Бойко Борисов и Зоран Заев, последвани от пленарно заседание. Очаква се да бъдат подписани девет документа за двустранно сътрудничество в областта на външната политика, инвестициите, енергетиката, отбраната, туризма, телекомуникациите, инфраструктурата и реакцията при бедствия. Споразуменията са част от изпълнението на Договора за приятелство, сътрудничество и добросъседство, подписан на 1 август тази година. От българска страна в заседанието ще участват вицепремиерите Томислав Дончев, Красимир Каракачанов и Екатерина Захариева, министрите Валентин Радев, Николай Нанков, Нено Димов, Румен Порожанов, Ивайло Московски, Емил Караниколов, Теменужка Петкова и Николина Ангелкова. Преди началото на пленарното заседание министър-председателите Борисов и Заев ще поднесат венци пред паметника на президента на Република Македония в периода 1999-2004 г. Борис Трайковски. Предвидена е и церемония по връчването на специализирано превозно средство за хора с увреждания, което е дарение от България за Струмица. В началото на ноември кабинетът одобри отпускането на 70 000 лева за закупуването му. Дарението е в подкрепа на проект за социално включване на уязвими групи в община Струмица и създаването на условия за пълноценното участие на хората с увреждания в икономическия, социалния и културния живот в града.", "date": "2017.11.23", "title": "Първо съвместно заседание на правителствата на България и Македония"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375533-%D1%82%D0%B0%D0%BA%D1%81%D0%B0-%E2%80%9E%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82%E2%80%9C-%D0%B7%D0%B0-%D0%B2%D0%BE%D0%B4%D0%B0%D1%82%D0%B0", "text": "Цената на такса \"солидарност\" за кубик вода да бъде 10 стотинки - това предвижда проектът на стратегията за развитие на водния сектор, съобщи зам.-министърът на регионалното развитие и благоустройството Малина Крумова. Тя уточни, че социално слабите ще плащат 1 лв. за цялото използвано минимално количество вода. Към настоящия момент предвидено в проекта на стратегия е да се плаща за това количество, което считаме, че е напълно достатъчно за покриване на основните битови нужди на хората - да се плаща един лев на цялото количество, а другата цена да бъде субсидирана. Ако обаче потребяват повече, би следвало да си плащат цялата цена, обясни зам.-министърът.", "date": "2017.11.23", "title": "Такса „солидарност“ за водата"}
{"url": "http://www.classa.bg/%D1%82%D0%B5%D1%85%D0%BD%D0%BE/item/375534-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D1%82%D0%B5%D0%BD%D0%B4%D0%B5%D0%BD%D1%86%D0%B8%D0%B8-%D0%B7%D0%B0-2018", "text": "Концепцията за когнитивните технологии съществува от десетилетия въпреки погрешното схващане, че е нова модерна тенденция. Следващата стъпка в развитието й няма да бъде просто събирането на данни, а предоставяне на възможност за анализирането им от машини вместо от хора. Все по-широко навлизане на технологиите за прогнозна поддръжка при предсказване на технически повреди, на виртуалната и разширена реалност за визуализиране и отстраняване на повредите са сред водещите технологични тенденции, които софтуерната компания Progress очертава за 2018 г. Нов доклад на компанията прогнозира още, че чатботовете ще повишат интелигентността си, а \"Индустриалният интернет на нещата\" все по-често ще намира място в технологичните системи на бизнеса. Ето подробно петте технологични прогнози на Progress за следващата година: Хибридните приложения стават нативни През 2018 г. ще продължат дискусиите дали приложенията да бъдат нативни, хибридни или прогресивни уеб приложения. Тази година хибридните загубиха част от популярността си и прогресивните уеб приложения взеха превес. Те може и да не предоставят същото плавно преживяване, както нативните, но са много по-лесни за разработване и разпространение. С появата на платформи като NativeScript и React Native, които са базирани на JavaScript, балансът започна да се измества в полза на нативните. Те позволяват на уеб разработчиците да предоставят нативни функционалности на различни платформи с еднакъв набор от инструменти и разработка. През следващата година все повече разработчици ще се връщат към тях. Чатботовете стават по-умни Чатботовете носят голям бизнес потенциал за привличане на нови клиенти и предлагане на възможност за самообслужване. С помощта на т. нар. „дълбоко обучение\" те могат да разбират естествения език с рекордната точност от 95 процента и на практика да обработват речта по-добре от повечето хора. Въпреки това те все още изостават в способността си да поддържат разговор. За щастие, на пазара вече има инструменти за декларативно програмиране на разговори и все повече компании ще се възползват от тях през 2018 г. Това ще елиминира комуникацията с чатботове, базирана на предварителни сценарии, която не може да реагира на въпрос извън дефинираните. \"Индустриалният интернет на нещата\" намира все по-широко приложение Въпреки че от доста време \"Индустриалният интернет на нещата\" (IIoT) е една от най-дискутираните теми, той все още не е успял да отговори на очакванията към него. Оказва се, че досега доста сме подценявали сложността на събирането на данни от различни мрежи и устройства, прехвърлянето им по сигурен начин в „облака\" и анализирането им. Този проблем все още не е напълно решен. Към момента основните доставчици на \"облачни\" услуги предлагат утвърдени IoT платформи, които могат да прехвърлят данни в голям мащаб и да обработват част от тях локално в своите мрежи. В близко бъдеще все повече ERP доставчици ще надграждат тази основа, за да предоставят иновативни приложения за IIoT с облачни услуги, базирани на събития, прогнозни анализи и \"дълбоко обучение\". Прогнозната поддръжка предсказва повреди, преди да се случат Концепцията за когнитивните технологии съществува от десетилетия въпреки погрешното схващане, че е нова модерна тенденция. Следващата стъпка в развитието й няма да бъде просто събирането на данни, а предоставяне на възможност за анализирането им. Интересното е, че тези, които трябва да се справят с тази задача, няма да бъдат хората, а машините. Този процес се нарича „прогнозна поддръжка\" (predictive maintenance) и е базиран на внедряването на когнитивно обучение в дадено оборудване. Чрез него генерираните от множеството сензори данни могат да бъдат обработвани своевременно с цел идентифициране и елиминиране на повреди и грешки, преди още да са се случили. Ще гледаме във виртуалното бъдеще Към технологиите за прогнозна поддръжка могат да се добавят възможностите на виртуалната реалност (VR) и разширената реалност (AR). Те могат да предложат визуализация на повредата, причините за появата й и решенията за предотвратяването й. AR осигурява платформа, която наслагва компютърно генерирано изображение върху начина, по който потребителят вижда реалния свят. Така на екран може да се визуализира къде точно се намира дадена повреда и да се намалят времето, усилията и разходите за първоначалната диагностика и последващото отстранение. VR добавя още едно измерение, което позволява на потребителя на ниво възприятие да се интегрира в среда, която иначе е недостъпна. С помощта на обикновени комплекти за AR и VR или други специални устройства, потребителят може да се придвижва в клонираната среда в реално време чрез увеличителни обективи. По този начин могат да се предсказват повреди и грешки часове, дни или седмици, преди да се случат. След това те могат да се пресъздадат в безопасна дигитална среда и визуално да се идентифицира подходящо решение.", "date": "2017.11.23", "title": "Технологични тенденции за 2018"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375536-%D1%81%D0%B2-%D0%B1%D0%BB%D0%B0%D0%B3%D0%BE%D0%B2%D0%B5%D1%80%D0%B5%D0%BD-%D0%BA%D0%BD%D1%8F%D0%B7-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B5%D0%B2%D1%81%D0%BA%D0%B8", "text": "23 ноември е празник на св. Александър Невски. На този ден, Александър и Александра имат за втори път в годината имен ден (първия е на 30 август).   На 23-ти ноември се чества паметта на св. благоверен княз Александър Невски, който е патрон на нашата патриаршеска катедрала Александър Невски. Частица от неговите мощи се съхранява под купола на храм-паметника.     Св. Александър Невски е роден през 1220 г. в Русия и е бил княз на Новгородската област.   Историята разказва, че княз Александър храбро защитавал града си от нашествието на шведския крал, молейки Бог да му помогне. Когато вражеските армии се сблъскали при река Нева, спечелила армията на Александър. От битката при река Нева идва и името му - Александър Невски.   В последствие, Александър станал защитник на православната вяра в борбата на руския народ против татарите. Александър бил истински воин както на бойното поле, така и в молитвата във вярата си в Бога. От там идва и значението на името Александър - защитник на мъжете, защитник на вярата, воин на вярата.   Храм паметника в центъра на София носи името св. Александър Невски, защото руският цар Александър Николаевич, когото българите почитат като Освободител е имал за свои небесен покровител, вдъхновител и помощник именно св. Александър Невски. Катедралата е най-голямата и най-високата на Балканите - 52 метра.   И в чест на всички добри дела на св. Александър Невски и всички останали достойни именяци - Александър и Александра, дванадесетте камбани на храм паметника \"Св. Александър Невски\" цял ден празнично ще бият.   На 23 ноември имен ден празнуват всички, които носят името Александър, Александра, Александрина, Александрия, Алекси, Алеко, Сашо.   Честит празник на именниците!", "date": "2017.11.23", "title": "Св. благоверен княз Александър Невски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375537-%D0%BC%D0%B0%D1%80%D1%82%D0%B8%D0%BD-%D0%BF%D0%B5%D1%82%D1%80%D0%BE%D0%B2-%D1%83%D0%B6%D0%B8%D0%BB%D0%B5%D0%BD-%D1%81-3,8-%D0%BC%D0%BB%D0%BD-%D0%BB%D0%B2-%D0%BE%D1%82-%E2%80%9C%D1%83%D0%BD%D0%B8%D0%BA%D1%80%D0%B5%D0%B4%D0%B8%D1%82-%D0%B1%D1%83%D0%BB%D0%B1%D0%B0%D0%BD%D0%BA%E2%80%9D", "text": "    Мартин Петров   „Да, за съжаление тази афера е факт – каза Мартин Петров за „Труд“. – Не мога да повярвам, че подобно грабителство може да се случи и то в държава от Европейския съюз. Изкарах парите си в чужбина, честно и пред очите на света, но ги вложих у нас. И… ето сега какво ме застигна. Не искам повече да коментирам, моля ви. Ангажирах за мой адвокат по случая корифея в търговското право Тодор Табаков, който вече работи по разнищване на аферата. Надявам се с неговия екип да помогнат накрая да има справедливост. Друга развръзка ще е срам за страната ни.“   Мартин Петров установил измамата на 18 август 2017 г. при посещение в клон на „УниКредит Булбанк“. Тогава разбрал, че трудовият договор на назначения му от трезора личен банкер Ирина Ч.А. е прекратен още преди 10 месеца. В този период обаче уволнената служителка продължавала да предоставя на Петров информация за неговите сметки, депозити и операции. Разбира се, той не знаел за „малката подробност“, че банковите новини и извлечения са фалшиви.   Шокът застигнал бившия национал малко по-късно, когато поискал официални справки за движението на парите му. Оказало се, че в периода 2007 – 2017 година без негово знание, съгласие и подпис са извършени над 450 платежни операции по 13 негови сметки.    Сред тях дори теглене на пари в брой на каса в офис на банката, закриване и откриване на депозити и превеждане на суми на трети лица, които Футболист №1 на България за 2006 година не познавал. В сигнала до прокуратурата са посочени няколко имена, сред които и съпругът на Ирина Ч.А. Твърди се категорично, че тя никога не е разполагала с необходимото пълномощно, подписано по надлежния ред от нейния клиент за извършване на въпросните финансови операции.   Повечето от тях са осъществени, докато футболният ас е бил извън България, ангажиран с тренировъчен процес и мачове на отборите, за които е играл. Фаталната Ирина е назначена за личен банкер на Мартин Петров от 2003 година, когато той беше част от германския „Волфсбург“.   Мартин Петров афишира претенции към вътрешния контрол на „УниКредит Булбанк“. Също и затова, че не е уведомен за уволнението на въпросната служителка и не е получавал справки от трезора за движението на парите му. Той настоява да се разследва и възможността да е станал жертва на организирана престъпна група, сформирана от Ирина Ч.А. вътре в трезора. Преди да сигнализира Софийска градска прокуратура, Петров е направил в присъствието на своите адвокати, серия срещи с ръководни фактори в „УниКредит Булбанк“.       Пред „Труд” от пресцентъра на трезора коментираха информацията така: „Клиентите на банките са защитени с банкова тайна. Ако реши, клиент може да направи публични твърдения за отношенията си с банки, но ние нямаме право да предоставяме каквато и да е информация – да я потвърдим или опровергаем в медиите. В случай, че който и да е клиент оспори плащания в банката, извършваме задълбочена проверка и сътрудничим на отговорните органи”.     Мартин Петров е от футболните идоли на България. Роден е на 15 януари 1979-а във Враца. В близо 20-годишната си професионална кариера играе като нападател за „Ботев“ (Враца), ЦСКА, швейцарския „Сервет“, немския „Волфсбург“, испанските „Атлетико“ и „Еспаньол“, и английските „Манчестър Сити“ и „Болтън“. Има 90 мача с 19 гола за националния отбор на България в периода от 1999 г. до 2011 г. Участник на Европейското първенство през 2004 г. в Португалия. Определен от медиите за Футболист № 1 на България за 2006 година. Един от „Трите коня от Каляската“, както Димитър Бербатов нарече триото лидери в последния ни силен национален отбор. Именно Берба, Мартин и Стилиян Петров бяха лицата на това поколение.   Играчът с прякор Свръхзвуковия има репутацията на най-тихата звезда в родния футбол. Мартин не обича шумотевицата и минава „под радара“ на жълтите медии. Известен е като домошар и човек, който няма афинитет към мащабни бизнес начинания. Прекрати кариерата си през 2014-а и започна работа като мениджър в „Агенция Танев“. Със съпругата си Ралица и двете им дъщери живеят между София, Мадрид и Враца.    ", "date": "2017.11.23", "title": "Мартин Петров ужилен с 3,8 млн. лв от “УниКредит Булбанк”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375538-%E2%80%9C%D0%B0%D0%BA%D0%B0%D0%B4%D0%B5%D0%BC%D0%B8%D1%87%D0%BD%D0%B0%D1%82%D0%B0-%D1%80%D0%B5%D1%87%E2%80%9D-%D0%BD%D0%B0-%D0%B1-%D0%B1", "text": "„ Европа е най-големият пазар. Европа – всеки иска да прави бизнес с нея. Европа е най-доброто място за живеене и затова всички искат да отидат там. Ами – ще бъдат така добри да се съобразяват и с Европа. Ето ви сега, в Германия се провалиха пак, или поне аз не прочетох нещо добро, свързано с климатичните промени. Президентът Тръмп ги напусна споразуменията (за климата) и сега ние циклиме върху едно и също нещо. За кой не е факт, че климатични промени има? За кой не е факт, че природата страда всячески от човешката намеса? И то брутална човешка намеса!      За да кажеме – ами това някога ще го решаваме. А ние сме длъжни заради тези хора, втората част от залата (младите хора, студентите – б.р.), да ги решиме сега! Кога е имало такива наводнения? (По време на Тройната коалиция и Емел Етем бяха по-големи – б.р.) Виждате в Атина, виждате в… 400 литра се изваляват! Или когато в Бургаско стана наводнението, валяло дъжд за три часа, колкото в Плевенско за годината. Да, лесно е да кажеш – каналите не ги поемат. Да, каналите няма как да ги поемат. И където и да дадат наводнение по света, е едно и също. Каналите не могат да ги поемат!    Така че – да се върна отново на мисълта си – според мене тук трябва много ясно, точно и бързо европейските политици, лидерите, които са в Европа, да застанат на твърда позиция. С цялото ми уважение – и към Щатите, и към Русия, и към Турция, и към Иран – но бежанците идват в Европа! Те не се връщат да отидат нито в Русия, нито в Иран, нито – дори виждате Арабският свят не ги приема.    И когато се решава такъв въпрос, там трябва задължително да има европейски лидери – а ние имаме достатъчно! Не само премиерите, президентите или канцлерите на европейските държави. Имаме председател на Европейския съвет Доналд Туск – достатъчно авторитетен човек. Имаме председател на ЕК – достатъчно авторитетен човек. Имаме председател на Европейския парламент – достатъчно авторитетен.    Ние чакаме да видиме кво ще решат. След като се събират те (КОИ?! – б.р.) да го решават, значи те го и предизвикват. И ние ще поемаме сега (председателството) и ще се караме – колко мигранти ще ни върнат примерно в България – 10, 100, 1000 – никой не може да каже цифрата. Ако са 1000, догодина няма ли да станат 2000? И българското общество веднага застава нащрек. Ма така е в Полша, така е в Унгария, така е в Чехия, Словакия, в Австрия – навсякъде вече. Кой предизвиква войните? Ние ли отиваме да се биеме там?”   ", "date": "2017.11.23", "title": "“Академичната реч” на Б.Б."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375539-%D1%80%D0%BE%D1%81%D0%B0%D1%82%D0%BE%D0%BC-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B8-%D1%82%D0%BE%D0%B2%D0%B0-%D0%B5-%D0%BC%D0%BD%D0%BE%D0%B3%D0%BE", "text": "    “.                                          ", "date": "2017.11.23", "title": "Росатом: За българи и това е много"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375540-%D0%B7%D0%B0-%D0%BA%D0%BE%D1%80%D0%BE%D0%BD%D0%B0%D1%82%D0%B0-%D0%BD%D0%B0-%D0%BC%D0%B8%D1%81-%D0%B8%D0%B7%D0%BC%D0%B0%D0%BC%D0%B5%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Тази Мис България стана истински феномен.     Не толкова заради феноменалния й клюнов нос.    Не заради феноменалнота липса на излъчване.     Феноменът на Мис България – Тамара се оказа нейният избор.  Избор под масата. Избор против правилата. Избор против естествения ход на живота.  Хората се разбунтуваха, Мис България – Тамара им бръкна в очите, защото се оказа олицетворение на ужасната българска действителност. С измислени „герои”, с назначени под булото на лъжата миски и политици, с арогантни ВИП-персони, завладели екрана и обществената сцена.   Вместо усещането за красота, каквато трябва да има в такъв конкурс, вместо приказката за прекрасната фея, организаторите показаха фалшив декор, който прикрива покварени нрави, липса на всякакви норми за морал, поведение и обществени стойности.   Прокълната днес Мис Тамара всъщност е нещастната днес България. С живот на продан. С лъжа и измама. С брутална простоватост и продажност.   Мис Измамена България толкова жегна хората, че засенчи дори скандалите в политическия живот.   Попатаха ме днес, какво трябва да се направим сега.  Не знам правилата на конкурса. Не знам кои и как са избирани в журито, което се провали.  Но хората искат справедливост. Искат си красотата. Истинската. Искат си приказката за прекрасната фея.  Ами, дайте им я! Цяла глава на парламентарен шеф падна, та една килната корона на фалшива миска ли да крепим?  Сложете тази корона на онази прекрасна главица, която излъчва истинската Красота!  Иначе ще загубим и тази илюзия.   Или пък хората насила ще свалят короната.   Независимо на коя глава е. Май дотам вече сме стигнали.  ", "date": "2017.11.23", "title": "За короната на Мис Измамена България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375535-23-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "176 г. - Римският император Марк Аврелий отпразнува триумфа си на победител след 8-годишно отсъствие от столицата, през което време ръководи военни операции.     1492 г. - Испанският крал Фернандо I обявява, че имотите на испанските евреи стават собственост на короната.     1700 г. - Започва понтификата на папа Климент XI.     1852 г. - В Англия са въведени първите пощенски кутии.     1906 г. - Лидерът на американските мормони Джоузеф Смит е глобен за полигамия.     1940 г. - Втората световна война: Румъния подписва договор за присъединяване към Тристранния пакт.     1942 г. - Втората световна война: По време на битката при Сталинград съветската армия обкръжава групата армии на Хитлеристка Германия, командвани от фелдмаршал Фридрих Паулус.     1963 г. - В ефир излиза първи епизод на британския фантастичен сериал Доктор Кой.     1971 г. - Китайската народна република става постоянен член на Съвета за сигурност на ООН.     1980 г. - Серия от земетресения в Южна Италия отнемат живота на около 4 800 души.     1981 г. - В Китай е разрешен частния бизнес.     1990 г. - Първата експедиция до Южния полюс, съставена изцяло от жени (3 американки, 1 японка и 12 рускини), започва в Антарктида първия етап от 70-дневния, 1 287 километров преход.     1991 г. - Ден преди да умре фронтменът на Queen Фреди Меркюри публично обявява, че е болен от СПИН.     1993 г. - Молдова въвежда като национална валута - леята.     1996 г. - Република Ангола официално се присъединява към Световната търговска организация.     1997 г. - Обявен е банкрута на японската финансова компания Ямаичи, дотогава сред 10-те най-мощни в света.     2000 г. - Открит е естественият спътник на Юпитер Йокаста.     2003 г. - В резултат на масови протести и гражданско неподчинение, известни като Революция на розите, президентът на Грузия Едуард Шеварднадзе подава оставка.     2004 г. - Състои се световната премиера на компютърната игра World of Warcraft.      ", "date": "2017.11.23", "title": "23 ноември, историята в снимки"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375530-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-23-%D0%BD%D0%BE%D0%B5%D0%BC%D0%B2%D1%80%D0%B8", "text": "Днес трябва по-свободно да общувате с всички, които срещнете по пътя си. Не се страхувайте да споделяте мислите си и да рекламирате своите таланти. Ще имате голям шанс за успех във всичко, стига да сте уверени в себе си. В семейния живот, напротив, трябва да станете по меки и внимателни. Днес трябва да сте педантични в работата си, в противен случай ще направите много фатални грешки. Следете състоянието на здравето си, спазвайте хранителен режим и започнете да пиете витамини. С бизнес партньорите, трябва да сте по-внимателни, не споделяйте идеите и плановете си за бъдещето. Вечерта е подходяща за общуване със семейството. Днес, ще заемате централна роля, както в кръга от колегите си, така и у дома. Всички ще искат от вас съвет и това, ще ви носи удовлетворение. Възможно е да подпишете изгоден договор и веднага, да се заемете с изпълнението. Спокойствието и хармонията в любовта, ще ви помогне да поддържате вътрешна дисциплина и мъдрост. Денят е добър за решаването на важни проблеми в работата и личния живот. Вие най-накрая, ще намерите време за ремонт на дома, колата или за изкарване на паспорт. Вечерта ви очаква, обещаваща вечер насаме с любимия човек. Уви, не често, ви се дава такава възможност, заради заетостта ви. Всяко събитие, в което решите да участвате, ще ви донесе повече главоболия, отколкото радост. Не бързайте да приемате всички покани. Днес, ще се развиват успешно финансовите въпроси и до вечерта, може да получите добра сума пари. Вечерта отидете на кино или театър, за да се разтоварите от ежедневните проблеми. Работете всеотдайно и упорито за постигане на целта си. Ако някой се опитва да ви отклони от важните неща, не се страхувайте да отвърнете рязко. Физическата активност и вземането на решения, е по-добре да оставите за друг ден. Не сте готови морално за промяна, така че, не си струва да рискувате. По-добре е днес, да останете сами и да се замислите за развитието на вашите способности. Възможности за подобряване на личния си живот имате много, най-важното е да ги забележите. Може болезнено да приемете преместването в друг град или държава, на близък приятел. Вечерта посветете на общуване в социалните мрежи с хора, с който имате еднакви интереси. Сутринта, ще ви се струпа много работа, но лесно ще се справите, като сортирате и изхвърлите не нужното. Придържайте се към позицията си, ако става дума за инвестиране на големи суми пари в общ бизнес с приятел. Най-добрият начин за излизане от стагнацията е реформата! Трябва да намерите нови начини за развитие.   Ако днес решите да работите сами, само ще спечелите от това. На първо място, ще укрепите финансовата си позиция. На второ място, ще сте в състояние да покажете най-добрите си страни, пред шефовете. В любовта, не е необходимо да разчитате на външна помощ. В състояние сте, сами да решите проблемите във връзката с човека, когото обичате. Трябва да бъдете подготвени за всякакви бедствия и промени в живота. Няма да бъде лесно да преодолеете вътрешният дискомфорт, особено при общуване с отрицателни личности. В работата ви е възможно да получите, бонус или печеливш проект. Покровителството на шефовете и професионалния успех, ще бъдат на ваша страна. Днес, ще сте по-мързеливи и често, ще се отдавате на мечти. Въпреки това, върху вас, ще се струпат неотложни въпроси и да се справите с тях, ще е просто не реалистично. Ако наскоро сте се запознали с избраника си, трябва да покажете най-добрата си страна. Купете подарък или организирайте красива романтична вечер. Трябва да предложите оригинални идеи, тогава обещаващата позиция и високата заплата – са ви гарантирани. Обърнете внимание на това, кой и какво говори, по-специално за вас. Възможно е неочаквано пристигане на роднини и новини от приятел. Ако гледате с хумор на някои неща, това ще ви направи по-силни и мъдри.", "date": "2017.11.23", "title": "Дневен хороскоп 23 ноември"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375526-%D0%B0-%D0%BC%D0%BE%D0%B4%D0%B0-%D0%B8%D0%B4%D0%B2%D0%B0%D1%82-%D0%B6%D0%B5%D0%BD%D1%81%D0%BA%D0%B8%D1%82%D0%B5-%D0%BA%D0%BB%D0%B8%D0%BD%D0%BE%D0%B2%D0%B5-%D1%81-%D0%B8%D0%B7%D0%BE%D0%B1%D1%80%D0%B0%D0%B6%D0%B5%D0%BD%D0%B8%D1%8F-%D0%BD%D0%B0-%D0%BF%D0%B5%D0%BD%D0%B8%D1%81%D0%B8-%D1%81%D0%BD%D0%B8%D0%BC%D0%BA%D0%B8", "text": "В социалните мрежи набира обороти нова мода: клинове с принт на долната част на скулптурата на Давид. Снимка на позиращо с въпросния тоалет момиче вече стана много популярна в мрежата, и мнозина сериозно смятат, че това е най-новата мода. \r\n   \r\n   Не се поддавайте! Това пише Лайф ру. На клина е изобразена долната част на скулптурата Давид на Микеланджело. Фото © RageOn \r\n   \r\n   В определени сайтове въпросните клинове може да бъдат закупени за 60 долара. Фото © RageOn Вероятно, мнозинството няма да оцени новия тренд, но някои са на мнение, че той допълва техния стил. \r\n   \r\n   Именно това е снимката, която стана много популярна в интернет. Фото © Instagram/ jessie.pridemore \r\n   \r\n   А това е отговорът на разумните хора на тази нова мода. \r\n   \r\n        ", "date": "2017.11.23", "title": "На мода идват женските клинове с изображения на пениси (СНИМКИ)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375527-%D0%BA%D0%B0%D0%BB%D0%BA%D0%B0%D0%BD%D0%B4%D0%B6%D0%B8%D0%B5%D0%B2%D0%B0-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%81-%D0%BD%D0%BE%D1%81%D0%B0-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "От много време вече не се занимавам с това. Съсредоточила съм се върху юридическата си кариера. Лично моят избор за фаворит не беше този, той беше в топ 5. Второто и третото момиче изцяло съвпадат с моя избор. Не знам как са гласували другите. Това заяви в ефира на \"Здравей, България\" Антония Петрова по повод на новата \"Мис България\", след избора на която социалните мрежи гръмнаха, че конкурсът е нагласен.  \"Както е казал Ботев - обичаме силно да любим и мразим. Ние обичаме пък най-предимно да мразим. Животът предлага на Тамара лимони, нека си направи лимонада. Никой не ходи в гората, ако го е страх от мечки, това е\", добави Петрова.  Освен нея в студиото бе и Жени Калканджиева, която бе доста по-остра към победителката в конкурса. \"Не съм присъствала на конкурса. Не съм виждала момичето без грим. Смятам, че носът й е малко по-голям, отколкото трябва. Гримът й не е хубав. Тя доколкото знам е била Мис София.  Пълно е с клиники за естетична медицина. Аз лично бих я пратила там или поне не бих я допуснала до конкурса. Единственият начин, по който тя може да се спаси в момента, е с много силна социална и благотворителна дейност през цялата година\", каза Калканджиева. \"Това момиче със сигурност няма да е щастливо от тази победа, както и нейното семейство. Хората, които участват в организацията, също.  В момента е проблем, че всички конкурси са се пръснали. Важното е, че това момиче няма да ни представлява на Мис Свят. Трябва да направим един хубав национален кастинг, подкрепен от телевизия. Тогава ще има много по-богат избор от момичета и нивото ще е съвсем различно\", добави Калканджиева.  \"В България това е просто почетна титла. Тя е хубав старт, но е важно как ще го използва момичето. На мен това ми отвори много врати като юрист, а и на международната сцена също. Въпросът е как тя ще обърне нещата. Желая й успех\", каза тя. \"Бих препоръчала на момичето да си направи една лека корекция на нослето. Цял живот този нос ще я преследва. Тя трябва да се раздели с него\", каза Калканджиева. \"Момичето така или иначе не е напълно естествено, аз виждам филър в устните. Като е направила едно, не знам защо да не направи и друго\", добави Тоца.", "date": "2017.11.23", "title": "Калканджиева се изгаври брутално с носа на новата Мис България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375528-%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B2-%D1%81%D1%82%D1%80%D0%B0%D1%81%D1%82%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B0-%D0%B0%D1%84%D0%B5%D1%80%D0%B0", "text": "Поп певицата Гери-Никол има тайна връзка с един от най-популярните и харесвани актьори от сериала „София – Ден и нощ\" – Еди Канхуш. Това твърдят източници от актьорските среди. Заедно са сравнително отскоро и крият за отношенията си по желание на Гери-Никол. Запознали се благодарение на хитовата сапунка, на която певицата била върл фен. От всички участници в риалити сериала Гери най-много харесвала именно Еди, който изпълнява ролята на Асен, гаджето на Симона.      Заприказвали се покрай общи познати и започнали да излизат в една компания, а от няколко месеца насам били повече от приятели, твърди в. \"Галерия\". Припомняме, че в началото на лятото Гери-Никол бе погрешно свързвана с друг един актьор от„София – Ден и нощ\" – Кристиян Кирилов, в ролята на Митака.  Мускулестият мачо публикува снимка с певицата от нейно участие, което предизвика горещия слух. Всъщност Гери и Кристиян се познават именно покрай Еди Канхуш.      Папарашките кадри пък са заснети по време на участие на Алисия, в което се включва за кратко и Гери-Никол. На снимките се вижда как Еди купонясва с Яката дупара. Мъжът, който я е вдигнал на ръце, е гримьорът на звездите Цецо Андреев, а Канхуш през това време ги снима. Фотосите със сигурност ще разочароват голяма част от фенките на „София – Ден и нощ\". Еди Канхуш е сред топ звездите в сапунката не само заради чаровната си външност, но и благодарение на актьорската си игра. Той е един от най-талантливите в сериала и прави впечатление с непринуденото си поведение пред екрана.     Освен това, героят му Асен е изключително интересен и Еди не крие, че до голяма степен си приличат с него. Иначе Канхуш е родом от Плевен, но живее в София. Има арабска жилка. Учи „Актьорско майсторство\" в „Нов български университет\", а през свободното си време тренира карате.", "date": "2017.11.23", "title": "Гери-Никол в страстна любовна афера"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375529-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%BD%D0%B0%D0%BF%D1%81%D1%83%D0%B2%D0%B0-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80", "text": "Скандалната певица Дебора е напуснала внезапно шоуто \"Биг Брадър Most Wanted\". Фолк дивата е излязла от риалитито още в понеделник, но това се пазело в дълбока тайна, издадоха ексклузивно за БЛИЦ от екипа на шоуто. Красавицата, която блесна с алкохолни изцепки в Къщата, не е издържала на последната мисия и е пожелала доброволно да напусне \"Биг брадър\".      Брюнетката агресирала до такава степен, че дори си позволила да напсува Брадъра. Припомняме, че Дебора взриви риалитито още от първата вечер. Влезе в остър конфликт с Луна и Людмила Захажаева, с които си размениха остри вербални нападки.    Представянето й във формата ще бъде запомнено и с горещата й свалка с рапъра Дий, за която тя отрича. Камерите хванаха двамата да се натискат в палатката в двора на Къщата по време на една от мисиите, но и двамата отричаха до последно пред останалите си съквартиранти за нещо такова.", "date": "2017.11.23", "title": "Участник напсува \"Биг брадър\""}
{"url": "http://www.classa.bg/%D1%81%D0%B2%D1%8F%D1%82/item/375521-%D0%B1%D1%83%D1%80%D0%BD%D0%B8%D1%8F%D1%82-%D0%B6%D0%B8%D0%B2%D0%BE%D1%82-%D0%BD%D0%B0-%D0%B1%D0%BE%D1%80%D0%B8%D1%81-%D0%B1%D0%B5%D0%BA%D0%B5%D1%80", "text": "На 17 години той печели първата си титла от голям турнир и се превръща в спортна икона. Следват милионни печалби, два брака, извънбрачна афера и... фалит. На 22 ноември Борис Бекер стана на 50.            Рижавото момче, което покори света 7 юли 1985 година: над 11 милиона германци наблюдават по телевизионните екрани как изведнъж 17-годишният Борис Бекер се превръща в спортна икона. На тази дата той печели първата си титла на Уимбълдън. Година по-късно, както и през 1989 Бекер отново печели турнира. Покрай неговия успех, в Германия тенисът става свръх популярен.     Летящият плонж на Бекер През 1990 година Бекер за четвърти път става \"Спортист на годината\". Той развива своя разнообразен стил на игра най-вече на бързи настилки - в зала или на трева. Неговата сила са сервисът и ударите от воле. Любителите на тениса го обичат най-вече заради легендарния му плонж. При него Борис Бекер изпълнява удар от воле във въздуха - както на тази снимка от 1990 в Уимбълдън.     На върха През 1991 Борис Бекер печели откритото първенство на Австралия и за първи път оглавява световната ранглиста. Германецът печели общо 49 отделни турнири. Той обаче така и не успява да си тръгне с титла от откритото първенство на Франция.     Първи брак В края на 1993 Бекер сключва брак с германо-американската актриса и дизайнер Барбара Фелтус. През 1999, малко преди да се роди второто им дете, Барбара научава от медиите за аферата на Борис с руския фотомодел Анджела Ермакова. Резултатът от изневярата: Бекер се развежда със съпругата си и се сдобива с извънбрачна дъщеря от Анджела.     Раздялата с корта След поражението си срещу Патрик Рафтър на осминфинала на Уимбълдън през юни 1999, Борис Бекер слага край на кариерата си. По-късно той казва, че за спортните си триумфи е платил твърде висока цена: \"Имам две изкуствени стави, 10-сантиметрова метална шина на десния крак, а и леко накуцвам.\"     На подсъдимата скамейка През 2002 година Борис Бекер получава две години условна присъда за укриване на данъци - сумата е 1,7 млн. евро. Според съда, тенис звездата е имал адресна регистрация в данъчния рай Монако, но всъщност е живял в Мюнхен.     И отново на съд Щастие в нещастието: през 2007 година Бекер отговаря пред съда за фалита на компанията \"Sportgate\", в която той притежава 60-процентен дял. Бекер обаче се отървава с малко: осъден е да плати сумата от 114 000 евро.     За посмешище След извънбрачната афера, развода и условната присъда, Борис Бекер отново се \"проявява\": с участието си в едно телевизионно предаване той става за посмешище пред цяла Германия.     Вторият брак През 2009 година Борис Бекер се жени за втори път: избраницата му е холандката Шарлели Керсенберг. През 2010 двамата се сдобиват със син - Амадеус Бенедикт Едли Луис. Семейството живее в Лондон и Цюрих.     Борис Бекер е фалирал? На 21 юни 2017 съд в Лондон признава Борис Бекер за неплатежоспособен, след като той е спрял да обслужва кредита си към една банка. В Туитър Бекер пише, че е \"изненадан и разочарован\". Малко след това обаче адвокатът му отрича Бекер да е във фактически фалит и добавя, че клиентът му всъщност \"не е много вещ по финансовите въпроси\".", "date": "2017.11.23", "title": "Бурният живот на Борис Бекер"}
{"url": "http://www.classa.bg/%D1%81%D0%B2%D1%8F%D1%82/item/375522-%D0%BF%D0%B0%D0%BB%D0%BC%D0%BE%D0%B2%D0%BE%D1%82%D0%BE-%D0%BC%D0%B0%D1%81%D0%BB%D0%BE-%E2%80%93-%D0%BF%D0%BE-%D0%BE%D1%82%D1%80%D0%BE%D0%B2%D0%BD%D0%BE-%D0%BE%D1%82-%D0%B6%D0%B8%D0%B2%D0%B0%D0%BA%D0%B0-%D0%B8-%D1%86%D0%B8%D0%B0%D0%BD%D0%B8%D0%B4%D0%B0", "text": "Европа отдавна се отказа от вредното палмово масло и от маргарина. Учени доказаха, че палмовото масло е абсолютна смъртоносна отрова. Но у нас хранителните фирми продължават безнаказано да ни тровят. Палмовото масло предизвиква редица смъртоносни заболявания, особено сред деца и подрастващи.   Най-новите изследвания, проведени от Европейската агенция по сигурността на хранителните продукти – EFSA, и Обединения експертен комитет по хранителните добавки – JECFA, окончателно отговориха на въпроса защо е вредно палмовото масло.     Когато хранителни продукти се произвеждат при високи температури – над 200 градуса; например при рафинирането и пърженето на растителни масла и мазнини се образуват вредни вещества – 2-MCPD и 3-MCPD. Тези вещества и имена нищо не говорят на купувача.   Те са открити през 70-те години на миналия век, но вредното им въздействие върху човешкия организъм започна да се изследва неотдавна. Днес е доказано, че тези вещества са крайно токсични.   3-MCPD и неговите производни са силна отрова за пикочно-половата система. Той води до патологии на бъбреците, предизвиква бъбречна недостатъчност и рак на органите на пикочнополовота система. Освен това 3-MCPD предизвиква анемия, токсичен е за нервната система и за плода при бременни.   Още по-опасни са глицидиловите естери, които поразяват генетичния материал на клетката. Т.е. тяхната опасност идва от факта, че генетичните промени се предават на потомствата, които никога не са поемали тези вещества. Т.е. детето се ражда вече “отровено” с палмово масло. Глицидиловите естери пораждат нервната система, водят до мъжко безплодие и образуването на злокачествени тумори.   Оказва се, че на практика те се съдържат в почти всичките хранителни продукти: като се започне от картофи фри, понички, пушени храни и се стигне до на пръв поглед “безобидните” – кафе, хляб, тостове, юфки и др. Най-много вредни вещества според европейски учени се съдържат в снаксовете и солените крекери.   Глицидиловите естери и 3-MCPD се образуват при топлинната обработка на всичките без изключение растителни масла, но в различна концентрация.   Специалисти от Международния институт за науката от живота – International Life Sciences Institute, класифицира всичките растителни масла и мазнини по съдържание на вредни вещества на три групи.   Първата: с ниско съдържание 3-MCPD – слънчогледово, соево и кокосово масло. Употребата им в умерени количества е относително безвредно.   Втората: със средно съдържание на 3-MCPD – зехтин, фъстъчено, царевично, памучно и оризово масло.   Третата: с високо съдържание на 3-MCPD – всички хидрогенизирани мазнини, включително и маргаринът, палмовото масло, твърдите мазнини за фритюрник. Всичките в чист вид са абсолютна отрова!   Европейската агенция по безопасност на хранителните продукти по поръчка на Еврокомисията – правителството на Евросъюза, проведе огромно изследване, за да научи – доколко са вредни рафинираните масла. Безопасното ниво на 3-MCPD е 0,8 мг/кг от теглото на човека на ден. Ако количеството му е повече, започват опасни последици.   За глицидиловите естери “безвреден” минимум въобще няма. Т.е. това вещество е опасно във всякаква концентрация, подобно на живака или цианида. Те въобще не трябва да присъстват в хранителните продукти.   Когато резултатите от изследването бяха публикувани, подействаха на обществото като бомба. В търговските мрежи в различни страни започна масовото изтегляне на хранителни продукти, оказали се силно отровни. През май 2016 г. в Италия в няколко търговски мрежи, включително и в най-голямата в страната – СООР, иззеха от продажба повече от 200 хранителни продукти, включително и пастата “ “, защото в тях се съдържа най-много палмово масло.   Днес в Австрия иззеха от търговската мрежа детското хранене Novalac, произведено в Германия и Франция, тъй като в него беше открито високо съдържание 3-MCPD и глицидилови естери, потенциално опасни производни на палмовото масло.   Върху цялата хранителна индустрия в ЕС беше нанесен силен удар. Благодарение на учените беше установено, че десетилетия наред милиони хора бяха поемали една истинска отрова.   След скандала членове на Европейската федерация, която отговаря за производството на масла и протеини – FEDIOL, беше принудена да преговаря с европейските власти и да се договорят за обща работа по снижаване нивото на 3-MCPD в маслата.   Производителите неохотно се съгласяват да намалят съдържанието на глицидиловите естери в маслата си до един промил – 1мг/кг продукция. В средата на 2018 г. в Европа ще бъдат законодателно закрепени жестоки ограничения в съдържанието на глицидиловите естери и 3-MCPD в хранителните продукти и на първо място – в детското хранене.   3-MCPD е представител на класа вещества, наречени хлорпропаноли. Тези мазнини се замърсяват от хлор или когато се използва солна киселина в съчетание с нагряване при тяхното добиване. Висока концентрация на 3-MCPD има в нискокачественото палмово масло, което използват недобросъвестни производители.   Вторият източник на 3-MCPD са филтрите пакети за чай, кафе, билки, хартиени филтри.   Третият източник са сосовете за бързо приготвяне.   Соевият сос също се превръща в отрова, когато се използва бърза промишлена технология за получаването му.   Четвъртият източник на 3-MCPD са различните полимерни опаковки: например белтъчните колбасни обвивки, които се смятат за най-безопасни.  ", "date": "2017.11.23", "title": "Палмовото масло – По-отровно от живака и цианида"}
{"url": "http://www.classa.bg/%D1%81%D0%B2%D1%8F%D1%82/item/375523-%D1%80%D0%B0%D0%B7%D0%BF%D0%B0%D0%B4%D1%8A%D1%82-%D0%BD%D0%B0-%D0%BD%D0%B0%D1%82%D0%BE-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D0%BE%D1%82-%D1%82%D1%83%D1%80%D1%86%D0%B8%D1%8F", "text": "Приказките за вероятното излизане на Турция от НАТО, макар и за това да има все повече причини, може би изглеждат преувеличени.   Но нека погледнем върху ситуацията.   НАТО изглежда монолит с дълга опашка от желаещи да се присъединят към блока.   Вярно, също такъв монолит беше и ЕС, претендентите за него също стояха на опашка.   Но Великобритания напусна ЕС, а тя е втората икономика в ЕС след германската. А  втората по брой в състава на НАТО след американската е армията на Турция.     Към поредицата скандали, разделящи все повече Турция от НАТО, се добави още един тези дни — по време на ученията на НАТО   Trident Javelin в Норвегия.   Случаят е знаков.   Световните СМИ съобщиха, че някакъв служещ-единак на своя глава бил поставил по време на военните учения или мишени, или плакати с изображенията под формата на условен противник на Ататюрк и Ердоган.   Но работата съвсем не е в служителя-единак.   А това не може да се обясни с действията на някакъв си единак.   Остава само да предположим, че в НАТО умеят да гледат в бъдещето.   Политическата върхушка в Турция се разтресе от негодувание.   Президентът Ердоган отзова 40 турски войници от ученията в Норвегия и заяви, че подобно «безсрамие е отражение на изкривената гледна точка, която има НАТО».   Няма как при тази ситуация да подействат каквито и да било извинения, макар НАТО и Норвегия да се извиниха, почти се поклониха до земята.   В Турция по повод нанесеното оскърбление беше възбудено наказателно дело.   Ердоган практически единодушно бе подкрепен от водещите политици в страната.   Лидерът на главната опозиционна партия на Турция Кемал Кълъчдароглу заяви, че «оскърбяването на турската история и настоящото ръководство е неприемливо».   Председателят на партията «Национално движение» Девлет Бахчули отказа да признае случилото се за действие на «невинни хулигани».   Според него, това е «проява на психологическа война» и «открита враждебност» по отношение на Турция.     Само намиращият се в онзи момент в Канада началник на Генералния щаб на Турция генерал Хулуси Акар се опита да замете скандала, изразявайки надежда, че сътрудничеството между Турция и НАТО няма да бъде разрушено чрез тази ….случка.   Генералът дори изпадна в известно противоречие със собствения си президент и свърза инцидента с организацията на Фетхуллах Гюлен ФЕТО.   При всички положения, земетресението между НАТО и Турция продължава с нови и нови трусове. До колко по Рихтер ще достигне трясъкът на земните пластове, предстои да видим.", "date": "2017.11.23", "title": "Разпадът на НАТО ще започне от Турция"}
{"url": "http://www.classa.bg/%D1%81%D0%B2%D1%8F%D1%82/item/375524-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%BE-%D1%81%D0%B5%D0%BB%D0%BE-%D0%B4%D0%B0%D0%B2%D0%B0-%D0%BF%D0%BE-70-000-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0,-%D0%BA%D0%BE%D0%B8%D1%82%D0%BE-%D1%81%D0%B5-%D0%B7%D0%B0%D1%81%D0%B5%D0%BB%D1%8F%D1%82-%D0%B2-%D0%BD%D0%B5%D0%B3%D0%BE", "text": "Към тази мярка кметството прибягна, за да спре изселването на хората.      В момента там живеят малко над 200 жители.    Любопитното е, че в най-добрите времена там са живяли не повече от 400.   За да се участва в програмата обаче има някои изисквания – кандидатите да не са по-възрастни от 45 години и да си купят къща в селото, но за не по-малко от 200 000 долара.    Третото изискване е да се живее в селото не по-малко от 10 години.   .", "date": "2017.11.23", "title": "Швейцарско село дава по 70 000 долара на семейства, които се заселят в него"}
{"url": "http://www.classa.bg/%D1%81%D0%B2%D1%8F%D1%82/item/375525-%D0%BF%D1%8A%D1%80%D0%B2%D0%B8-%D0%BA%D0%B0%D0%B4%D1%80%D0%B8-%D0%BD%D0%B0-%E2%80%9C%D0%BB%D0%B5%D1%82%D1%8F%D1%89%D0%B8%D1%8F-%D1%80%D0%B0%D0%B4%D0%B0%D1%80%E2%80%9D-%D0%B0-100", "text": "\r\n\t \r\n         Изпитанията бяха проведени на летището на Таганрогския авиационен научно-технически комплекс “Г.М. Бериев” и преминаха успешно. \r\n   \r\n   Мултифункционалният авиокомплекс А-100 “Премиер” по характеристики превъзхожда чуждестранните си аналози – американския “летящ радар” Е-3 AWACS. \r\n   Руската разработка, създадена на базата на Ил-76МД-90А, притежава цифров навигационен комплекс и цифрова система за управление със “стъклена” пилотска кабина, както и нов двудиапазонен локатор с фазирана антенна решетка. \r\n Благодарение на това той е способен да “вижда” изтребители и бомбардировачи със  . \r\n     \r\n", "date": "2017.11.23", "title": "Първи кадри на “летящия радар” А-100"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375531-%D1%85%D0%B0%D1%80%D1%87%D0%B8%D0%BC-20-%D0%B7%D0%B0-%D0%BF%D0%BE%D0%B4%D0%B4%D1%80%D1%8A%D0%B6%D0%BA%D0%B0-%D0%BD%D0%B0-%D0%B6%D0%B8%D0%BB%D0%B8%D1%89%D0%B5%D1%82%D0%BE", "text": "Средният разход на българското домакинство за поддръжка на жилището е бил около 20 процента от общите му разходи. Това показват данни на Евростат за тенденциите в поддръжката на жилищата в страните от Евросъюза през миналата година. Средният показател за поддръжка на жилищните нужди, като вода, отопление, горива, ремонти и други във всички страни от Съюза е бил малко над 24 на сто, става ясно от данните. Най-висок дял на разходи от домакинствата, похарчени за жилищни нужди са в Дания, Финландия и Великобритания. А най-ниски в Малта, Литва, Кипър и Естония. Данните показват още, че през 2016 г. повече от половината от населението във всяка от държавите-членки на ЕС, е живеело в собствени жилища, като техният дял варира от 52 процента в Германия - до 96 процента в Румъния.", "date": "2017.11.23", "title": "Харчим 20 % за поддръжка на жилището"}
{"url": "http://www.classa.bg/%D1%81%D0%B2%D1%8F%D1%82/item/375518-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BA%D0%B0%D1%81%D0%B0%D0%BF%D0%B8%D0%BD%D0%B0-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5", "text": "            Обвинителният акт е дълъг и включва най-тежките обвинения: за геноцид, тежки нарушения на Женевската конвенция, военни престъпления и престъпления срещу човечеството. В периода април 1992 - юли 1995 година под ръководството на генерал Младич босненската сръбска армия тероризираше населението на Босна и Херцеговина - неговите отряди нападаха градове и села, плячкосваха, опожаряваха, изнасилваха и избиваха несръбското население. Освен това генерал Младич е отговорен за тригодишната обсада и бомбардировките в Сараево, а не на последно място - и за планирането и извършването на клането в Сребреница през юли 1995 година.   \"Стреляйте само на месо! Човешко месо! Те нямат нищо - само няколко прости пушки. Това е всичко.\" Така гласи заповедта, която Ратко Младич издава по радиото при щурмуването на тогавашната защитена зона на ООН в Сребреница. И войниците го послушват: за няколко дни те прогонват от домовете им 30 хиляди бошняци - пред очите на холандските \"сини каски\". Около 8 хиляди мъже и момчета са избити, а телата им - захвърлени в масови гробове. Клането в Сребреница е най-ужасното престъпление в Европа след края на Втората световна война. Включително заради ролята на Младич в тогавашните събития чуждите медии го нарекоха \"касапина на Балканите\". Кариерата си Ратко Младич започва като убеден комунист. Той е роден през 1943 г. в Източна Босна. Когато е на две години, баща му, който е бил партизанин, е убит от бойци на хърватските усташки милиции. По-късно Младич завършва с отличие военната академия в Белград. В началото на войната в Хърватия през юни 1991 г. той е полковник от югославската армия и е назначен за командир на Девети корпус, разположен в района на хърватския град Книн. Задачата му е да организира сръбската съпротива срещу хърватската независимост. Под негово ръководство сърбите извършват тежки бомбардировки над градовете Сибеник и Задар и прогонват местното население от района.         През май 1992 г. Младич - вече произведен в генерал - е изпратен със същата задача в Босна и Херцеговина. Там той поема командването на босненските сръбски отряди, които се опитват да свържат контролираните от сърбите райони в Източна и Западна Босна. Лично генерал Младич заповядва обсадата и бомбардировките на Сараево. Макар официално да е бил подчинен на лидера на босненските сърби Радован Караджич, Младич е имал много силно влияние сред сръбското население в Босна. Така например през 1993 г. той успява да убеди босненско-сръбския парламент да отхвърли мирния план на межуднародните посредници Дейвид Оуен и Сайръс Ванс.   На 25 юли 1995 - още преди подписването на Дейтънския мирен договор - Хагският трибунал за бивша Югославия подвига обвинения срещу Радован Караджич и Ратко Младич за престъпления, извършени в Босна и Херцегоина. Година по-късно новоизбраната президентка на Република Сръбска - Биляна Плавшич - освобождава Младич от поста му на началник на Генералния щаб. След това той се укрива - очевидно подпомогнат от сръбски политици и от военните. Но истински никога не се е крил - многократно е бил забелязван в ресторанти или на футболни мачове, охраняван от негови привърженици.   През май 2011 година Младич е арестуван в Сърбия, след като международната общност засилва неимоверно натиска си над сръбското правителство за неговото задържане. От шест години той е в затвора на Хагския трибунал, където очаква присъдата си днес. Процесът срещу него продължи 523 дни, по време на които бяха изслушани близо 600 свидетели. До последно Младич отричаше обвиненията, които дори нарече \"отвратителни\", а самия Хагски трибунал - \"сатанински\".    Обвинението посика доживотна присъда за 75-годишния днес генерал, а защитата настоява той да бъде признат за невинен.", "date": "2017.11.23", "title": "Доживотен затвор за \"касапина на Балканите\""}
{"url": "http://www.classa.bg/%D1%81%D0%B2%D1%8F%D1%82/item/375519-%D1%81%D0%B5%D0%B3%D0%B0-%D0%B2%D1%81%D0%B8%D1%87%D0%BA%D0%BE-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D1%89%D0%B0%D0%B9%D0%BD%D0%BC%D0%B0%D0%B9%D0%B5%D1%80", "text": "            Федералният президент на Германия има твърде малко пряка политическа власт – този принцип е заложен от бащите на германската конституция заради поуките от провала на Ваймарската република. Идеята е била, никога повече германски президент да не е в състояние така лесно, както едно време, да отнема правомощията на парламента. В резултат на това германският държавен глава има доста ограничени права - да подписва закони, да държи речи и да прави държавни посещения в чужбина.   Той обаче разполага и с един таен инструмент на властта: член 63-ти от основния закон гласи, че президентът предлага на парламента бъдещия канцлер или канцлерка. Винаги досега това е било едно изцяло формално право, но не и този път, когато се провалиха предварителните сондажи за съставяне на коалиционно правителство.     Франк-Валтер Щайнмайер, който има богат опит като дипломат, сега провежда разговори с лидерите на политическите партии, за да проучи дали все пак не може да се състави някаква коалиция, и по този начин да се избегне провеждането на нови избори.   По закон федералният президент е надпартиен. Щайнмайер обаче е социалдемократ по душа и сърце, при това от над 40 години - макар неговото партийно членства да е замразено, докато е федерален президент. Дали той ще използва влиянието си за съставяне на нова широка коалиция между ХДС/ХСС и социалдемократите? В момента е особено трудно да се правят политически прогнози, защото подобна ситуация в Германия не е имало през последните близо 70 години. Какво ли ще се случи, ако предупрежденията на президента останат нечути?     По конституция Щайнмайер има право да нареди на Бундестага да избере канцлер(ка). За това са предвидени най-много три опита. В първите два изборът може да бъде направен само с абсолютно мнозинство, а в третия – е достатъчно и обикновено мнозинство.   Ако изборът на предложения от президента кандидат за канцлер се провали при първото гласуване, Бундестагът има право - в рамките на две седмици - да номинира свой собствен кандидат, или дори кандидати. Ако и тогава никой не бъде избран с абсолютно мнозинство, се налага провеждането на трети избор.   Кристиан Линднер от либералната СвДП напуска двореца \"Белвю\" в Берлин след разговор с президента Франк-Валтер Щайнмайер     В случай, че и на този трети опит за избор Меркел отново не събере абсолютно мнозинство от гласовете, президентът получава правото да вземе решение:въпреки всичко да я назначи за канцлеркаили да разпусне Бундестага и насрочи нови избори. В Германия досега не е имало такъв случай.   Следователно всичко сега е в ръцете на президента. Кое от двете решения е по-вероятно? Щайнмайер има славата не само на голям дипломат, но и на човек, който обикновено се стреми към възможно най-широк консенсус. Биографите му твърдят, че Щайнмайер неизменно се опитва да защити и запази онова, което е вече постигнато. Революциите и радикалните обрати, твърдят те, не са му по вкуса.   Като външен министър на Германия, по времето на кризата в Крим, Щайнмайер показа колко упорит и настойчив може да бъде, когато иска да бъде продължен диалогът между страните в даден конфликт. А при преговорите за иранската атомна сделка той демонстрира, че е в състояние да намери изход и от най-заплетената ситуация. Затова може да се предположи, че Щайнмайер ще предпочете широката коалиция от ХДС/ХСС и социалдемократите, която и досега управляваше в Германия – тя би осигурила най-голяма приемственост и стабилност за страната.       Предполага се, че провеждането на нови избори би се оказало от голяма полза единствено за дяснопопулистката „Алтернатива за Германия\" (АзГ), която ще използва провала на утвърдените партии за съставяне на правителство като аргумент за мобилизиране на своите привърженици. Щайнмайер навярно ще се опита да предотврати подобно развитие, защото смята, че АзГ сериозно застрашава досега постигнатото във Федералната република.   След като АзГ влезе в парламента след изборите на 24 септември тази година, Щайнмайер заяви, че се е променила „политическата статика\" на Федералната република. Тогава той предупреди, че, с оглед на този факт, останалите партии не бива просто да се върнат към обичайната си дейност, сякаш нищо особено не се е случило.   Има и друго изказване на Щайнмайер, което в момента придоби голяма и нова актуалност: в речта при встъпването си в длъжност като президент той заяви, че германците трябва отново да се научат да се борят за демокрацията.", "date": "2017.11.23", "title": "Сега всичко зависи от Щайнмайер"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375520-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B5%D1%81-%D0%BF%D1%8A%D1%80%D0%B2%D0%B8%D1%82%D0%B5-10-%D0%B3%D0%BE%D0%B4%D0%B8%D0%BD%D0%B8-%D0%B8-%D1%81%D0%BB%D0%B5%D0%B4-%D1%82%D0%BE%D0%B2%D0%B0", "text": "            В Берлин се провежда голяма политическа конференция под надслов \"България 10 години след приемането в ЕС и в навечерието на европредседателството през 2018 година\". Тя е организирана съвместно от германското дружество за Югоизточна Европа, фондация \"Конрад Аденауер\", Германо-българския форум и Източния съвет на германската икономика. За първия ден от конференцията информира Александър Андреев:     Конференцията беше открита от двама политици, които имат сериозна тежест в Германия: социладемократа Гернот Ерлер, бивш заместник-министър на външните работи, а сега председател на Германо-българския форум, и християндемократа Ханс-Герт Пьотеринг, бивш председател на Европарламента и президент на фондация \"Конрад Аденауер\". Говорейки за политическата ситуация в България, Гернот Ерлер остроумно прехвърли паралел към сегашната политическа криза в Берлин.     В България се смениха три правителства, имаше и парламентарна криза през последните години, каза той, но в момента ние като германци като че ли нямаме право да го правим на въпрос. Ханс-Герт Пьотеринг пък недвусмислено похвали праволинейния проевропейски курс на сегашнато българско правителство на фона на противоположните тенденции, които се наблюдават в други страни от бившия Варшавски договор. Той каза, че преди седмица е бил в София и е обсъдил с премиера Бойко Борисов бъдещото българско европредседателство. \"Ключовата дума е доверие\", подчерта Пьотеринг, говорейки за европейската политика на България и нелеките въпроси, с които тя ще се сблъска по време на европредседателството.   По време на последвалата дискусия бързо изкристализира една основна тема: европейската перспектива на Западните Блакани и ролята на България в това взаимно сближване. Пьотеринг припомни, че Европейският парламент е бил много благоразположен към приемането на България и Румъния преди повече от 10 години, но намекна, че само едната благоразположеност не е достатъчна, тоест – че приемането на западните съседки на България трябва да се извърши при строго спазване на критериите.   Участниците в дискусията бяха единодушни по два въпроса. Първо - за България е добре държавите от Западните Балкани да влязат относително бързо в ЕС, макар че други страни-членки са далеч по-скептични. И второ - България притежава ноу-хау за тези държави, познава ги географски, исторически, културно и манталитетно и може да бъде добър посредник (макар и не решаващ фактор) за тяхното присъединяване.   Точно това подчерта и първият оратор на конференцията, заместник-министърът на външните работи Георги Георгиев. Той припомни освен това, че българите са сред европейците, даващи най-голяма подкрепа на ЕС, както и че страната им се намира на кръстопът на различни европейски проекти - енергийни, инфраструктурни и политически.   Някои от участниците в конференцията: Даниел Смилов, Георги Георгиев, Гернот Ерлер, Меглена Кунева     По повод европейската перспектива на Западните Балкани политологът Даниел Смилов припомни, че ЕС като \"мека сила\" може да упражнява много силно влияние върху кандидатките за членство и даде пример с България, която е постигнала най-големите си успехи именно преди присъединяването си към ЕС. А бившата еврокомисарка и вицепремиер Меглена Кунева призова към сближаване и кохезия в такива области като науката и образованието и емоционално пледира за културен обмен. \"Трябва да четете българските писатели, да слушате българските оперни певци и певици и да гледате българските филми, за да ни видите, чуете, разберете и обикнете\", каза Меглена Кунева.   Днес голямата конференция в Берлин продължава с дискусии за резултатите от присъединяването на България към ЕС, за съдебната реформа, за икономическите отношения между Германия и Блъгария, за участието на България в общата външна политика и сигурността, както и за българското европредседателство.", "date": "2017.11.23", "title": "България и ЕС: първите 10 години и след това"}
{"url": "http://www.classa.bg/%D1%81%D0%B2%D1%8F%D1%82/item/375511-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%80%D1%83%D1%81%D0%BA%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D1%84%D0%BB%D0%BE%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D0%BF%D1%80%D0%B8-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F", "text": "За първи път в историята Руския военноморски флот е използвал изтребители-бомбардировачи Су-33 и МиГ-29K от палубата на самолетоносач при антитерористичната операция в Сирия. Това съобщи командващият руския Северен флот вицеадмирал Николай Йевменов по време на среща на ръководството, посветена на резултатите от военната и академична подготовка на Военноморските сили през 2017 г.. Командирът очерта като един от най-важните аспекти на формирането на военноморския персонал, опита, придобит в операциите в Средиземно море и в близост до бреговете на Сирия. Той също така подчерта важността на дългия път, изминат от няколко кораба от Северния флот, водени от самолетоносача Адмирал Кузнецов, за разполагане в района на сирийския конфликт. Адмиралът е заявил, че корабите на Северния флот – най-силен от четирите руски флота - които взеха участие в различни периоди от руската бойна операция в Средиземно море бяха: самолетоносач Адмирал Кузнецов, тежкият крайцер с ядрено задвижване и управляеми ракета Пьотр Велики; големите фрегати анти-подводници Северноморск и Вице-адмирал Кулаков; големите амфибийски кораби Георгий Победоносец и Александър Отраковски; танкерите Сергей Осипов, Дубна и Кама, спасителните кораби Николай Чикер, Алтай и Памир и други логистични кораби.", "date": "2017.11.23", "title": "За пръв път в историята руският военен флот използва изтребители-бомбардировачи при антитерористични действия"}
{"url": "http://www.classa.bg/%D1%81%D0%B2%D1%8F%D1%82/item/375512-%D1%85%D0%B0%D1%80%D0%B8%D1%80%D0%B8-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D0%B2-%D0%B1%D0%B5%D0%B9%D1%80%D1%83%D1%82-%D1%81%D0%BB%D0%B5%D0%B4-%D1%81%D0%BF%D0%BE%D1%80%D0%BD%D0%B0%D1%82%D0%B0-%D0%BC%D1%83-%D0%BE%D1%81%D1%82%D0%B0%D0%B2%D0%BA%D0%B0-%D0%BE%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F", "text": "Министър-председателят на Ливан, Саад Харири, най-накрая се завърна в Бейрут във вторник, след като по-рано този месец, обяви изненадващо от Саудитска Арабия оставка кабинета си, информира ливанският ежедневник Naharnet. Харири трябва да се срещне с президента на своята страна Мишел Аун, за да обяви дали оттегля оставката си или я поддържа. Досега Аун не е приел оставката си, очаквайки министър-председателя да се върне в Ливан и лично да обясни причините, които са го накарали да вземе това решение. Ръководителят на ливанското правителство аргументира оставката си, като предполага, че Иран и неговият съюзник в Ливан - шиитското движение \"Хизбула\" - имат план да го убият. Той също така обвини Техеран, че се намесва във вътрешните работи на Бейрут и движението Хизбула, което има представителство в Парламента, че се опитват да доминират в страната. Ливанският министър-председател е бил подкрепян от Саудитска Арабия и страната е предоставила база и финансова подкрепа за бизнес империята на семейството му, така че медиите в Близкия изток предполагат, че Рияд е принудил Харири да подаде оставка. Подобни обвинения бяха направени от ливански политици, а Аун заяви, че Харири е \"задържан\" в Рияд и е описал отношението на Саудитската монархия като акт на \"агресия\" срещу Ливан.", "date": "2017.11.23", "title": "Харири се завърна в Бейрут след спорната му оставка от Саудитска Арабия"}
{"url": "http://www.classa.bg/%D1%81%D0%B2%D1%8F%D1%82/item/375513-bitcoin-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D1%80%D1%83%D0%B2%D0%B0-$-5,000,000-%D0%B8-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D1%81%D1%80%D0%B8%D0%B2-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%82%D0%B5-%D0%B1%D0%B0%D0%BD%D0%BA%D0%B8", "text": "Bitcoin някой ден може да започне финансова революция, тъй като това е явление на масово унищожение на банките, които вече няма да бъдат необходим посредник, каза самопровъзгласилият се изпълнителен директор на Bitcoin Cash, Рик Фалквинге, в ексклузивно интервю с RT. Според Фалквинге, bitcoin е бъдещето на финансите, а ключовият аспект е, че тази криптовалута работи \"без нужда от разрешение\". \"Не е необходимо да се дава разрешение, няма кой да каже не на сделка. Вие не може да принудите парите, не можете да затворите парите. И това е голям проблем за правителствата в бъдеще, защото данъците вече не могат да бъдат насилствени\". Фалквинге, който е и основател на шведската пиратска партия, предсказа, че обществото скоро ще се измести от собствените пари, към отворените пари, като например \"bitcoin\". Промените, които виртуалната валута ще донесе, са толкова дълбоки за обществото, че \"много правителства ще се паникьосат, когато осъзнаят, че вече не могат да получат парите, които искат\". Според експерта, ако криптоповалутата изпълни обещанието си, един ден тя ще струва от 2 до 5 милиона долара. По това време обаче няма да има смисъл да се измерва стойността му в щатски долари, защото доларът няма да има измерима стойност. \"Тогава криптовалутата не ще се нуждае да замени щатския долар, или еврото. Трябва само да оцелее, докато тези гиганти изпаднат в колапс под собствената си тежест. И когато това се случи, ще стане бързо\", каза той. Фалквинге добави, че биткоин не е окончателната криптовалута, ще има и други, които заедно ще изместят парите на централните банки. \"Някои криптовалути ще струват много пари. Кои? Разбира се, това е хазарт\", заключи той.", "date": "2017.11.23", "title": "\"Bitcoin може да струва $ 5,000,000 и да доведе до срив на централните банки\""}
{"url": "http://www.classa.bg/%D1%81%D0%B2%D1%8F%D1%82/item/375515-uber-%D0%BA%D1%80%D0%B8%D0%B5-%D0%B8%D0%B7%D1%82%D0%B8%D1%87%D0%B0%D0%BD%D0%B5%D1%82%D0%BE-%D0%BD%D0%B0-57-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-%D1%81%D0%BB%D0%B5%D0%B4-%D1%85%D0%B0%D0%BA%D0%B2%D0%B0%D0%BD%D0%B5", "text": "Международната частна транспортна компания Uber Technologies Inc. е претърпяла огромна кибернетична атака през октомври 2016 г., но укрива факта вече повече от година, съобщава \"Блумбърг\". \"Хакерите\" успели да заобиколят компютърните системи за сигурност на компанията и получили достъп до имената, имейл адресите и телефонните номера на 50 милиона клиенти на Uber по целия свят. Личната информация на около седем милиона шофьори, включително 600 000 американски шофьорски номера, също станала достъпна. След инцидента Uber имал правното задължение да докладва за кибернетичната атака: мозайка от държавни и федерални закони в САЩ изискват компаниите да уведомяват засегнатите хора и правителствените агенции, когато възникнат нарушения на лични данни. Вместо това компанията заплатила на хакерите $ 100 000, в замяна на изтриване на откраднатите данни и запазване на случката в тайна Лицето, отговорно за този отговор на атаката, се оказал Джо Съливан, тогавашният началник на сигурността в Uber. Разследването на поведението на екипа му бе възложено от управителния съвет на Uber на външна адвокатска кантора. В резултат на това през тази седмица Съливан и един от неговите помощници са били уволнени от превозвача, след като били разкрити доказателства за прикриване на \"хакването\". \"Нищо от това не би трябвало да се случи и аз няма да се извинявам за това, просто ще работим по нов начин\", каза Дара Кросроушахи, която пое поста на изпълнителен директор през септември, в изявление изпратено до Блумбърг. В същото време Uber отказва да разкрие самоличността на хакерите, тъй като според компанията открадната информация никога не е била използвана от тях. Uber си е спечелил съмнителна репутация за нарушаване на нормативната уредба в областите, в които функционира от основаването си през 2009 г. В САЩ са били задействани най-малко пет криминални разследвания за възможни подкупи, незаконен \"софтуер\", съмнителни ценови схеми и кражби на интелектуална собственост на конкурент, според няколко източника. Компанията със седалище в Сан Франциско е изправена също и пред десетки граждански дела.", "date": "2017.11.23", "title": "Uber крие изтичането на 57 милиона лични данни след \"хакване\""}
{"url": "http://www.classa.bg/%D1%81%D0%B2%D1%8F%D1%82/item/375516-%D0%BE%D0%B1%D1%89%D0%BE-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D1%83%D1%82%D0%B8%D0%BD-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D1%80%D0%BE%D1%85%D0%B0%D0%BD%D0%B8-%D0%B7%D0%B0-%D1%81%D0%B8%D1%80%D0%B8%D1%8F", "text": "В сряда руският президент Владимир Путин се срещна в Сочи с лидерите на Иран и Турция, Хасан Рохани и Реджеп Тайип Ердоган, за да обсъдят бъдещето на Сирия след освобождението на страната от Ислямска държава. Руският държавен глава съобщи във вторник, че \"повече от 98% от територията на Сирия е под контрола на правителствените войски\". \"Все още има съпротива от терористите, но те бързо се разпадат при атаките на руските въздушни сили и на нашите сирийски съюзници\", каза руският президент. В понеделник Путин проведе разговори със сирийския президент Башар ал-Асад в очи. И двамата лидери заявиха, че военната операция в Сирия предстои да бъде завършена и сега е необходимо да се премине към политическия процеси. \"Сирийският народ, след серия от изпитания, се доближава до окончателно и необратимо премахването на тероризма\", заяви руският президент, поздравявайки своя сирийски колега за антитерористичните операции в Сирия. От своя страна сирийският президент каза, че Дамаск \"приветства всички, които наистина се интересуват от политическо споразумение\". \"Ние сме готови да влезем в диалог с тях\", добави Ал Асад. През септември 2015 г. Дамаск помоли Москва за военна подкрепа срещу тероризма, искане, одобрено единодушно от Съвета на Руската федерация. Оттогава разгръщането на руските сили в арабската страна подкрепя сирийската армия, за премахване на екстремистите. Началникът на Генералния щаб на руските въоръжени сили, генерал Валери Герасимов потвърди, че активната фаза на руската антитерористична операция в Сирия практически е приключила. По време на срещата с началник-щабовете на въоръжените сили на Турция и Иран, генералът каза, че благодарение на съвместните усилия трите страни са успели да \"запазят суверенитета и териториалната цялост на Сирия, да спрат гражданската война и да създадат условия за възстановяването на мирния живот и завръщането на бежанците \". \"В много отношения, успехът на сирийските правителствени войски са станали възможни, заради руските офицери, действали като военни съветници,\" каза Герасимов, който даде висока оценка на работата на руските специалисти на сирийска територия. На срещата им Путин и Ал Асад обсъдиха и принципите за провеждане на Конгрес на народите на Сирия, насрочен за 2 декември. Очаква се повече от 1000 души да участват в събитието. Путин коментира идеята за създаване на Конгреса на народите, изразявайки надежда, че процесът ще включва \"всички етнически и религиозни групи, правителството и на опозицията.\" Това трябва да бъде важна стъпка към постигането на политическо споразумение в страната, според руския лидер. Създаването на конгреса също ще позволи изготвянето на нова Конституция на Сирия. Войната в Сирия остави драматичен отпечатък върху демографията, икономиката, общественото здраве и образованието на страната.", "date": "2017.11.23", "title": "Общо поражение на ислямската държава: Путин се срещна с Ердоган и Рохани за Сирия"}
{"url": "http://www.classa.bg/%D1%81%D0%B2%D1%8F%D1%82/item/375517-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5", "text": "            \"През 2011 при нас делът на бездомните хора от държави-членки на ЕС беше около 11%. Междувременно те станаха много повече - вече са 25%\", казва Петра Фурман от социалния център на благотворителната оргнизация \"Диакония\" в Есен. Тя отговаря именно за бездомниците и в работата си се чувства изоставена от политиката. \"Всъщност, нашата задача не е да се грижим за бездомниците от другите страни от ЕС. Така е записано и в социалния закон\", казва Петра Фурман и обяснява, че проблемът се състои в това, че просто не е създаден специален център за оказване на помощ на бездомни мигранти.     Тя споделя, че със своите шестима сътрудници не успяват да направят кой знае какво за чужденците. \"Набавяме им храна от социалните кухни, отвреме навреме им предоставяме подслон за по една нощ или пък възможност да се изкъпят\", разказва тя и добавя, че хората са стеснителни и трудно могат да бъдат склонени да говорят за проблемите си.   Повечето бездомни мигранти от ЕС са граждани на Румъния, България и Полша. Много от тях идват с грешни представи в Германия. Не говорят немски, нямат добро образование. Нерядко спят в палатки по парковете, в автомобили или пък живеят с още 30 души в някое малко жилище.     През деня те се опитват да си намерят работа. Често ги експлоатират - например като им плащат твърде малко и не ги застраховат. В Германия те имат правото да работят, но не и автоматично да получават социални помощи. С работата, която намират, в повечето случаи те не се осигуряват за безработица. А т.нар. помощи Харц-4 им се полагат едва след пет години престой в Германия. Тези хора не са бежанци и затова нямат и право на други институционални помощи.   И все пак: въпреки че броят на бездомните румънци, българи и поляци непрестанно расте, те все още са далеч по-малко от онези мигранти от Източна и Югоизточна Европа, които са се установили трайно в Германия и работят. \"В завода на \"Еърбъс\" в Хамбург например работят множество инженери от Румъния, България и Полша. В тези страни имаше същинско изтичане на мозъци\", казва Улрих Херманес, директор на \"Места на надеждата в Хамбург\" - организация, която се грижи и за бездомни мигранти от ЕС.   Интегрираните румънци, българи и поляци обаче не се забелязват, докато бездомниците веднага се набиват на очи. В момента най-сложна е ситуацията в богатите градове като Хамбург. \"Много е трудно да намерим подслон за бездомниците, защото ситуацията с жилищния пазар тук в Хамбург е много напрегната. Подобно е положението и в Берлин, Франкфурт и Мюнхен\", обяснява Херманес. Според него, нарастващият брой на бездомните източноевропейци няма как да не създаде нови проблеми. \"Това крие огромен риск от възникване на конфликти. Не става дума за квартали като Вилхелмсбург, населявани предимно от мигранти. В тях способността за интеграция сякаш е по-голяма. Говоря по-скоро за другите квартали.\"     Петра Фурман смята, че и страните, от които произхождат мигрантите, трябва да окажат съдействие. \"Всъщност те би трябвало да сторят повече за гражданите си\", казва тя. В Полша явно вече са осъзнали проблема, защото възнамеряват да предприемат конкретни действия. \"В Берлин например, където има и най-много бездомници от Полша, през следващата година с финансовата подкрепа на Варшава ще бъдат назначени социални работници, които да издирват поляци, изпаднали в беда, и да им оказват помощ в търсенето на информация и подслон\", каза пред агенция АФП Дариуш Павлош, пресаташе на полското посолство в Берлин.     Само в Берлин живеят над 2000 бездомни поляци, подчертава Павлош. Той изтъква, че полският сенат е увеличил бюджета за поляците в чужбина на сто милиона злоти (около 24 милиона евро), като отсега нататък тези пари ще могат да бъдат харчени и за социални проекти. \"Що се отнася до полските неправителствени организации, те биха могли да кандидастват за финансиране на помощни проекти в чужбина само ако си сътрудничат с някоя местна организация\", обяснява говорителят на полското посолство в Берлин.   Никой не знае колко е точния брой на мигрантите от Източна Европа и от Балканите, които мизерстват в Германия. \"Няма такива изследвания. През последните години в Германия са дошли около 1,5 милиона хора от ЕС. Предполагаме, че около 15% от тях не успяват да се установят тук и живеят в мизерни условия, т.е. между 200 000 и 300 000 души\", казва Улрих Херманес.   Според германския съюз за оказване на помощ на бездомници BAG, бездомните мигранти от ЕС са около 50 000. Особено в метрополиите делът на бездомниците достига и до 50%, се казва в прессъобщение на съюза. През 2016 общо 860 000 души в Германия не са имали покрив над главата. В сравнение с 2014 г., това означава покачване от около 150%. Прогнозите на BAG не са розови: експертите очакват до 2018 броят на бездомните да се увеличи с 350 000 и да достигне 1,2 милиона. Това би означавало ново покачване с около 40%.    Председателката на ВAG Карин Кюн настоява политиците най-после да предприемат нещо. \"Настояваме да се проведе среща на върха по жилищния въпрос, както и да бъде разработен национален план за справяне с проблема с бездомниците. Още през 2014 бяхме предложили концепция. Би било добър знак, ако канцлерката се застъпи за това.\"", "date": "2017.11.23", "title": "Германия: и българските бездомници стават все повече"}
{"url": "http://www.classa.bg/%D1%81%D0%B2%D1%8F%D1%82/item/375510-%E2%80%9E%D0%B0%D0%B7-%D0%BD%D0%B5-%D0%B2%D1%8F%D1%80%D0%B2%D0%B0%D0%BC-%D0%B2-%D0%BD%D0%B0%D1%83%D0%BA%D0%B0%D1%82%D0%B0-%D0%B8%D0%B7%D0%BE%D0%B1%D1%80%D0%B5%D1%82%D0%B0%D1%82%D0%B5%D0%BB-%D1%89%D0%B5-%D0%BB%D0%B5%D1%82%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D0%B8-%D1%80%D0%B0%D0%BA%D0%B5%D1%82%D0%B0,-%D0%B7%D0%B0-%D0%B4%D0%B0%D0%B4%D0%BE%D0%BA%D0%B0%D0%B6%D0%B5,-%D1%87%D0%B5-%D0%B7%D0%B5%D0%BC%D1%8F%D1%82%D0%B0-%D0%B5-%D0%BF%D0%BB%D0%BE%D1%81%D0%BA%D0%B0", "text": "Самоукът от Калифорния (САЩ), Майк Хюз, планира да лети в космоса на своята собствена ракета на 25 ноември, съобщава АП. Американецът вярва, че Земята е плоска, така че възнамерява да излезе извън атмосферата и да види всичко със собствените си очи. Според агенцията, Хюз, бивш рисков дубльор и шофьор на лимузина, на 61 години, изгражда ракета в продължение на няколко години и е похарчил около 20 000 долара за своя проект. Човекът намерил полезни части в магазините за доставка на метал и купил втора употреба компоненти от самолетите от търговците на скрап. Двигателят на космическия апарат, например, е купен от сайта Craigslist. Носещото тяло, от друга страна, е боядисано в ярък червен цвят и за кацане кабината му е оборудвана с парашут, монтиран на креслото. За да го построи, Хюз е наел парче земя от компанията Waldo Stakes. Според изчисленията му, в събота ракетата му ще развие скорост от приблизително 800 километра в час. \"Харесва ми да правя необичайни неща, които никой не прави\", каза Хюз. Според него властите крият от хората, че Земята е плоска. Той също така казва, че той \"не вярва в науката\" и я сравнява с научната фантастика. \"Имам познания по аеродинамика и движение на течности, за това как се движат телата във въздуха, за необходимата теглителна сила на дюзите и ракетата. Но това не е наука, това е просто една формула. Няма никаква разлика между наука и научна фантастика \", казва той. Заедно със старта на ракетата, ще започне предизборната кампания на Хюз като кандидат за губернатор в Калифорния. И двете събития ще бъдат отразявани на уебсайта на изобретателя. През януари 2014 г. Хюз изстреля домашна ракета, която прелетя около 400 метра и се срути в пустинята. Американецът е претърпял леки наранявания и е прекарал три дни в болница. Той също така държи световния рекорд на Гинес през 2002 г. за 31-метров скок с лимузина.", "date": "2017.11.23", "title": "„Аз не вярвам в науката \": Изобретател ще лети в космоса на собствената си ракета, за дадокаже, че Земята е плоска"}
{"url": "http://www.classa.bg/%D1%81%D0%B2%D1%8F%D1%82/item/375514-%D0%B0%D0%BA%D0%BE-%D0%BA%D0%B8%D0%BC-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D0%B2%D0%B7%D1%80%D0%B8%D0%B2%D1%8F%D0%B2%D0%B0-%D0%B1%D0%BE%D0%BC%D0%B1%D0%B8", "text": "            Едва след бягството си в Сеул Ли Жонг-хва се захванала да подрежда в главата спомените си - като части от мозайка. 45-годишната жена е от района на Килджу, в планинските североизточни райони на Северна Корея. Намиращата се само на няколко километра оттам площадка за ядрени опити първоначално тя смятала за най-обикновен тестови полигон.  А трусовете на земята под краката ѝ след първите два ядрени опита жената приела за природни земетресения. \"Докато не се появиха странни заболявания, за които лекарите не можеха да поставят диагноза\", спомня си жената. Седем години след бягството си Ли Жонг-хва се опасява, че родното ѝ място в Северна Корея може да е силно радиоактивно замърсено. Общо шест ядрени опита е извършил режимът на Ким от 2006 година до днес - всичките на площадката Пунге-ри, чиито подземни тунели достигат до два километра на дължина. Взривяването на (най-вероятно фалшива) водородна бомба миналия септември дотук е връхната точка на севернокорейската ядрена програма: със своите 200 килотона това взривно устройство беше по-мощно от всички досегашни, взети заедно. То не само предизвика огромни свличания на земни маси, но и породи земетресение със сила 6,1 по Рихтер, което 11 минути по-късно беше засечено и от измервателна станция в Бавария, Германия.   Оттогава растат опасенията от радиоактивно замърсяване. Професорът по ядрена технология от университета в Сеул Су Кюн-рюл смята, че ядрените опити са нанесли значителни щети на района около полигона Пунге-ри: \"Ако севернокорейците продължат със същата сила да взривяват бомби на същата площадка, рано или късно това ще доведе до катастрофа - радиоактивен материал ще проникне както в подпочвените води, така и на земната повърхност\", казва ученият.   Според южнокорейската неправителствена организация \"Визия за Северна Корея\", това вече се е случило: 21 севернокорейски бежанци от района на ядрения полигон са свидетелствали за умираща растителност, пресъхнали подземни водоизточници и много мъртва риба в реките. Най-тежкото обвинение обаче гласи, че все повече новородени от областта се раждали с вродени аномалии. От организацията смятат, че това се дължи на радиоактивното замърсяване на региона.       Една от анкетираните е 60-годишната Ре Йонг-сил, която до преди бягството си през 2013 година е живяла само на няколко километра от ядрения полигон. \"При нас имаше значително повече болни хора, отколкото в която и да било друга област на страната. В моето семейство страдахме непрекъснато от силно главоболие и гадене. И никакви лекарства не помагаха\", свидетелства възрастната жена. Освен това много хора били починали от левкемия, включително и много млади хора. Лично тя има две познати, които са родили деца с малформации.   Всички тези свидетелски показания не могат да бъдат проверени от независим източник, нито пък да бъдат свързани с някакво радиоактивно замърсяване на региона. Но като нищо тези случаи могат да бъдат последица от масовото недохранване и лошото здравеопазване на населението.   Експертите не вярват, че свидетелите могат да лъжат. \"Но тъй като липсват други източници, просто трябва да приемем за чиста монета думите на тези хора\", казва Су Кюн-рюл от Сеулския университет. Техните свидетелства трябва да послужат и като аргумент на международната общност да настоява за независими проверки.    Южнокорейското военно министерство вече е подложило на медицински прегледи за наличие на следи от радиоактивно заразяване 30 севернокорейци, избягали от района на ядрения полигон. Резултати от тези прегледи ще има малко преди края на годината. Дотогава от министерството ще се въздържат от коментари по темата.", "date": "2017.11.23", "title": "Ако Ким продължи да взривява бомби..."}
