{"url": "http://www.classa.bg/%D1%81%D0%B2%D1%8F%D1%82/item/376954-%D0%B8%D0%B7%D0%BA%D0%B0%D1%87%D0%B2%D0%B0%D0%BC%D0%B5-%D1%81%D0%B5-%D0%B2-%D0%BA%D0%BB%D0%B0%D1%81%D0%B0%D1%86%D0%B8%D0%B8%D1%82%D0%B5", "text": "България се изкачи с 13 места в класацията за икономическа свобода на американската фондация \"Херитидж\" и изданието \"Уолстрийт джърнъл\", съобщават от Българската търговско-промишлена палата. В новото издание на класацията на Световния икономически форум \"Индекс на глобалната конкурентоспособност 2017-2018 година\" България е класирана с позиция по-напред – 49-о място в сравнение с предходното издание. 25-и сме в света по макроикономическа стабилност и по този критерий България продължава да получава високи оценки. В другата известна класация, която отчита конкурентоспособността, тази на Международния институт за управленско развитие в Швейцария, също се изкачваме с позиция напред спрямо 2016 година – от 50-о на 49-о място. Повишава се и позицията на България по отношение индекса на просперитет на лондонския институт \"Легатум\", където от 57-о място през 2016 година, вече сме на 51-во. Все още догонваме в иновациите, като сме изкачили само едно стъпало – на 38-о място според глобалния иновационен индекс от 2017 година.", "date": "2018.01.02", "title": "Изкачваме се в класациите"}
{"url": "http://www.classa.bg/%D1%81%D0%B2%D1%8F%D1%82/item/376949-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%BF%D0%B0%D0%BD%D0%B0%D0%BC%D1%81%D0%BA%D0%B8-%D0%BA%D0%BE%D1%80%D0%B0%D0%B1,-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "Южна Корея е задържала и проверила кораб, плаващ под панамски флаг, заподозрян в продажба на нефт в Северна Корея. Това е изрично забранено от международните санкции срещу Пхенян, съобщи информационна агенция Йонхап, позовавайки се на морските власти.   Според вестника, на 21 декември службите за сигурност и митниците са решили да не позволят на кораба да напусне пристанището, докато не бъде проверен основно.   Това е вторият кораб, който се разследва от Южна Корея по подозрение за доставка на петролни продукти на Северна Корея. На 29 декември стана известно, че Сеул са задържали танкера Lighthouse Winmore, плаващ под Хонконгски флаг, за който се предполага, че е превозвал суров петрол за Северна Корея.   През септември Съветът за сигурност на ООН прие единодушно резолюция за налагане на нови санкции срещу Северна Корея, след ядрения тест на 3 септември.   Санкциите налагат забрана за доставка на газови кондензати на азиатската страна, както и ограничения върху вноса на рафинирани продукти. Съветът за сигурност също така специално забрани прехвърлянето от кораб на кораб на забранени стоки, предназначени за Северна Корея.", "date": "2018.01.02", "title": "Южна Корея задържа панамски кораб, заподозрян в продажба на петрол на Северна Корея"}
{"url": "http://www.classa.bg/%D1%81%D0%B2%D1%8F%D1%82/item/376950-%D1%83%D1%87%D0%B5%D0%BD%D0%B8%D1%82%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B0%D1%87%D0%B8%D0%BD-%D0%B7%D0%B0-%D0%B1%D1%8A%D1%80%D0%B7%D0%BE-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D0%B1%D0%B5%D0%B7-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F", "text": "Специалисти от Технологичния университет Нанянг в Сингапур са разработили малък кожен пластир, с който е възможно да се отслабне бързо, евтино и без необходимост от упражнения или хирургическа намеса.   Според The Daily Mail пластирът може да намали телесните мазнини с почти 30% за четири седмици, като преобразува \"лошата\" бяла мазнина, която съхранява енергията, в кафява мазнина, която я изгаря. За да направи това, пластирът използва стотици микроигли заредени с лекарство за отслабване - Т3 triyodotironina- хормон на щитовидната жлеза, като тези игли са по-тънки от човешки косъм. Продуктът започва да изгаря мазнините на петия ден от употребата.   Според изчисленията на изследователите производството на пластира би струвало около 3,50 долара. Досега продуктът е тестван на мишки, но скоро ще бъдат проведени и тестове върху хора.", "date": "2018.01.02", "title": "Учените откриха начин за бързо отслабване без упражнения"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376951-%D0%BD%D0%B0%D0%B9-%D1%82%D0%B5%D0%B6%D0%BA%D0%B8%D1%82%D0%B5-%D1%82%D0%B5%D0%BC%D0%B8-%D0%BD%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE", "text": "В рамките на българското председателство на Европейския съюз ще бъдат обсъдени 120 законодателни проекта в различни области като енергетика, социална политика и други. Това заяви министърът за българското председателство на Съвета на ЕС Лиляна Павлова. По време на европредседателството в София са насрочени около 300 събития за следващите 6 месеца. \"Най-тежката задача, бих казала, пред нас и тема, по която няма разбирателство или консенсус между държавите, това е темата сигурност и миграция\", каза Павлова. \"Най вече миграция и дъблинския регламент или темата за това дали и как промените предложени за релокацията на мигрантите между държавите и колко е ефективна тази система и как укрепваме и правим по-ефективни външните граници\", добави тя.", "date": "2018.01.02", "title": "Най-тежките теми на председателството"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376952-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%BE%D1%82-%D1%8F%D0%BD%D1%83%D0%B0%D1%80%D0%B8", "text": "От 1 януари минималната заплата се повишава с 50 лв. и вече е 510 лв. Предварително планираната стъпка е една от няколкото промени, които влизат в сила от началото на годината. 510 лв. става и минималният осигурителен доход на самоосигуряващите се лица, а за регистрираните земеделски стопани и тютюнопроизводители се увеличава от 300 лв. на 350 лв. Средно с 6,8% расте и минималният осигурителен доход за различните икономически дейности и професии. Нараства и обезщетението за безработица - от 7,20 лв. на 9 лв., като дневният му размер не може да надвишава 74,29 лв., а изискването за получаване е най-малко 12 от последните 18 месеца да са внасяни осигурителни вноски във фонд \"Безработица\". Със 7 лева – до 321 лв., се увеличава линията на бедност От 1 януари се вдига минималният размер на пенсията за осигурителен стаж и възраст, до 200 лв. Влиза в сила и следващата стъпка за повишаване на възрастта и стажа за пенсиониране. При жените става 61,2 навършени години и 35,6 години осигурителен стаж, а за мъжете съответно 64,1 и 38,6 години. От 1,126 на 1,169 на сто се увеличава процентът за всяка година осигурителен стаж в пенсионната формула. С 1 процентен пункт се увеличава и размерът на осигуровките за фонд \"Пенсии\", които плащат работещите в България. Също от началото на 2018 г. се вдига обезщетението за отглеждане на малко дете от една до двегодишна възраст – от 340 лв. на 380 лв. С 50 лв. расте и средномесечният доход на човек от семейство, който дава право на детски надбавки, като вече е 450 лв. Размерът на помощите е 40 лв. за едно дете, 90 лв. – за две, 135 лв. - за три деца, 145 лв. - за четири, а за всяко следващо се добавят 20 лв. Също от 1 януари поскъпва водата в 14 области. Най-високо е увеличението в Ямбол – с близо 18%, в София повишението е с 8.9 на сто. Енергийният регулатор одобри и промяна в цената на природния газ, която се увеличи с 2.82% до 352.91 лв. на 1000 куб. м или 33.17 лв./MWh (без акциз и ДДС). Свързаните с цената на природния газ цени на парно и топла вода обаче остават без промяна, така че увеличението ще засегне единствено директните битови и промишлени консуматори на синьо гориво.", "date": "2018.01.02", "title": "Промените от януари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376953-%D0%B4%D0%B2%D0%B5-%D0%BC%D0%BE%D0%BD%D0%B5%D1%82%D0%B8-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE", "text": "От днес БНБ пуска в обращение две монети, посветени на европредседателството, съобщи централната банка. Едната е разменна, с номинал от 2 лв., като разликата ѝ с обикновената двулевка е, че на гърба вместо Отец Паисий, тя е с логото на европредседателството. Тиражът ѝ е 500 000 бройки. Другата е възпоменателна, с номинал от 10 лв., като е направена от сребро с много висока честота - 999/1000, с частично позлатяване. Тя е в тираж от 3000 бройки ще може да се купи само от касите на БНБ, като ще се продава само по една на човек.", "date": "2018.01.02", "title": "Две монети за председателството"}
{"url": "http://www.classa.bg/%D1%81%D0%B2%D1%8F%D1%82/item/376945-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BF%D1%80%D0%BE%D0%B2%D0%B0%D0%BB-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BF%D1%80%D0%BE%D0%BF%D0%B0%D0%B4%D0%B0%D0%BD%D0%B5-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-whatsapp", "text": "Много потребители на WhatsApp, най-голямата услуга за съобщения в света, съобщиха за пропадания на услугата. В неделя, последния ден от годината, приложението за съобщения доведе до няколко проблема с услугата. Потребителите от различни части на света съобщаваха чрез социалните мрежи за проблемите. Централна Европа бе най-засегната, а именно Германия, Обединеното кралство, Холандия, Белгия; Бразилия бе страната в Южна Америка, където бе най-усетено пропадането. В по-малка степен са открити случаи в Италия, Испания, Швейцария, Индия, Малайзия, Израел и Съединените щати. Индия също бе една от най-засегнатите страни от пропадането на услугата, насред тържествата за на Новата година. Говорител на WhatsApp обясни, че потребителите навсякъде по света са изпитвали проблеми за около час и се извини за това. Техническите причини, довели до пропадането на услугата, засега са неизвестни.", "date": "2018.01.02", "title": "Последния провал на годината: Пропадане в работата на WhatsApp"}
{"url": "http://www.classa.bg/%D1%81%D0%B2%D1%8F%D1%82/item/376946-%D0%B7%D0%B0%D0%BF%D0%B0%D0%BB%D0%B8-%D1%81%D0%B5-%D0%B5%D0%BB%D1%85%D0%B0%D1%82%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D0%B3%D1%80%D0%B0%D0%B4", "text": "На фона на новогодишните тържества на централния площад на руския град Южносахалинск, намиращ се в Далечния изток, напълно изгоря коледната елха, висока цели 25 метра. Фактът се съобщава в руските медии, а видеото за инцидента се разпространява в социалните мрежи.   В записа се чува как водещият на празника моли хората да не се паникьосват и заявява, че \"нищо ужасно не е станало \", докато елхата ярко гори. Съобщава се, че огънят е започнал от върха и след това се разпространил по дървото, като го изгорил като факла само в рамките на няколко минути.   Инцидентът се случил след един часа сутринта на площада, където са се събрали няколко хиляди празнуващи. Докато пожарникарите изгасят огъня, гражданите били помолени да напуснат мястото. Пожарът не причинил наранявания. Властите са обещали да разследват случилото се.   По същото време, по време на новогодишните тържества в центъра на руския град Петропавловск-Камчатский, намиращ се в Камчатка, се запалила фигурата на Дядо Мраз, руски аналог на Дядо Коледа. Присъстващите безуспешно се опитали да задушат огъня със сняг.  ", "date": "2018.01.02", "title": "Запали се елхата в центъра на руски град"}
{"url": "http://www.classa.bg/%D1%81%D0%B2%D1%8F%D1%82/item/376947-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D0%B1%D1%8F%D0%B2%D0%B8,-%D1%87%D0%B5-%D1%89%D0%B5-%D0%B8%D0%B7%D0%BF%D1%80%D0%B0%D1%82%D0%B8-%D1%81%D0%B2%D0%BE%D0%B8%D1%82%D0%B5-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%BD%D0%B0-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-2018-%D0%B3", "text": "Севернокорейските спортисти ще участват на Зимните олимпийски игри през 2018 г. Това обяви върховният лидер на Северна Корея Ким Чен-ун, в новогодишното си обръщение, съобщава ТАСС. Зимните олимпийски игри ще започнат на 9 февруари в град Пьончан, в Южна Корея.   \"Ние възнамеряваме да изпратим нашия екип\", каза севернокорейският лидер в речта си, който също така н Двойката фигуристи на Северна Корея, Рйом Те-ок и Ким Ю-Сик, се класира за Зимните олимпийски игри, но страната не потвърди участието им през октомври, когато бе крайния срок за това.   Въпреки това, Международният олимпийски комитет изрази желание да види севернокорейски олимпийски отбор в тези игри и може да допусне участието им.", "date": "2018.01.02", "title": "Северна Корея обяви, че ще изпрати своите спортисти на зимната Олимпиада 2018 г."}
{"url": "http://www.classa.bg/%D1%81%D0%B2%D1%8F%D1%82/item/376948-%D0%BC%D0%B0%D0%B3%D0%B0%D0%B7%D0%B8%D0%BD%D1%8A%D1%82-%D0%BD%D0%B0-apple-%D0%BD%D0%B5-%D0%B8%D0%B7%D0%B4%D1%8A%D1%80%D0%B6%D0%B0-%D0%BD%D0%B0-%D0%B7%D0%B8%D0%BC%D0%B0%D1%82%D0%B0", "text": "Новият магазин на Apple в Чикаго, в щата Илинойс, наскоро показа, че не е готов за зимата. Покривът на Apple Store няма топилна система, така че снегът се натрупва на покрива на магазина и опасно пада на площада, който го заобикаля. Освен това, се образуват висулки под формата на сталактити, които превръщат околността на магазина в опасно място.   Този факт първоначално бе съобщен от местните блогъри Мат Малдре и Джон Грубер. Поради тази очевидна грешка в проекта на сградата, магазинът бе принуден да затвори обширната зона, която го заобикаля, както и голяма част от прилежащите гранитни стълби.   Това, което Apple описа като \"най-модерния и амбициозен магазин в историята си\", разположен на брега на Мичиган, точно пред река Чикаго, отвори врати на 20 октомври тази година. Хваленият като иновативен дизайн се крие в покрива от въглеродни влакна във форма на MacBook, а стените му с височина 10 метра са изработени изцяло от стъкло.   Магазинът на Apple в Чикаго изобщо нямаше добър старт. Седмица след откриването му, група защитници на животни съобщиха, че около магазина са се появили няколко мъртви птици. Мигриращите птици са били дезориентирани от осветлението на магазина и стъклените стени, ударили се в прозрачната сграда, умирайки при удара. Говорител на Apple заяви, че светлините в магазина ще бъдат намалени през нощта, за да се избегнат подобни събития.", "date": "2018.01.02", "title": "Магазинът на Apple не издържа на зимата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376940-%D1%82%D0%BE%D0%B2%D0%B0,-%D0%BA%D0%BE%D0%B5%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%B2%D0%B5%D0%B4%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BD%D0%B0%D1%80%D0%BE%D0%B4-%D0%BE%D1%82-%D0%B1%D0%BB%D0%B0%D1%82%D0%BE%D1%82%D0%BE,-%D0%B5-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D1%81%D1%8A%D0%BF%D1%80%D0%BE%D1%82%D0%B8%D0%B2%D0%B0", "text": "След моя 70-годишен юбилей си дадох сметка, че за човек на такава възраст като мен, миналото е вече много дълго, докато бъдещето става все по-късо. Но в същото време физическите сетива се сменят с духовни – все по-силни и по-ярки, животът се забавя. Но пък се знае – бавната вода е дълбоката вода. Проблемите на днешните общества се съсредоточават във властта, защото и свободата е форма на власт, тиранията, парите – също. Коя е най-значимата от тях? Всичко, което ние правим, от най-простите действия до най-сложните житейски стратегии е в опита да властваме над някого или над нещо. Властта е всепроникваща, тя е в нас. Копнежът да властваме е в нас. Погледнато от друг ъгъл формите на власт са красотата, знанието, парите, изкуството дори. Един голям писател е и един очарователен тиранин. Той властва чрез словото, чрез думите над нас. Някои хора избират парите, други – свободата, трети – нещо друго и по този начин се опитват да властват над себе си и над другите. Феноменът пари не е за подценяване. За съжаление, те се превърнаха в основна ценност в тези 30-тина години след 10-ти ноември. Преди това хората също се стремяха към парите, но тогава те не носеха престиж. Много богатите хора ни изглеждаха съмнителни и властта ги преследваше. Защото считаше, че те са мошеници и извършват дейности, които са забранени от закона.      Престижно беше да бъдеш във властта по някакъв начин или в близост до нея, до номенклатурата. След 10-ти ноември 1989-та изведнъж българинът с неочаквана сила проумя, че парите дават две изключително важни неща – свобода и власт. Безмерна свобода и безмерна власт! Дотолкова, че да бронират техния носител с ненаказуемост. Каквото и да извърши човек, ако може да плати, оказва се, законът не го лови.   В своите знаменити диалози за държавата Платон твърди, че има три форми на власт – тиранията, олигархията и демокрацията. Той казва, че най-просперираща и най-добра е демокрацията, но само, когато всички се подчиняват на законите и когато правилата са ясни и открити. Но без правила демокрацията в сравнение с другите две форми на власт най-лесно се превръща в анархия. И моята теза, а това инстинктивно преминава и в книгите ми, е, че ние през тези 30-тина години живяхме в една умишлено предизвикана и добре обгрижвана от всички политически партии и държавническия елит анархия.   С парите при социализма не можеше да отвориш магазин, ресторантче, не можеше да си позволиш околосветско пътуване, за апартамент се чакаше 10-15 г. , за кола – 5-10 г. Докато сега парите отварят всички врати и станаха важна ценност за българина. Това съсипа няколко поколения…     Американската мечта стана модел. Защото американците считат, че щастието зависи от успеха, а той – от парите. Един вид щастието е пари. Но то е много по-сложно, по-богато, по-духовно на фона на парите. Защото, за да бъде един човек щастлив първо трябва да е здрав, да бъде в хармония със себе си и с останалия свят. Да бъде обичан и да обича.   Когато бях по-млад вярвах, че по-важно е да бъда обичан, сега знам, че много по-ценно е да имаш ти кого да обичаш.   В това отношение съм галеник на съдбата, защото имам три прекрасни, красиви, умни и интелигентни дъщери и пет внука. Господ ми дари всичко, което човек наистина може да поиска. Така се случи, че в живота ми няма драма, затова се чувствам щастлив и осъществен. Защото имам 18 книги, 10 от тях в момента са на книжния пазар, въпреки че голяма част от тях са писани преди 10-ти ноември, но хората въпреки това ги купуват, четат и днес. Което означава, че казват истината за онова, другото време, надявам се да я казват и за сегашното.   Струва ми се, че зад комичната маска на българското битие прозира една демографска и духовна драма, която ни поставя пред риск от заличаване като народ. Българският народ се топи и изчезва, а България все повече се превръща в територия. Аз пиша на български език – това за мен е един безкрайно красив език, но той също може да изчезне заедно с българския народ. Това страшно ме тревожи.   За жалост, в националната си история повтаряме непрекъснато една ужасяваща грешка – всеки наш управник и човек с власт счита, че всичко започва от него. Така е било и след Освобождението, и след 9-ти септември 1944 г., така е и след 10-ти ноември 1989 г. Въпреки обратите на съдбата и премеждията българският народ е живял в тези времена и е творил. Историята ни се нуждае от нов прочит с поуки, защото продължаваме да правим едни и същи грешки.   Угнетяващо е, че прокудихме извън страната 2 млн. българи – най-младите, най-интелигентните, най-можещите. Тези хора ги няма, те се възпроизвеждат другаде и без тях вече се променя не само духовния, но и физическия пейзаж в България. По улиците, особено на малките градчета, вече е много трудно да се видят интелигентни, спокойни, достойни лица и хора. А мнозина от младите вече не искат и да работят, защото беше обезличена една ценността система, един красив, патриархален свят, в който имаше духовен, нравствен порядък. Беше пометено всичко това… и на тяхно място се възцариха парите.   Тази разсипия, всъщност, започна по времето на социализма, когато с безумни концепции и директиви тогавашната власт искаше селското население да се претопи в градското. Че най-важна е работническата класа, която има безспорно и безгранично бъдеще. Къде е тази работническа класа сега?! В същото време селото още тогава започна да се обезлюдява, а след 10-ти ноември – досъсипано.   Някои хора днес си дават сметка, че селото не биваше да се разрушава, защото там имаше мощна и сериозна структура, която е държала българското общество монолитно дори по време на войните. Други страни от бившия соцлагер не направиха тази грешка. А ние наивно се поддадохме на съвети и внушения от хора, които идваха у нас, изтриваха си обувките и си заминаваха обратно.   Пиша нов роман. Ще кажа нещо за него, макар че е много рано. Много ми се иска той да е роман за величието на старостта. Не знам дали хората си дават сметка, но в периода на старостта човек става наистина свободен. Защото той вече е отгледал децата си, не работи, не е подчинен на един ужасяващ, смазващ ритъм, няма началник, не е длъжен да се доказва на някого непрекъснато, няма го и диктата на секса.   От друга страна много хора предпочитат тази робия, в която са свикнали и затова изпитват огромна тъга към миналото, сякаш животът им се е изпразнил. Напротив. Точно тогава той може да се изпълни с много интересни неща. Историята е следната: възрастен писател среща млада, красива журналистка, между тях започва една обаятелна, но невъзможна любов. Среща ги нещо съдбовно, което се е случило извън тях, но без да го желаят, те са намесени в него. Случило се е нещо между техните родители, което носи съдбовните си последствия и до днес – в античната литература, мисля, това се нарича невинна вина. Виновни са за нещо, което други са извършили. И това е причината да се срещнат, да изпитат вълнение, без диктата на секса, но с мечтата по красивото чувство…   По времето на социализма да се чете хубава книга, независимо дали българска или преводна, беше нещо като форма на съпротива. И хубавата книга и стойностното изкуство обединяваха хората в инакомислието им. След 10-ти ноември изкуството загуби тази сила. И сякаш едва сега като че ли отново удоволствието от искреното слово започва да възвръща своето място в духовността. Но това е, защото хората подсъзнателно усещат, че изкуството наистина носи истината. И то дълбинната, голямата, националната истина, която заменя цялото това скудоумие на днешната ни политическа класа – повърхностна, корумпирана, истерично-егоистична, която направи всичко възможно да съсипе народа си.   Винаги съм казвал, че това, което може да изведе българският народ от блатото е неговата съпротива. Той най-сетне трябва да се научи да се съпротивлява на тази посредствена политическа класа, която е до дъно корумпирана и си направи един огромен експеримент с него. Това е единственият изход, за да се съхраним и да върнем поне част от хората, които напуснаха България.   ****  ", "date": "2018.01.02", "title": "Това, което може да изведе българския народ от блатото, е неговата съпротива"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376941-%D0%BA%D0%B0%D0%BA%D0%B2%D0%BE-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BE%D1%82-%D0%B4%D0%BD%D0%B5%D1%81", "text": "Новата година носи промени в редици сфери на обществения живот. Ето какво влиза в сила от днес, в обзор на агенция Фокус:   От началото на 2018 година България ще бъде председател на Съвета на ЕС. Председателството се изпълнява от предварително определена група от 3 държави-членки – т.нар. „Трио“- за период от 18 месеца. България е част от „Триото“ Естония – България – Австрия. Съветът на ЕС обсъжда и приема съвместно с ЕП законодателните актове на ЕС на базата на предложения, изготвени от ЕК. Заседава в различни конфигурации, наричани „състави“, в зависимост от обсъжданите въпроси. Девизът на Българското председателство е: „Съединението прави силата“. В логото на страната ни са вплетени символите на кирилицата, българските шевица и трикольор. 4 са основните български приоритети за Председателството- Бъдеще на Европа и младите хора; Западни Балкани; Сигурност и стабилност; Цифрова икономика.    По време на Председателството ще се проведат 299 събития, основно в София, но и във Варна, Бургас, Пловдив, Велико Търново, Габрово, Русе и др. През май България ще бъде домакин на среща на върха между ЕС и страните от Западните Балкани. Ще се проведат 12 неформални заседания на Съвета на ЕС, над 20 срещи на високо ниво, както и пет срещи от парламентарното измерение. Над 170 ще бъдат срещите и заседанията на експертно ниво, а 85 другите събития. Председателството ще бъде открито с официална церемония в Народния театър „Иван Вазов“ на 11 януари.   В сила влиза Бюджетът за 2018 година. Предвижда се икономически ръст от 3,9%. Повишаване на крайното потребление до 4,7%, както и ръст на инвестициите до 4,3%. Очаква се нивото на безработица да се понижи до 6,2%. Бюджетът не предвижда значителни промени на данъците. 180,5 млн. лв. ще бъдат средствата за опазване на границата, а 35, 2 млн. лева- за зимно поддържане и снегопочистване на общински пътища. През тази година общините ще разполагат със 2,780 млрд. лева.       Минималната работна заплата се увеличава от 460 на 510 лева. Предвижда се от 1 януари 2019 година минималната заплата да бъде 560 лева, а от началото на 2020 година- 610 лева. Увеличението ще струва 82.1 млн. лева през 2018 г., 95.7 млн. лева през 2019 г. и 104 млн. лева през 2020 г. Mинималната работна часова заплата ще бъде 3,07 лв. Диференцираният минимален осигурителен доход за самоосигуряващите се ще се увеличи за 2018 г. на 510 лв., 550 лв., 600 лв. и 650 лв., съобразно дохода. 2600 лева ще бъде максималният размер на осигурителния доход. От 65 на 75 лева ще бъде повишен и гарантираният минимален доход.    Променят се изискванията на право за обезщетение за безработица – да има внесени или дължими вноски за фонд “Безработица” най-малко 12 месеца от последните 18. Дневният минимален размер на обезщетението за безработица се увеличава от 7,20 лв. на 9 лева. Дневният максимален размер на обезщетението за безработица ще бъде 74,29 лева.       От началото на годината минималните пенсии стават 200 лева. От 1 юли ще бъдат увеличени до 207, 60 лв. Пенсиите ще се преизчисляват с 1, 169% за всяка година осигурителен стаж. Разходите за пенсии в бюджета за 2018 година са 8, 351 млрд. лв.    Размерът на осигурителната вноска за Фонд „Пенсии” се увеличава с един процентен пункт – 19,8 на сто за родените преди 1 януари 1960 г., при съотношение – 11,02 за сметка на работодателя и 8,78 за сметка на работника, и 14,8 на сто за лицата, родени след 31 декември 1959 г., съответно при съотношение 8,22/6,58. Процентът за всяка година осигурителен стаж в пенсионната формула ще се увеличи от 1.126 на 1.169, в резултат на което всички пенсии ще бъдат увеличени с 3.8 на сто от 1 юли.    Пенсиите за трудова дейност, отпуснати до 31 декември на предходната година ще се преизчисляват с новия процент за всяка година осигурителен стаж – 1,169. През 2018 жените се пенсионират на възраст 61 г. и 2 месеца при 35 години и 6 месеца осигурителен стаж, а мъжете на 64 години и 1 месец и стаж 38 години и 6 месеца.   Паричното обезщетение за отглеждане на малко дете беше увеличено от 340 на 380 лв. през втората година на майчинството. Запазва се периодът на изплащане на паричното обезщетение за бременност и раждане от 410 дни. И през тази година ще продължи да действа въведената през 2017 г. възможност за майките (осиновителките) с право на отпуск, който не използват да се върнат на работа и да получат обезщетение от ДОО в размер 50 на сто от полагащото им се обезщетение при бременност и раждане.     Учителските заплати ще бъдат увеличени с 15% от есента. Заделените средства от бюджета са 330 млн. лева. Минималната стартова заплата ще се увеличи от 660 на 759 лева. Старши учителите и възпитателите ще получават 790 лева. А главните учители и възпитатели- 836 лева. Сектор „Образование“ ще получи и още 180 млн. лева за разходи, програми и стипендии. 100 млн. лева допълнително ще бъдат отделени за увеличение на заплатите на военнослужещите. Възнагражденията им ще бъдат увеличени с 10-11%. Войниците и сержантите ще получат около 70 лева повече, а офицерите- около 90 лева. 55 млн. лева са предвидени за увеличение на заплатите на пожарникарите и полицаите през 2018 година. Увеличението на заплатите в сектора ще бъде диференцирано и ще се отнася най-вече за служителите с полицейски правомощия. Заплатите на служителите ще бъдат увеличени с 1-15%.   От началото на 2018 г. двойките с репродуктивни проблеми ще разполагат с допълнителен ин витро опит, разходите за който се поемат от Споделяне държавата. Така броят на безплатните процедури се увеличава от 3 на 4. За целта бюджетът на Фонд инвитро от 2018 г. ще бъде увеличен с 9 млн. лева. От тази година Центърът за асистирана репродукция (ЦАР) ще финансира допълнително 4 трансфера на размразени ембриони – дейност, която до момента не бе заплащана от държавата. По този начин ще се удвои броят на опитите и ще се увеличи шансът за забременяване на жените. Жени с онкологични заболявания, на възраст до 35 години, вече ще могат да съхраняват свой генетичен материал, което ще им позволи на следващ етап да станат родители. Двойки, при които единият партньор има генетично заболяване или хромозомна мутация вече ще получават шанс да имат здраво дете чрез инвитро процедури. От 12 на 2-3 месеца са намалени сроковете за получаване на заповедите за одобрение на кандидатстващите двойки.   Размерът на таксите за регистрация на юридическите лица с нестопанска цел ще намалее от два до четири пъти в зависимост от вида на вписването и начина на подаване на заявленията. Ще могат да се подават заявления на хартиен носител във всички служби на Агенцията по вписванията, независимо къде е седалището. Таксата ще бъде с 50% по-ниска, ако заявлението се подаде по електронен път.   Тютюневите изделия и бутилираните алкохолни напитки ще се продават с нов бандерол. Единичните цени на бандеролите се запазват- за тютюневи изделия 0,013 лв., а за алкохолни напитки 0,032 лева. Нововъведение при бандеролите за тютюневи изделия е поставянето на QR код, съдържащ линк до уеб-страницата на Министерството на финансите. Кодът ще може да се прочете чрез смартфон или таблет с всяко безплатно приложение за четене на QR код. Акцизните стоки, облепени с действащите към момента бандероли, ще могат да се реализират в търговската мрежа до изчерпването им, но не по-късно от 31 декември 2018 година. Инспекторите на НАП вече ще могат да затварят обекти с открити нарушения, дори когато те междувременно са сменили стопанина си.       Въвеждат се тримесечни винетки на цена от 54 лева. За трета поредна година цените на останалите винетни стикери за леки автомобили се запазват – годишната винетка за леки автомобили ще струва 97 лв., месечната – 30 лв., седмичната – 15 лв. Валидността на едногодишните винетки вече ще започва да тече от датата на купуването им. В разпространителската мрежа ще бъдат над 2,1 млн. стикера, от които 900 хил. бр. са годишни за леки автомобили. Поетапно до края на януари по разпространителските пунктове ще бъдат пуснати общо около 4,8 млн. винетки. Това ще е последната година, в която се ползват хартиени стикери. С изграждането и въвеждането на тол системата от 2019 г. ще се премине изцяло към електронно таксуване. С цел по-висока защита и блокиране на възможността за фалшификация е променено графичното оформление на винетките. Всички стикери имат двойна номерация – пореден и случаен номер, като комбинацията от двата номера също е вид защита.     През първото тримесечие на годината цената на природния газ ще бъде с 2,75% по-висока в сравнение с 2017 година. Утвърдената от КЕВР цена на природния газ, на която “Булгаргаз” ЕАД продава природен газ на крайните снабдители и на клиенти, присъединени към газопреносната мрежа, е в размер на 352,65 лв. на 1000 куб. м. или 33,39 лв./MWh (без акциз и ДДС). Увеличението на цената на природния газ няма да доведе до повишаване на цените на топлинната енергия до края на отоплителния сезон. Няма да има промяна и в цената на електрическата енергия за битовите потребители и небитовите потребители на регулирания пазар.   С между 2 и 20% ще поскъпне водата в 14 области на страната. Според планираните увеличения в София цената скача с 9.5% до 2.36 лв. за куб. м, в Смолян с 4.5% до 2.35 лв., в Пловдив с 2.9% до 2.20 лв., във Варна с 2.7% до 3 лв., в Силистра с 6.5% до 3.29 лв., в Кърджали с 2.8% до 2.43 лв., в Русе с 6.2% до 2.78 лв., в Перник с 5.8% до 2.29 лв., в Монтана с 6,4% до 2.89 лв., в Шумен с 3% до 3.32 лв., в Сливен с 2.05% да 2.50 лв., в Бургас с 8.7% до 2.77 лв., във Враца с 13% до 3.09 лв. В Ямбол цената ще скочи с най-много – с 20% до 2.78 лв. В последните дни на 2017 г. Върховната административна прокуратура (ВАП) се самосезира относно решението на КЕВР за цената на водата.   22 са официалните почивни дни през годината. Първият работен ден за 2018 година е 2 януари. Денят след Нова година ще бъде почивен. Годината ще има 249 работни дни, с ден повече в сравнение с 2017 година. За националния празник 3 март ще почиваме от 3 до 5 март. От 6 до 9 април, или от Разпети петък до втория ден на Възкресение, ще почиваме за Великден. 3 дни ще празнуваме Гергьовден- от 5 до 7 май. Няма да работим на Деня на труда 1 май, Деня на българската просвета и култура 24 май и на 6 септември- Денят на Съединението. Ще празнуваме Коледа 5 дни- от 22 до 26 декември.  ", "date": "2018.01.02", "title": "Какво влиза в сила в страната от днес"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376942-%D1%82%D0%BE%D0%B2%D0%B0-%D0%B5-%D0%B4%D0%BE%D0%B1%D1%80%D0%B5-%D0%B7%D0%B0-%D1%81%D0%BE%D1%84%D0%B8%D1%8F-%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "          Е, в това отношение, разбира се, София още е далеч от подобни на нея с мащабите си туристически дестинации като Виена, Лисабон или Милано. Да не говорим за Рим, Париж или Барселона... И все пак, особено на фона на постоянно заливащите ни неприятни новини, едно от най-впечатляващите положителни събития на отминалата 2017-а година, поне за мен, бе постоянният поток от чужденци, заливащ нашата столица.   Понеже работя в центъра на града и обикновено ходя дотам пеша, всеки ден ги виждах с очите си и чувах с ушите си: малки и големи групи хора от всички възрасти, които кръстосваха и огласяха софийските улици на всякакви езици. На моменти имах чувството, че чужденците около мен са едва ли не повече от българите. Казано на езика на експертите, българската столица се превръща в търсена дестинация за кратки градски почивки (т.н. city breaks).     Градът не е преживял някакви революционни промени в последните години, които да обясняват този внезапен интерес. Какво тогава води тези хора насам? Може би донякъде екзотичната атмосфера, красотите и историческите му паметници (както и да ги оценяваме в сравнение с други европейски градове). Вероятно в някаква степен - по-високата сигурност и спокойствието в сравнение с някои, сполетяни от ужаса на тероризма, градове наоколо. Със сигурност – членството и свободата на движение в ЕС, съчетани с най-ниските в съюза цени - на хотелите, ресторантите, такситата, храните, алкохола.   Главната причина обаче очевидно е друга – ударното навлизане на нискотарифните авиокомпании, които напоследък увеличиха многократно полетите си до и от София. Първата поддържа вече 32 дестинации, а от април планира да открие още 4. До края на октомври броят на превозените от нея пътници бе нараснал с 43%. От последното тримесечие на 2016-а на пълни обороти започна работа и втората нискотарифна компания – сега с над 20 линии и с планирани напролет още 10.   През цялата 2016-а през софийското летище минаха малко под 5 милиона пътници. През миналата година 5-те милиона бяха достигнати още в средата на октомври. В края на същия месец отчетеният ръст бе 36 на сто. В края на ноември потокът от пътници вече бе прехвърлил и 6-те милиона. Така през 2017-а по ръст на пасажерите софийското летище стана номер 1 в Европа.     Терминал 2 на летище София - вход към града   Заради новите линии и председателството на ЕС вероятно след година ще отчетем подобен ръст. Но и досега, и в бъдеще той би могъл да бъде още по-висок, ако не бяха някои „дреболии\". Ако архитектурните ни паметници бяха съхранявани и поддържани по-добре, ако услугите и обслужването бяха на по-високо ниво, ако отношението към гостите бе по-добро и не криеше неприятни изненади.    Ако градът беше по-чист, по-подреден и с по-добра инфраструктура – ако, например, имахме прилични тротоари и още един приличен терминал на летището (освен Т 2). Специално последното може би щеше вече да е факт, ако не бяха съпротивата и непрекъснатото отлагане на предаването на софийското летище в ръцете на голям, опитен, частен инвеститор. Тази съпротива, всъщност, е част от по-общата тема за страховете от т.н. глобализация, която през 2017-а имаше и други български пикове.    Спомнете си, например, нестихващата битка с чуждестранните търговски вериги, опитите да се „закове\" със закон делът на българските стоки в тях, неспирното оплакване на българското производство, оплакванията от „ниското\" качество на продаваните тук европейски храни, плача около СЕТА – търговското споразумение между ЕС и Канада. От друга страна, именно напливът от чужденци в София също е пряко свързан с тази тема и носи със себе си много поуки за ползите и „вредите\" от отворената икономика, отворените пазари и отвореното общество.     Самото съществуване и разрастването на нискотарифните авиокомпании е плод на глобализацията и пример за това, че тя прави нещата по-евтини и по-достъпни – включително самолетните билети (за тези, които не знаят – предстои тези компании да полетят и през океана).   Българската столица може да се гордее с архитектурното си и културно-историческо наследство   Това, че благодарение на конкуренцията в този бизнес все повече чужденци посещават София, е добра новина, далеч не само понеже гъделичка националното самочувствие, че твоят град заприличва на другите европейски столици.    А и заради огромния си мултиплициращ икономически ефект. Попитайте, например, някой таксиметров шофьор какво се е променило – ще чуете, че за всеки от пристигащите и на двата терминала много повече (при това пълни) самолети вече не стигат по 15-20 коли както по-рано, а в пъти повече. Хотелиерският бизнес официално отчита ръст от 15% при нощувките и 20% в приходите. Като реалните числа вероятно са още по-високи, понеже статистиката едва ли лови многобройните хостели и други малки места за настаняване, притокът от хора към които се забелязва с просто око.    Броят на отдаваните обекти и на сделките на платформата Аirbnb в София пък растe с 80% годишно. Постепенно цените на нощувките в София растат. През 2017-та броят на новостроящите се или реконструирани хотели е нараснал 13 пъти – задават се между 2000 и 3000 нови или цялостно ремонтирани стаи (170 хиляди квадратни метра).   Нямам точни данни, но вероятно подобен е ефектът за ресторантите, други видове услуги, транспорта, търговията (и съответните производители).     Разбира се, по-голямата конкуренция на отворените пазари за някои носи и известни „несгоди\". В дългосрочен план обаче цялостният ефект от нея е силно положителен. Включително защото те принуждава да работиш по-добре. Пример за което са българските храни. За някои може да е прозвучало изненадващо, но неотдавна оповестени данни показаха, че над 90% от потреблението на млечни продукти в страната се задоволява от българското производство.    При яйцата делът е 93%, при телешкото месо - 63 на сто. За миналата година има 28-процентов ръст при производството на плодове и зеленчуци. Още от 2009-та земеделието и хранителната промишленост имат положително външнотърговско салдо, което постоянно нараства. През 2016-а износът на храни и земеделски продукти превишава вноса с 1,2 млрд.евро. 75% от този износ е за страните от ЕС - най-скъпият и претенциозен пазар. Което означава, че и качеството на българските храни се повишава.     И накрая – разбира се, голяма част от пълнещите самолетите на нискотарифните компании са българи. За някои това е катастрофа – „Нацията изтича!\". Всъщност, разкрилата се възможност за много повече хора да пътуват също е много добра новина. Заради улеснените бизнес контакти, образованието и културния обмен. И просто заради непосредствения допир и сравнението със средата и качеството на живот по света. Положителният ефект от всичко това е неизчислим. Включително защото тези хора вече много по-трудно могат да бъдат лъгани и манипулирани.", "date": "2018.01.02", "title": "Това е добре за София. И за България."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376943-%D1%8E%D0%BB%D0%B5%D0%BD-%D0%BF%D0%BE%D0%BA%D0%B0%D0%B7%D0%B0-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82-%D0%BD%D0%B0%D0%B4-%D0%B1%D0%B0%D0%BD%D1%81%D0%BA%D0%BE", "text": "Концесионерът на ски-зоната в Банско \"Юлен\" показа идейния си проект за строеж на втори лифт. Схемата и допълнителната информация бяха публикувани във в. \"Труд\" няколко дни, след като правителството даде сигнал, че ще улесни евентуален инвеститорски интерес за нова линия.     В проекта се твърди, че трасето минава единствено през концесионна територия и попада изцяло в буферната зона. Дружеството посочва, че се ангажира да засади по пет нови дървета на всяко дърво, което би било отстранено при евентуалното построяване на новия лифт.   Според схемата, показана в изданието, втората кабинкова въжена линия ще има капацитет от 3000 души на час и обща дължина 5,8 км. Всяка кабинка ще се състои от десет места.   По проект трасето ще започва в близост до съществуващата начална станция. Пътят до станцията в местността Чалин валог ще се движи почти успоредно с настоящата линия. След нея лифтът ще продължи до Шилигарника, където се намира \"другия естествен център на ски-зоната\", посочват от фирмата-концесионер.   \"По този начин ще могат да се разделят туристопотоците, за да не се създаде отново проблем с опашка на Бъндеришка поляна\", се казва още в информацията.   Проектът за нов лифт се появява в контекста на протестите срещу правителственото решение за промяна на плана за управление на целия Национален парк \"Пирин\", които станаха факт в последното заседания на Министерски съвет за 2017 г. Очаква се протестите в София да продължат и през следващите дни.   Министърът на околната среда Нено Димов пое ангажимент, че нито един проект за строителство в Пирин няма да бъде допуснат, без да премине през оценка за въздействие на околната среда, екологична оценка и оценка за съвместимост.", "date": "2018.01.02", "title": "\"Юлен\" показа проект за втори лифт над Банско"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376944-%D1%81%D0%BA%D1%8A%D0%BF-%D0%BB%D0%B8-%D0%B5-%D0%B6%D0%B8%D0%B2%D0%BE%D1%82%D1%8A%D1%82-%D0%B2-%D1%81%D0%BE%D1%84%D0%B8%D1%8F", "text": "Aĸo пoпитaтe дeceт coфиaнци, дaли живoтът в Coфия e cĸъп, тo e мнoгo вepoятнo дa пoлyчитe 9 пoлoжитeлни oтгoвopa. Ceгa щe paзглeдaмe, ĸъдe мoгaт дa ce ĸopeнят пpичинитe зa тoвa, живoтът в poднaтa cтoлицa дa ce пpиeмa зa тoлĸoвa cĸъп.     Cпopeд издaниeтo numbео.соm, cъпocтaвящo дaннитe зa цeнитe във вoдeщи гpaдoвe пo cвeтa, cитyaциятa в Coфия изглeждa пo cлeдния нaчин:     Ha 4-члeннo cмeйcтвo, мy e нeoбxoдимa cyмaтa oт 2 812.05 лeвa, зa нopмaлeн живoт, бeз дa ce вĸлючвaт paзxoдитe зa нaeм. Aĸo ce пpиeмe, чe тoвa ceмeйcтвo плaщa и 1 000 лeвa нaeм, cyмaтa нaбъбвa дo 3 812 лeвa. Toecт двaмaтa poдитeли тpябвa дa paбoтят c нeтeнe дoxoд oт 1 900 лeвa, вceĸи oт тяx. Toвa oпpeдeлeнo e дaлeч нaд cpeднитe coфийcĸи зaплaти. Зa caмocтoятeлни дoмaĸинcтвa, oт eдин paбoтeщ, cитyaциятa e мaлĸo пo-дoбpa. Cpeдния нeoбxoдим дoxoд, зa живoт e eдвa 798 лeвa, oтнoвo бeз нaeмa. Aĸo ce дoбaвят 500 лeвa зa нaeм и издpъжĸaтa възлизa нa oĸoлo 1 300 лeвa.   Oтнoвo, мoжe дa ce ĸaжe, чe дocтa xopa, бeз coбcтвeни aпapтaмeнти в cтoлицaтa ни пoпaдa пoд чepтaтa, пpeдвид нa тoвa, чe cpeдния дoxoд нa нaceлeниeтo в Coфия e пpи нивo oт 1 127.94, cпopeд изчиcлeния нa издaниeтo numbео.соm. Инaчe, мoжe дa ce oбoбщи, чe пpoблeмa нe e в цeнитe, a пo-cĸopo в дoxoдитe нa нaceлeниeтo. Цeнитe в Coфия ca c 58.6% пoд тeзи в Hю Йopĸ, ĸaтo индeĸca зa цeнaтa зa живoт e 407-ми oт oбщo 516 вoдeщи гpaдa пo cвeтa. Eднa cъпocтaвĸa cъc cъceдeн Бyĸypeщ, coчи, чe пoĸyпaтeлнaтa cилa нa paбoтeщитe в Coфия e c 3% пo-виcoĸa, в cpaвнeниe c тaзи в Бyĸypeщ.     Paзxoдитe зa пoдcигypявaнe нa пoдcлoн нa житeлитe нa пoвeчeтo oт cтoлицитe пo cвeтa, чecтo ca мeждy 30 и 40% oт дoxoдa им. B Coфия, тoзи paзxoд e мaлĸo нaд 40% oт cpeдния дoxoд. Bcъщнocт, нaй-дoбpa пpeдcтaвa, oтнocнo тoвa, дaли нeдвижимитe имoти в eдин гpaд ca дocтъпни, или нe, e нa бaзa нa пoĸaзaтeля дoxoд-цeнa нa нeдвжимитe имoти.   Всички сме чували за това, колко недостъпни са имотите в Сан Франциско и Манхатън. Cпopeд нaциoнaлнaтa cтaтиcтиĸa в CAЩ, cpeднaтa цeнa нa имoт в Maнxaтън e 849 000 дoлapa. Toвa пpи cpeдeн дoxoд нa живeeщитe тaм oт 73 000 дoлapa нa гoдинa. Или cъoтнoшeниeтo цeнa нa имoт-дoxoд e пpи нивo oт 11.7.   Зa cpaвнeниe, нa бaзa нa cpeднитe цeни нa имoтитe oт 800 000 дoлapa и дoxoдитe oт 81 000 дoлapa, cъщoтo cъoтнoшeниe в Caн Фpaнциcĸo, e 9.8.   Bъз ocнoвa нa cpeднaтa пpoдaжнa цeнa нa имoтитe в Coфия в мoмeнтa oт 1000 eвpo зa ĸв. м., cъглacнo дaннитe нa eдин oт вoдeщитe caйтoвe зa пpoдaжбa нa имoти, тo cpeдният coфийcĸи имoт (c плoщ oт 70 ĸв. м.), e c пpoдaжнa цeнa oт 70 000 eвpo (136 908 лeвa).   А на база на средния годишен доход на софианци (cпopeд издaниeтo numbеo.соm) oт 12 684 лeвa, тo cъoтнoшeниeтo цeнa нa имoт-дoxoд e в paзмep нa 10.79. Или мoжeм дa зaĸлючим, чe cpeдния имoт зa cpeдния cтoличaнин, e пo-нeдocтъпeн oт тoзи в Caн Фpaнциcĸo, мaĸap и мaлĸo пo-дocтъпeн, в cpaвнeниe c тoзи в Maнxaтън.   Ceгa, aĸo paзглeдaмe нeщaтa oт дpyгa cтpaнa - cъпocтaвим имoтнaтa cитyaция нa coфиaнци c тaзи нa житeлитe нa cтoлицитe нa ocтaнaлитe изтoчнoeвpoпeйcĸи cтpaни, нeщaтa дaлeч нe ca тoлĸoвa лoши. Имотите в столицата ни са най-достъпни сред всички столици на страните от Централна и Източна Европа.   Средният доход на софианец, купува 0.69 кв. м. жилищна площ, при средно 0.56 квадратни метра във всички столици в ЦИЕ. За сравнение средния доход в Братислава и Прага, купува едва 0.5 квадратни метра.     Cтpaнaтa ни ce oтличaвa cъc cpaвнитeлнo ниcĸи цeни нa мнoгo cтoĸи и ycлyги, ĸoгaтo ce cъпocтaвя c ocтaнaлитe вoдeщи гpaдoвe пo cвeтa. Имa oбaчe и oпpeдeлeни мacoвo пoтpeбявaни cтoĸи и ycлyги, ĸoитo ca дocтa cĸъпи, нa бaзa мeждyнapoднитe cтaндapти. И зaпoчвaмe paзбиpa ce c бeнзинa и ocтaнaлитe гopивa.    Moжe и дa cмe нa втopo мяcтo пo ниcĸи цeни нa гopивaтa в EC, нo cъпocтaвeни c дoxoдитe нa нaceлeниeтo, гopивaтa ca в тoп-10 нa нaй-нeдocтъпнитe в cвeтa. Зa cъжaлeниe нa pyмънцитe и тe пoпaдaт в тaзи ĸaтeгopия. Интepeceн e фaĸтът и чe няĸoи мacoвo пoтpeбявaни cтoĸи, ĸaтo нaпpимep пpяcнoтo мляĸo, ce oтличaвa c нaй-виcoĸaтa цeнa cpeд вcичĸи cтpaни oт ЦИE.   Cĸъпи y нac, в cpaвнeниe c ocтaнaлитe гpaдoвe oт ЦИE, ca бaнaнитe, opизa, пpeдплaтeнитe мoбилни ycлyги, нoвитe aвтoмoбили, eднoчacoвия пpeдcтoй нa тaĸcитaтa, дoмaтитe и нaй-вaжнoтo - лиxвитe пo ипoтeчнитe ĸpeдити.", "date": "2018.01.02", "title": "Скъп ли е животът в София?"}
{"url": "http://www.classa.bg/%D1%81%D0%B2%D1%8F%D1%82/item/376935-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B5%D0%B6%D0%B4%D1%83-%D0%B6%D0%B5%D0%BB%D0%B0%D0%BD%D0%B8%D1%8F%D1%82%D0%B0-%D0%B8-%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0", "text": "            Какво ли не се изписа и изговори за това европредседателство. Но независимо от изписаното и изговореното, мандатът на България като председател на ЕС си остава някаква химера. Според Омир, химерата е чудовище с лъвска глава, туловище на козел и дракон вместо опашка, което яростно бълва огън. Тези характеристики могат да се съотнесат към българското европредседателство и накрая сигурно ще излезе нещо многозначително. Но нека вместо това да се съсредоточим върху преносното значение на „химера\": невъзможно желание, фанатазъм някакъв.   Първото невъзможно желание на политическа София, свързано с европредседателството, проектираше върху следващите шест месеца някакво същинско лидерство на България в ЕС. Това, разбира се, няма особена връзка с действителността, защото държавата, която председателства ЕС, изпълнява главно координационни, организационни и представителни функции. И за щастие българските власти вече го разбраха.   Второто невъзможно желание е, че като председател на ЕС България ще може истински да помогне на балканските си съседи по пътя им към еврочленство. Да, София ще организира среща на върха по тази тема, но нито Черна гора, нито Сърбия, а още по-малко Македония ще получат някакви по-конкретни обещания. Да не говорим, че – независимо от искрено добрите си намерения и регионална компетентност – България едва ли може да служи като пример за подражание и локомотив, теглещ съседите към приемане в ЕС. Та нали самата България все още е под наблюдение в рамките на Механизма за сътрудничество и проверка?   Невъзможно желание номер три: бързо приемане в Шенгенското пространство и в еврозоната. Впрочем, „въздушният и воден Шенген\" може да се случи на България през 2018 година, но за пълно членство в двата елитни клуба на ЕС страната ще трябва още да почака.   И все пак: българското европредседателство не е единствено химера. Ако се отнесем към него практично и без изхвърляне или национално самонадценяване, то в крайна сметка може да се окаже нещо добро както за ЕС, така и за самата България.     За ЕС ще бъде истински балсам фактът, че точно в този труден момент председателството поема страна, чиито граждани дават на Евросъюза едно от най-високите равнища на подкрепа – над 60 процента. И че сегашното правителство в София също следва стриктен европейски курс, без да си позволява грозните капризи на други бивши съветски сателити като Полша, Унгария или Словакия. Защото, за разлика от Полша и Унгария, които удобно „забравят\", че са в подем единствено благодарение на европейските пари, България осъзнава на какво дължи трайния си икономически ръст и не прави евтини фасони.    Освен това в лицето на Бойко Борисов европейците реално ще могат да разчитат на политик, който убедено работи за един от главните приоритети на българското европредседателство: консенсуса. Консенсусът, който е особено необходим, за да се справят европейците с притока на бежанци и мигранти, но най-вече – с преувеличените тревоги и страхове на своите избиратели. А заедно с Борисов за този консенсус ще работи и една енергична Лиляна Павлова, която вече успя да си спечели уважение и доверие в Брюксел.     Навярно тук е мястото тържествено да се възпроизведе и дългият списък от български приоритети за председателството, освен консенсуса: кохезия, конкуренция, дигитално стопанство. Плюс старта на преговорите за Брекзит, плюс първите разговори по бюджетната рамка, плюс... Все къде трудни, къде амбициозни проекти, които обаче тъй или иначе се придвижват, независимо дали председателят на ЕС се казва Естония, България или Австрия.     Всъщност, България може да използва тези шест месеца начело на ЕС и за още една, банална и очевидна, практическа цел: да се покаже пред Европа откъм най-добрите си страни. Защото България вече близо 11 години остава почти невидима в ЕС: една средно голяма, относително спокойна и не много интересна страна в европейската периферия, която може да се окаже важна единствено покрай някоя банкова криза, покрай антиправителствени протести или покрай мигрантите и бежанците.    А това не е честно. Защото, отвъд клишето, България наистина си струва да се види – с огромното ѝ богатство на археологически и исторически паметници (поставят я дори на трето място след Италия и Гърция), с наистина чудесната си и разнообразна природа, с вкусната храна и отличните напитки.    Покрай новите форми на туризъм (нискотарифни авиолинии, Airbnb) София изведнъж се напълни с млади и любопитни хора.    А сега европредседателството ще привлече в България стотици, дори хиляди платежоспособни „мултипликатори\", които могат трайно да повишат туристическите акции на страната до равнището, което България заслужава.   Поне това не звучи като химера.", "date": "2018.01.02", "title": "Българското европредседателство: между желанията и реалността"}
{"url": "http://www.classa.bg/%D1%81%D0%B2%D1%8F%D1%82/item/376936-%D1%81%D1%82%D1%80%D0%B0%D0%BD%D0%B0%D1%82%D0%B0,-%D0%B2-%D0%BA%D0%BE%D1%8F%D1%82%D0%BE-%D0%B4%D0%BE%D1%80%D0%B8-%D0%BF%D0%B0%D1%80%D1%82%D0%B8%D1%82%D0%BE-%D0%B5-%D1%87%D0%B0%D1%81%D1%82-%D0%BE%D1%82-%D1%80%D0%B0%D0%B1%D0%BE%D1%82%D0%B0%D1%82%D0%B0", "text": "Ако имаше награда за най-стресирана нация в света, Южна Корея щеше да е сред фаворитите. Тук и работата, и играта са доведени до крайност. Трудоспособните хора в Южна Корея прекарват цели 2069 часа от годината на работното си място.   Въпреки че са на второ място по работохолизъм сред 35-те страни от Организацията за икономическо сътрудничество и развитие (преди тях са само мексиканците), корейските работници вземат по-ниски средни заплати в сравнение с останалите държави.      - децата в Южна Корея прекарват до 14 часа на ден в учене, като наред с редовните часове в училище, допълват заниманията си с уроци в частни академии.   Тази култура вече показва отрицателните си ефекти. Учениците в гимназиално ниво в Южна Корея разполагат със средно 5 часа и 27 минути за спане на нощ, показва изследване от 2014 г. Хората в младежка и трудоспособна възраст в Южна Корея са най-податливи на риск от самоубийство на фона на останалите страни от ОИСР.   Животът на децата е предопределен от успеха им на приемните изпити за колежанско образование. Оценките им са от решаващо значение за бъдещето, професионалните възможности и дори личния живот на младите корейци.     Натискът за успех в корейското общество създава особена култура на игра, която на пръв поглед изглежда необикновено жизнерадостна и забавна. Жителите на столицата Сеул имат неограничени възможности за релакс в свободното време - салони за аркадни игри, които работят до късно през нощта, денонощни зали за гейминг, кафенета с интегрирана виртуална реалност, парти-автобуси, спа-центрове, улични карнавали, караоке барове и др.   Кварталите за забавления в Сеул, разположени около известните университети, никога не спят. Тази особеност се вписва в националния модел на Корея. Обществото е ограничено от реда и йерархията, което изисква от всеки да отговаря на високи показатели. В същото време, социалната среда позволява създаването на пространства, в които всеки може да се освободи от ограниченията.   До Корейската война от началото на 50-те години на ХХ век, Южна Корея е аграрна и бедна държава. През следващите десетилетия обаче страната прави огромен скок напред благодарение на икономическото си развитие. Внезапно се заражда средна класа, която разполага с пари за харчене. Обществото се намира в историческа \"въртележка\". Дори човек да произлиза от бедно селско семейство, може да се окаже ключов фактор в научна институция или корпорация.   С това обаче се увеличава и социалният натиск за полагане на сериозни усилия за личния успех. Към края на 80-те години новите елити вече са се установили, а достъпът до високите рангове става много по-труден.   По същото време нощните клубове в Сеул започват да се превръщат в съществена част от начина на живот на корейците.     Нещо повече: изграждането на кариерата дори изисква определена отдаденост и умения за поведение в неформална среда. Корейските работници и изследователи често са подтиквани да се включват в сесии по маратонно ядене и пиене с шефове и колеги, което обикновено завършва с надпяване в караоке барове.   Всяка компания има подобни обичаи: в края на работния ден социалните бариери се пречупват с алкохол и разговори. Корпоративната култура е стресираща и йерархична, но в същото време бизнесите отделят немалко средства, за да финансират неформалните срещи на служителите - само и само да могат да се отпуснат от работата.   Колкото и привлекателен да изглежда този обичай, той може да има и негативни последици за служителите, които понякога се оказват принудени да се напиват в името на работната етика и доказването пред ръководството на компанията.   Статистиката показва, че корейците изпиват средно 13,7 шота спиртни напитки всяка седмица, което е двойно повече от средното количество, приемано от руснаците.     Мъжете и жените на 40-50-годишна възраст спазват стриктен ред на работното си място, но когато влязат в развлекателните заведения, падат всички задръжки.   Доколко този начин на живот е добър, не е много лесно да се прецени.     Високите нива на депресия и самоубийства все още тормозят обществото, макар че през последните години има видима тенденция към по-здравословни хобита като излети в планината и др.   Във всички случаи, корейците показват на света колко е важно да можеш да се забавляваш на всяка възраст. За съжаление - показват и колко притеснителна може да се окаже необходимостта от отпускане на напрежението.", "date": "2018.01.02", "title": "Страната, в която дори партито е част от работата"}
{"url": "http://www.classa.bg/%D1%81%D0%B2%D1%8F%D1%82/item/376937-%E2%80%9E%D0%B6%D1%83%D1%80%D0%BD%D0%B0%D0%BB-%D0%B4%D1%8E-%D0%B4%D0%B8%D0%BC%D0%B0%D0%BD%D1%88%E2%80%9D-%D0%BF%D1%80%D0%B0%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%BF%D1%83%D1%85-%D0%B8-%D0%BF%D1%80%D0%B0%D1%85-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0", "text": "Има нещо незряло, малко като слаб ученик, който направо може да ви разсмее. Да се приеме антикорупционен закон само няколко дни преди започването на 6-месеченото ротационното председателство на Европейския съюз, е малко прекалено наистина, коментира в обширен анализ френското издание „Журнал дьо Диманш“ ситуацията в България.", "date": "2018.01.02", "title": "„Журнал дю диманш” прави България на пух и прах заради корупцията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376938-%D0%BA%D0%BB%D0%B8%D0%B5%D0%BD%D1%82%D0%B8-%D0%BD%D0%B0-%D0%BA%D0%B0%D1%83%D1%84%D0%BB%D0%B0%D0%BD%D0%B4-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%BA%D0%B0%D0%BA-%D0%BC%D0%B0%D0%BC%D0%B8-%D0%BA%D0%B0%D0%BD%D1%82%D0%B0%D1%80%D0%B0-%D0%BD%D0%B0-%D0%BC%D0%B0%D0%B3%D0%B0%D0%B7%D0%B8%D0%BD%D0%B0", "text": "Клиенти на Кауфланд показаха нагледно във фейсбук как мами кантара на магазина.   Един от тях поставя тиква на везната, покрита с прозрачна подложка. Сумата излиза 3,15 лв. След като се маха подложката, кантарът вече отчита 3,08 лв. „Коя цена е вярна.    Щом разликата тук е толкова, се сещайте какво е при суджуците“, възмущава се  потърпевшият.    След това залепва двете цени на стоката и я връща обратно с надежда, че служителите сами трябва да се справят с проблема. Друг младеж прави подобен експеримент, но със зелка.    Разликата между тежеста й с подложка и без подложка е още по-голяма.  ", "date": "2018.01.02", "title": "Клиенти на Кауфланд показаха как мами кантара на магазина"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376939-%D1%86%D0%B8%D0%B3%D0%B0%D1%80%D0%B8%D1%82%D0%B5-%D0%BE%D1%82-5-%D0%BB%D0%B2-%D1%81%D0%BA%D0%B0%D1%87%D0%B0%D1%82-%D0%BD%D0%B0-5,20-%D0%BB%D0%B2", "text": "Цигарите ще са с нови цени и с нов бандерол от 2018 година. Причината за скока са промените на акциза на тютюневите изделия. Най-масовите цигари, които струват по 5 лева ще стигнат 5.20 лв. Това обаче важи за по-ниския клас цигари.", "date": "2018.01.02", "title": "Цигарите от 5 лв. скачат на 5,20 лв."}
{"url": "http://www.classa.bg/%D1%81%D0%B2%D1%8F%D1%82/item/376932-%D0%B3%D0%BE%D0%BB%D1%8F%D0%BC-%D1%80%D1%83%D1%81%D0%BA%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D0%BF%D1%80%D0%B8%D0%B5%D0%BC%D0%B0-%D0%B1%D0%B8%D1%82%D0%BA%D0%BE%D0%B9%D0%BD%D0%B8-%D0%B2%D0%BC%D0%B5%D1%81%D1%82%D0%BE-%D1%80%D1%83%D0%B1%D0%BB%D0%B8-%D0%B7%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%82%D0%BE%D0%BA%D0%B8", "text": "Това е гигантският интернет магазин “Охо!”, който от 20 декември 2017 година започна да приема заплащане на всякакви стоки с криптовалутите BTC, ETH и USDT.     Сега всички жители на Русия, в градовете на които има магазин от веригата “Охо!”, могат да заплащат абсолютно всички стоки с криптовалута. Според руските закони, продажбата на каквито и да е стоки с нещо друго, освен с рубли, е забранено. Но онлайн магазинът по хитър начин се справи с това ограничение.   Идеята е следната: когато някой закупува стока с криптовалута, той на практика прехвърля цифровите пари на друго физическо лице, за което получава виртуален сертификат, с който може да получи всичко, каквото предлага магазинът. Това действие е абсолютно законно, понеже това вече не е закупуване на стока в магазина, а нейното безплатно получаване във вид на подарък.   В руските сайтове се появиха предупреждения, че да се купува електроника по този начин е рисковано. Криптовалутата не се наблюдава и регулира и ако закупеното по този начин устройство се повреди, купувачът може да остане и без него.   Но се очаква примерът на един от най-големите руски онлайн магазини да бъде последван и от още много други. Схемата на продажбите е напълно законна, а за продадените стоки не се заплащат данъци, понеже в руското законодателство засега понятието “криптовалута” засега не е особено застъпено.  ", "date": "2018.01.02", "title": "Голям руски магазин започна да приема биткойни вместо рубли за всички стоки"}
{"url": "http://www.classa.bg/%D1%81%D0%B2%D1%8F%D1%82/item/376933-%D0%BD%D0%B5%D1%89%D0%BE-%D1%81%D1%82%D1%80%D0%B0%D0%BD%D0%BD%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BD%D0%B0-%D0%BE%D0%BA%D0%BE%D0%BB%D0%BE%D0%B7%D0%B5%D0%BC%D0%BD%D0%B0%D1%82%D0%B0-%D0%BE%D1%80%D0%B1%D0%B8%D1%82%D0%B0-%D0%B2%D0%B8%D0%B4%D0%B5%D0%BE", "text": "\r\n   \r\n   22 декември 2017: САЩ (SpaceX) – полезен товар: 10 спътника. \r\n  22 декември 2017 г .: Япония – полезен товар: 2 спътника. \r\n  26 декември 2017 г .: Русия – полезен товар: 1 спътник. \r\n  26 декември 2017 г .: Китай – полезен товар: неизвестен брой спътници. \r\n   Тези изстрелвания на ракети са направени в много кратък период от време от различни страни, и макар според официалната информация всички те са или комуникационни или за мониторинг климата, можем да си зададем въпроса дали това е така или истинската цел на тези спътници е различна и те трябва да наблюдават „нещо“ в космоса…. \r\n  ", "date": "2018.01.02", "title": "Нещо странно се случва на околоземната орбита (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/376934-%D0%BC%D0%B5%D1%80%D0%BA%D0%B5%D0%BB-%D1%81%D0%B2%D0%B5%D1%82%D1%8A%D1%82-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B8-%D1%87%D0%B0%D0%BA%D0%B0", "text": "          Ангела Меркел е загрижена за единството в Германия. Отдавна не сме били свидетели на толкова различни мнения, заяви канцлерката в своето новогодишно обръщение. \"Някои дори говорят за пукнатини в обществото\".     За едни Германия е една прекрасна страна, силна и икономически успешна и с отворено към света, многообразно общество. Други пък посочват, че в Германия има твърде много хора, които не са част от този успех, и че в страната има висока престъпност и насилие. Те се питат как да регулираме и направляваме миграцията в нашата страна.   И двете становища са реалност, заяви Меркел - както успехът и увереността, така и страховете и съмненията на хората. \"за мен и двете становища обаче са стимул\". Политиците имат за задача да се справят с предизвикателствата на бъдещето, като не изпускат от очи потребностите на гражданите. В този смисъл германската канцлерка се чувства задължена да се справи бързо със съставянето на стабилно правителство. \"Защото светът няма да ни чака\", заяви тя.   Сега трябва да бъдат създадени предпоставките за добруването на Германия и през следващите 10 или 15 години. Това означава да бъдат запазени сегашните работни места и създадени нови. Според Ангела Меркел, изследователската дейност и развитието на нови технологии трябва да бъдат насърчавани още повече. Държавата иска фирмите да станат \"дигитални пионери\".   По думите на канцлерката, социалната пазарна икономика като ръководен принцип и във времето на дигитален напредък трябва да бъде \"наш компас\". Затова в центъра на вниманието трябва да остане семейството - семействата трябва да бъдат финансово облекчени, за да могат \"още по-добре да съчетават семейния живот с професията\". Трябва да бъдат осигурени \"добри и достойни грижи\" за възрастните и болните и еднакви условия за живот на всички - в града или на село.     Правителствената централа в Берлин нощем   Ангела Меркел вижда бъдещето на Германия като неразривно свързано с бъдещето на Европа. 27-те страни-членки трябва да бъдат подтикнати повече от всякога да действат като една общност - това ще бъде решаващият въпрос в следващите години, смята германската канцлерка. Става дума за това \"дали ние като европейци ще можем да представляваме солидарно и съзнателно нашите ценности в глобалния и дигитализиран свят\". В това отношение Германия и Франция искат да работят заедно, за да бъде постигната тази цел, увери тя.   В края на новогодишното си обръщение Ангела Меркел се върна към началото на речта си. Борбата за правилните отговори е част от живата демокрация, заяви тя. Към пожеланията за новата година спада и това, \"да осъзнаем какво ни обединява вътрешно\" и \"да положим усилия за повече уважение към другите\".    Преди 1 година германската канцлерка апелира за засилено сътрудничество и укрепване на демокрацията. Този път обаче тя не засегна една друга тема - тероризма, който непосредствено след атентата на един от коледните базари в Берлинпреди 12 месеца беше основната нишка в нейното послание за 2017 година.", "date": "2018.01.02", "title": "Меркел: \"Светът няма да ни чака\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376925-%D0%B3%D0%BE%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%B5%D0%BC%D0%B8%D0%BB%D0%B8-%D1%80%D0%B0%D1%82%D0%B0%D0%B9%D0%BA%D0%BE%D0%B2%D1%81%D0%BA%D0%B8", "text": "Американската моделка Емили Ратайковски се слави със своите откровени снимки. Тя има над 16 милиона последователи. Това са постовете на моделката, които през 2017 година събраха над 1 милион лайка.                  ", "date": "2018.01.02", "title": "Голите СНИМКИ на Емили Ратайковски"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376926-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE", "text": "Популярната певица Жана Бергендорф така и не можа да се откаже от тежкия порок - дрогата, макар че прави няколко опита и в продължение на седмици успяваше да остане чиста. Близки до ексцентричната изпълнвителка споделят, цитирани от „Уикенсд\", че тя отово е посегнала към наркотиците. Единственият човек, който я изтърпявал, бил кубинският танцьор Леандер Франсиско Янес, когото приятелите наричали Лео.      Младият мъж също имал слабост към наркотиците, но се стараел да поддържа форма. Когато виждал, че любимата му жена е в криза, гледал да е чист, за да й помага да не стигне до някаква крайност. Прибирал я вкъщи, слагал я да спи и дори й готвел нещо топло, издават негови познати.    „Двамата се събираха и разделяха десетки пъти. Но любовта им сякаш е обсебваща. Живеят отделно няколко дни, после почват да се търсят. Карат се, обиждат се, но си прощават. Лео не може без Жана, която е движещата фигура във двойката. Тя има участия, а той ходи с нея за подкрепа.    Когато изпадне в криза, тя му влиза в положение и започва да го обгрижва. Като жена е много добра и вярна приятелка. Лошото е, че не може да победи порока, макар че продължава да прави опити. Консултирала се е дори със специалисти, правени са й програми за изчистване. За приятелите им е ясно – не се ли обадят ден-два, значи отново са „зациклили\" и си седят вкъщи.    Почват да звънят, като се пооправят. Не се покриват нарочно, явно искат да са сами, за да могат да се отдадат на наркотиците необезпокоявани\", разкриват запознати на скандалната двойка.", "date": "2018.01.02", "title": "Жана Бергендорф удари дъното!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376927-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-2-%D1%8F%D0%BD%D1%83%D0%B0%D1%80%D0%B8", "text": "Физическата активност е противопоказна днес, а също и вълненият, дори по-незначителни поводи. Ако започнете да правите неща, които първоначално са трудни за тялото ви, ще загубите много време и енергия. Необходимо е да общувате повече с близките си хора, за да запълните празнината, която се е получила по време на прекомерната ви заетост в работата. Препоръчително е, да се въздържате от изкушения и приключения, за да не навредите на себе си и вашия любим. Заемете се с домакински задължения и битова работа по дома, така, по късно, ще се чувствате комфортно. Креативните от вас, е по-добре да се заемат с това, към което ги влече. Не гонете големите пари и слава, така всичко ще дойде по-бързо, отколкото сте очаквали. По-добре, избягвайте приключенията в любовен план. Едва ли ще могат да ви доведат до победа, дори да си зададете постижими цели. Хаотичното поведение и прибързаните решения във финансовия сектор, могат да ви оставят без лев в джоба. Ако ви поканят вечерта на гости, не се отказвайте, а се разтоварете. Не е препоръчително да помагате на всички, ако залогът е собственото ви благополучие. В противен случай, ще се пречупите, психологически и физически. През деня, може да получите писмо или колет с нещо ценно. Това ще ви помогне, да решите много вътрешни проблеми, както и да направите план за бъдещето. Вечерта е подходяща за разходка. Трябва да обърнете внимание на финансовите въпроси, за да укрепите позицията си до края на месеца. При покупки се опитайте да бъдете по-икономични и харчете пари само за най-необходимото. Днес ефективни, ще бъдат закаляващите процедури, така че може да посетите фитнес салон или басейн. Вечерта е добра за срещи. Очаква ви, прекрасен ден, само ако не започнете да се заяждате с всички подред или задавате глупави въпроси. Опитайте се, да останете за малко сами със себе си и да анализирате всичко, което се е случило през последните дни. Вечерта може да направите грешка от финансова гледна точка, ако игнорирате съвет на приятел и инвестирате пари в проект. Трябва обективно да третирате всичко, което се случва. Избягвайте хора, за които не знаете много и не отваряйте сърцето си на първият срещнат. Вечерта може да се почувствате не в своята \"кожа\", когато започнете да изяснявате отношенията с най-близкия човек. Възможна е простуда. Препоръчително е, да се доверявате повече на себе си, а не на другите. Ако някой се опита да ви вкара в конфликт, по-добре мълчете и се измъкнете. Хазартът, рискът и измамите трябва да бъдат изключени. В противен случай, ще останете без пари и ще съсипете репутацията си. Има шанс да се влюбите в човек, когото познавате.   Трябва да покажете истинското си лице, а не да хитрувате и слагате маска пред хората. Ако целите ви не са химерични, тогава има шанс да ги превърнете в реалност. Не давайте обещания в любовта, особено ако не сте уверени във вашите собствени чувства. Конкретността във финансовите въпроси, ще ви помогне да укрепите позицията си в бизнеса. Препоръчително е, да бъдете внимателни към малките неща, в противен случай ще загубите повече от планираното. В никакъв случай, не трябва да се лекувате самостоятелно, особено ако имате хронични заболявания. Ако получите нова информация, то трябва внимателно да я проверявате. Това е повече се отнася за паричната сфера, отколкото за отношенията. Трябва да обръщате внимание не само на важните моменти в работата, но и на вашето здраве. Особено, ако по време на празниците, сте прекалили с мазни храни и алкохол. Положението в личен план, ще бъде критично, така че се ограничавайте в общуването с роднини. Вечерта, ще получите мъдър съвет от приятел. Не се препоръчва да започвате нещо ново и мащабно. В противен случай, ще направите много грешки и нищо няма да постигнете. По-добре, отделете време за почивка. Приятелите и семейството, ще се радват да ви видят в своето общество. В личната сфера, трябва да помните не само своите желания, но и чувството за дълг. Вечерта е добра, за спортни занимания.", "date": "2018.01.02", "title": "Дневен хороскоп 2 януари"}
{"url": "http://www.classa.bg/%D1%81%D0%B2%D1%8F%D1%82/item/376928-%D0%BD%D0%B0%D0%B9%D0%B4%D0%B6%D1%8A%D0%BB-%D1%84%D0%B0%D1%80%D0%B0%D0%B6-%D1%8E%D0%BD%D0%BA%D0%B5%D1%80-%D0%B5-%D0%BF%D1%8A%D0%BB%D0%B5%D0%BD-%D0%B8%D0%B4%D0%B8%D0%BE%D1%82-%D0%B2%D0%B8%D0%B4%D0%B5%D0%BE", "text": "\r\n   \r\n \r\n \r\n   \r\n\t \r\n \r\n\t \r\n \r\n\t \r\n \r\n\t \r\n \r\n\t \r\n  \r\n  \r\n  \r\n   \t  ", "date": "2018.01.02", "title": "Найджъл Фараж: Юнкер е пълен идиот! (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/376929-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BD%D0%B0-%D0%B1%D1%8E%D1%80%D0%BE%D1%82%D0%BE-%D0%BC%D0%B8-%D0%B2%D0%B8%D0%BD%D0%B0%D0%B3%D0%B8-%D0%B8%D0%BC%D0%B0-%D1%8F%D0%B4%D1%80%D0%B5%D0%BD-%D0%B1%D1%83%D1%82%D0%BE%D0%BD", "text": "заяви в новогодишното си обръщение Лидерът на Северна Корея Ким Чен Ун.     добави Ким Чен Ун, но подчерта, че  Той подчерта, че е необходимо да се намали военното напрежение на Корейския полуостров и неговата страна е готова за преговори с Южна Корея.   Освен това Северна Корея е готова да участва в Зимните олимпийски игри в Пьонгчан.", "date": "2018.01.02", "title": "Ким Чен Ун: На бюрото ми винаги има ядрен бутон"}
{"url": "http://www.classa.bg/%D1%81%D0%B2%D1%8F%D1%82/item/376930-washington-post-%D1%81%D0%BF%D0%B0%D0%B4-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%B2%D0%BB%D0%B8%D1%8F%D0%BD%D0%B8%D0%B5", "text": "Главната глобална тенденция днес е спадът на американското влияние по света. Не спад на могъществото на Съединените щати; от икономическа и военна гледна точка тази страна остава, както и преди, ненадмината; а спад на нейното желание и способност да използва това могъщество за формирането на света.     Сегашната администрация, изглежда, възнамерява да отмени най-големите постижения на Съединените щати (както в случая със Световната търговска организация), или просто не се интересува от изработването на глобален дневен ред. И другите страни трябва да се приспособяват към това явление.   Този месец германският външен министър Зигмар Габриел заяви, че “най-важните промени, засягащи нашия западен, а и целия свят”, са причинени от “настоящия отказ на Съединените щати, под ръководството на Тръмп, да поддържат ролята си на надежден гарант на многостранността”.    Тези промени, отбеляза той, “допринасят за ускоряване на преобразованието на световния ред…, като същевременно увеличават риска от търговски войни, надпревара във въоръженията и въоръжени конфликти”. Според Габриел, в тази ситуация пред Европа е поставен въпросът за самото съществуване на континента. И призова Европа да вземе съдбата в собствените си ръце и да се разграничи от външната политика на САЩ.   Да обърнем внимание и на изявлението на министъра на външните работи на Канада Кристиа Фрийдлънд (Chrystia Freeland) от юни, в което тя благодари на Съединените щати за това, че са ръководили международната система в продължение на 70 години. В същото време тя категорично заявява, че при администрацията на Тръмп американското ръководство на тази система е приключило.", "date": "2018.01.02", "title": "Washington Post: Спад на американското влияние"}
{"url": "http://www.classa.bg/%D1%81%D0%B2%D1%8F%D1%82/item/376931-%D0%B0%D0%B9%D0%BD%D1%89%D0%B0%D0%B9%D0%BD-%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE", "text": "  ;    Месията – “царят на Израел от дома на Давид и от Соломоновото семе”, непременно ще дойне, но кога не е известно. Мястото на този цар е на престола на възстановения Соломонов храм – т.е. Йерусалимския храм, “а това може да стане и в тази, година, и след десет години, и след 30…” За този момент трябва да бъдат подготвени служителите – коени, а “всеки коен, а те сред евреите са около 2 или 3 процента, днес точно знае от кого е произлязъл преди три хиляди и триста години…”   Фамилиите Каганович, Коган,Каплан, Кац или Канценелсън може точно да показва, че дядо им или прадядо им по бащина линия е бил коен…”   Кратката еврейска енциклопедия допълва този списък – Каганов, Кагански, Каганер, Коганов, Коганер, Коганзон.   Но…”на престола във възстановения Соломонов храм ще се възкачи “презреният” като Бог, представяйки се за Бога…” И по-нататък: “… уж възстановеният Соломонов храм” ще бъде посветен на “мрачния бог на еврейството Талмуда-Тората, Шулхан-Аруха, Кабала и чернокожите влъхви, магове и черодеи, които подготвят пътя на Апокалиптичния звяр…”   Достатъчно пълно е отношението на Айнщайн към световното правителство, отразено в книгата на Йоханес Уикърт:   За Айнщайн Световното правителство се превръща в “спасително понятие”. Това правителство е създадено на законова основа и то трябва да поеме отговорността за съдбата на всичките народи, смятал ученият. Според него конституцията му е точно формулирана и трябва да бъде призната от всичките национални правителства на доброволна основа.   Световното правителство трябва да може да регулира конфликтите между народите.   Моралният авторитет вече не може да бъде средство за поддържането на мира. Силата, която трябва да притежава Световното правителство, може да действа мобилно, с бърза намеса и да предотвратява война в някоя държава. Затова, според Айнщайн, държавите участници трябва да бъдат готови да платят определена цена – например да подчинят въоръжените си сили на наднационалното правителство.   Айнщайн наблюдава загрижено работата на  , която би трябвало да отговаря на неговата идея, но тя не можа да оправдае възложените върху нея надежди.", "date": "2018.01.02", "title": "Айнщайн и Световното правителство"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376924-%D0%BD%D0%B0%D0%B9-%D0%B3%D0%BE%D1%80%D0%B5%D1%89%D0%BE%D1%82%D0%BE-%D0%BC%D0%BE%D0%BC%D0%B8%D1%87%D0%B5-%D0%B2-ufc", "text": "Определената през 2015 година за най-горещо момиче от ринга - Бритни Палмър подлуди феновете си в социалните мрежи.   Между ангажиментите покрай галата UFC 219, която се проведе по Коледа, и празниците, красавицата засне и няколко фотосесии. А снимките ѝ буквално влудиха привържениците на бойните спортове и женската красота.   \"2018 година ще бъде гореща\", написа Палмър в Инстаграм, а честитките и комплиментите заваляха.   Покрай тях обаче феновете я молят да не напуска своята работа като момиче в клетката и да продължава да ги радва и през тази година.              ", "date": "2018.01.02", "title": "Най-горещото момиче в UFC"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376923-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%BC%D1%8A%D0%B6%D0%B5%D1%82%D0%B5,-%D0%BA%D0%BE%D0%B3%D0%B0%D1%82%D0%BE-%D0%B8%D0%B7%D0%BD%D0%B5%D0%B2%D0%B5%D1%80%D1%8F%D1%82", "text": "Всички знаят, че изневярата е предателство към любимия човек. Изневярата наранява и от нея боли. Но се случва все някога в живота на всеки. И тогава трябва да приемете болезнената новина с високо вдигната глава и да се опитате да бъдете разумни и силни, въпреки бушуващите емоции, напрежението и съмненията, които неизменно се пораждат.      Това е труден момент, който трябва да преживеете. А ето какви са оправданията, които ще чуете, ако партньорът ви изневерил:   Гузен и виновен, той ще се оправдава, че цени и обича само вас. Ще се опита да ви умилостиви и да ви накара да се почувствате отново единствена за него. Предстоят тежки моменти във връзката ви и вие сте тази, която трябва да реши какво да прави оттук нататък и как да постъпи.  Разбира се, че е било грешка, никой не се съмнява в това. В някои случаи на изневяра мъжът е наистина уплашен и подтиснат и приема постъпката си като грешка, пише iwoman.bg. Но злото е сторено, независимо от съжаленията и разкаянието му. Задължително ще чуете това оправдание, но дали ще му повярвате е отделен въпрос.     ми е да бъда само с една жена... Има мъже, които ще си признаят, че не могат да бъдат верни. Тогава може би трябва да се замислите дали си заслужава и вие да сте му вярна. В някои връзки моногамията не е основата на отношенията между партньорите, но в други това е всичко.     не ме разбираш, имах нужда от подкрепа... Може би в последно време не сте се разбирали и това е била причината той да потърси ласките на друга. Въпреки това, неговата постъпка остава грозна и е повод за сериозни размишления дали можете да укрепите връзката си. Случва се човек да изневери – за да повиши самочувствието си, защото му липсва нещо във връзката, за да си разнообрази живота. Независимо от причината обаче, няма \"добро\" оправдание за една изневяра.", "date": "2018.01.02", "title": "Оправданията на мъжете, когато изневерят"}
