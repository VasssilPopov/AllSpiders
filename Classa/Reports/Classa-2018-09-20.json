{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387467-%D0%B4%D0%BE%D0%B3%D0%B0%D0%BD-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%BA%D0%B0-%D0%BD%D0%B0-%D1%81%D0%B0%D1%89-%D0%B5%D1%80%D0%B8%D0%BA-%D1%80%D1%83%D0%B1%D0%B5%D0%BD", "text": "Почетният председател на ДПС Ахмед Доган се е срещнал с посланика на САЩ Ерик Рубен в централата на партията. Участник в срещата е бил и действащият ръководител на партията Мустафа Карадайъ. Това е един от редките случаи, в които Доган излиза в публичното пространство след оттеглянето си от активната политика и управлението на ДПС. Според съобщението на пресцентъра на партията - тримата са обсъдили \"актуални политически въпроси, както и развитието на двустранните отношения\". \"Участниците в срещата изразиха задоволство от възможността да обменят мнения и позиции по отделни теми, както и убеждението, че такива срещи са необходими и полезни. Взаимното уважение и диалогът способстват за развитие на демократичните процеси и трябва да бъдат поощрявани\", се казва в информацията. Срещата между Доган и Рубен се случва седмица след като стана ясно, че почетният председател на ДПС е станал мажоритарен собственик на ТЕЦ \"Варна\" в съдружие с децата на бившия министър на транспорта Данаил Папазов.", "date": "2018.09.20", "title": "Доган се срещна с посланика на САЩ Ерик Рубен"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/387468-%D1%86%D0%B8%D1%80%D0%BA%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%B3%D0%BB%D0%B0%D1%81%D1%83%D0%B2%D0%B0-%E2%80%9C%D1%81-%D0%B4%D0%B2%D0%B5-%D1%80%D1%8A%D1%86%D0%B5%E2%80%9D-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F", "text": "Вицепремиерът Красимир Каракачаноз изрази пред Епицентър.бг учудване от изявлението на премиера Бойко Борисов в Залцбург, че решението, което правителството прие днес в подкрепа на Унгария срещу санкциите на ЕС “няма правна стойност”, защото не е било точка от дневния ред, а е взето на оперативно заседание. Борисов заяви още, че позицията на България по въпроса за санкциите срещу Унгария ще бъде изготвена за “някой ден”, ако се стигне до такова решение след години.   “ , заяви Каракачанов. Той обясни, че правната стойност на решенията на кабинета както на оперативно, така и редовно заседание, е една и съща. За да се стигне до това решение в сряда, Красимир Каракачанов е внесъл още във вторник в МС Доклад, с който обосновава предложението си България да защити Унгария. В Доклада ясно е посочено, че България трябва да се обяви против санкциите на ЕС, с които може да бъде отнет гласът на  Унгария. “И българското правителство взе единодушно решение да изготви позиция в защита на Унгария”, разказа Каракачанов. “ подчерта пред Каракачанов. Вицепремиерът недоумява как е възможно министър-председателят да каже, че  решение на правителството, взето на заседание на кабинета в присъствието на всички министри, няма правна стойност! “ “, коментира той думите на премиера от Залцбург, които бяха разпространени от правителствената пресслужба. В Докада на Каракачанов се казва:  В края на доклада вицеппремиерът предлага: “ Въз основа на този единодушно приет доклад правителството е взело решение, с което възлага на всички държавни институции за обща позиция в подкрепа на Унгария, обясни още Каракачанов. След заседанието на кабинета пред медиите застанаха двамата вицепремиери Красимир Каракачанов и Валери Симеонов, които обявиха официално решението на българското правителство в защита на Унгария. Затова е учудващо изразената няколко часа по-късно, и то от Залцбург, позиция на премиера, която се различава коренно от обявената от неговите заместници. Ето и докладът на Каракачанов, приет на заседанието на правителството, за който премиерът е “гласувал с две ръце”.   ДО МИНИСТЕРСКИЯ СЪВЕТ НА РЕПУБЛИКА БЪЛГАРИЯ Д О К Л А Д от КРАСИМИР КАРАКАЧАНОВ – ЗАМЕСТНИК МИНИСТЪР-ПРЕДСЕДАТЕЛ ПО ОБЩЕСТВЕНИЯ РЕД И СИГУРНОСТТА И МИНИСТЪР НА ОТБРАНАТА Относно:   УВАЖАЕМИ ГОСПОДИН МИНИСТЪР-ПРЕДСЕДАТЕЛ, УВАЖАЕМИ ГОСПОЖИ И ГОСПОДА МИНИСТРИ,   С решение на Европейския парламент ( P 8_ TA – PROV (2018)0340)  от 12.09.2018г. Европейският парламент, на основание на чл.7 (1) от Договора за Европейския съюз предлага на Съвета на ЕС да вземе решение, с което констатира наличието на очевиден риск от тежко нарушение от страна на Унгария на ценностите, на които се основава Европейския съюз, описани в чл. 2 от Договора за Европейския съюз. Докладът ( 2017/2131( INL ) ) на члена на Европейския парламент Саргентини, на основание на който е взето решението, съдържа редица политически квалификации и недоказуеми твърдения, като в същото време не отчита в достатъчна степен вече предприетите мерки от страна на Унгария за отстраняване на някои от констатациите, нито декларираната готовност за сътрудничество от страна на правителството на Унгария. Последното буди у нас съмнение, че целта на решението срещу Унгария е извличане на политически дивиденти преди предстоящите през 2019г. избори за Европейски парламент. Част от аргументите в доклада засягат проблеми на националното законодателство и приемането на подобно решение от Съвета може да създаде прецедент на размиване на границата между европейската правна рамка и сферите на държавен суверенитет и намеса във вътрешните работи на държава членка. В момент на сериозни предизвикателства пред Европейския съюз, които включват продължаващата мигрантска криза, преговорите за напускане на Съюза от страна на Великобритания, сложни международни отношения и продължаващи конфликти в няколко точки на света, едно подобно решение би внесло разделение сред държавите членки и би отслабило общия ни глас. Отношенията на Република България с държавите от Централна и Източна Европа – в това число и с Унгария, са от особена важност за успешното отстояване на българската позиция по редица въпроси, свързани с членството на България в ЕС. През последните години тези отношения се развиха и се доказаха като успешни в намирането на общи позиции по редица теми от взаимен интерес. България и Унгария дори приеха официален ден на приятелството между двата народа (19 октомври). В Унгария живее значително българско национално малцинство, което се радва на пълно зачитане и подкрепа от страна на унгарската държава, вкл. на представителство в Националното събрание на Унгария. Висши представители на Полша и Чехия вече заявиха подкрепа за Унгария. УВАЖАЕМИ ГОСПОДИН МИНИСТЪР-ПРЕДСЕДАТЕЛ, УВАЖАЕМИ ГОСПОЖИ И ГОСПОДА МИНИСТРИ, С оглед на гореизложеното, считам, че в интерес на Република България е да подкрепи Унгария, като се обяви против процедурата по чл. 7(1), предложена от Европейския парламент. По този начин ще защитим наши традиционни приятели и партньори от политически нападки на идеологически опоненти и ще защитим правата на българите в Унгария, които като унгарски граждани могат да бъдат потърпевши от евентуални санкции срещу Унгария. Наказателно решение срещу държава членка, базирано на аргументи, като съдържащите се в доклада на евродепутата Саргентини, би създало опасен прецедент на намеса, който би могъл в бъдеще да бъде заплаха и за суверенитета на Република България. Предлагам Министерския съвет да стартира процедура по изготвяне на позиция на Република България за съответните формати на Съвета на Европейския съюз, в която страната ни не подкрепя предложението на Европейския парламент към Съвета на ЕС, взето със споменатото решението от  12.09.2018 г.   КРАСИМИР КАРАКАЧАНОВ   Недоволство от извлението на премиера в Залцбург е изразил и другият вицепремиер Валери Сименов.”Разбирам, че го е казал под натиск”, казва той пред ПИК. “Но това е колективен орган и след като сме го обсъдили на МС, има правна стойност. Не може министър-председателят на една държава да бламира решенията на собственото си правителство”, подертава Симеонов.  ", "date": "2018.09.20", "title": "Циркът продължава! Красимир Каракачанов: Борисов гласува “с две ръце” за решението в подкрепа на Унгария"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387469-%D0%BD%D0%B0%D0%B4-50-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D0%BE%D1%82%D1%82%D0%B5%D0%B3%D0%BB%D0%B8-%D0%BF%D0%BE%D0%B4%D0%BF%D0%B8%D1%81%D0%B0-%D1%81%D0%B8-%D0%BE%D1%82-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "Апелът им е страната ни да не подкрепя присъединяването на Европейския съюз към Конвенцията  Над 50 граждански организации изпратиха   до управляващите, с което ги призовават да оттеглят подписа на България от Конвенцията на Съвета на Европа за предотвратяване и борба с насилието срещу жени и домашното насилие, известна още като Истанбулска конвенция. В писмото се казва, че България следва да оттегли подписа си,  поради това че той изразява нейното намерение да се  обвърже с договор, който Конституционният съд е обявил за противоконституционен и несъответстващ на най-висшия закон в държавата – Конституцията. България подписа Истанбулската конвенция на 21 април 2016 г. Подобно подписване, съгласно международното публично право и по-конкретно Виенската конвенция за правото на договорите, се прави в израз на намерение за ратифициране на задълженията на подписания договор. В   до представители на изпълнителната власт – вносителите апелират за предприемане необходимите действия България да оттегли подписа си без по-нататъшно забавяне. Гражданските организации призовават управляващите да не подкрепят присъединяването на Европейския съюз към Истанбулската конвенция в Съвета на Европа. В заключение авторите на писмото напомнят за необходимостта от поемане на политическа отговорност, относно съблюдаване решението на Конституционния съд и настояват да не се предлагат законодателни промени, които пряко или косвено въвеждат джендър идеологията. Писмото е подкрепено и от над 1580 граждани на платформата за петиции  .   УВАЖАЕМИ Г-Н БОРИСОВ, УВАЖАЕМИ Г-ЖО ЗАХАРИЕВА, Г-ЖО ЦАЧЕВА И Г-Н ВЪЛЧЕВ, ПРЕДСТАВИТЕЛИ НА БЪЛГАРИЯ В СЪВЕТА НА ЕВРОПА, УВАЖАЕМИ ДАМИ И ГОСПОДА НАРОДНИ ПРЕДСТАВИТЕЛИ, “PS  По този начин България ще направи крачка за въвеждането и включването на идеологията на пола, съдържаща се в Истанбулската конвенция и ще бъде подложена на надзор от страна на Съвета на Европа при нейното прилагане. Това противоречи на решение № 3/2018г. от 27.07.2018г.* на Конституционния съд на България , според което въвеждането на пола като социална конструкция и полова идентичност, различна от биологичната са в разрез на Конституцията на страната ни.” С уважение, Писмото е подкрепено онлайн от над 1580 граждани на:   бул. “Владимир Вазов”, бл. 169, ап. 3 гр. София 1715 гр. София, ул. “Алабин” 40 ет.1 Ивайло Тинчев, Поход за семейството, София, тел. 089 822 0110 Михаела Джоргова, Асоциация общество и ценности, тел. 0897 859 376 адв. Диньо Бозаджиев, Гражданска инициатива Справедливост, тел. 089 866 50 20", "date": "2018.09.20", "title": "Над 50 организации призовават България да оттегли подписа си от Истанбулската конвенция"}
{"url": "http://www.classa.bg/%D1%81%D0%B2%D1%8F%D1%82/item/387460-%D0%B0%D0%BA%D0%BE-%D0%BF%D0%BB%D0%B0%D0%BD%D1%8A%D1%82-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D0%BE%D0%B6%D1%8A%D0%BD%D0%B5-%D1%83%D1%81%D0%BF%D0%B5%D1%85", "text": "Ако на предстоящия референдум македонците отхвърлят постигнатия компромис в спора за името, влизането им в ЕС и в НАТО ще бъде блокирано за дълги времена. Точно това иска Москва.  И затова очевидно се бърка в Македония.         Русия няма да се стресне особено от предупреждението на американския министър на отбраната Джеймс Матис да не се бърка в Македония. Защото за Москва залогът в тази страна е много голям: ако на референдума в края на този месец тамошните граждани отхвърлят постигнатия с Гърция компромис в спора за името, по-нататъшното сближаване на Македония с НАТО и с ЕС ще бъде блокирано за дълги времена. Така плановете на руското ръководство, които в Черна гора се провалиха с гръм и трясък, в Македония ще пожънат успех: по-нататъшното разширяване на НАТО на Балканите ще бъде предотвратено. А Москва ще продължи в същия дух - така, както допреди смяната на властта в Скопие миналата година поддържаше авторитарно-националистическата власт в Македония, която подклаждаше антизападни настроения и доведе страната си до изолация. Важно е действията на Москва в Македония да се назоват с истинските им имена. Но още по-важно е онова, което водещи политици от ЕС, включително и канцлерката Меркел, сториха през последните седмици при посещенията си в Македония: опитаха се да отворят очите на хората за голямата полза, която ще имат от решаването на спора за името.", "date": "2018.09.20", "title": "Ако планът на Москва за Македония пожъне успех"}
{"url": "http://www.classa.bg/%D1%81%D0%B2%D1%8F%D1%82/item/387461-%D1%81%D0%B0%D1%89-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85%D0%B0-%D1%80%D1%83%D1%81%D0%B8%D1%8F-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0-%C2%AB%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-%E2%80%93-2%C2%BB", "text": "САЩ предупредиха Русия за възможно въвеждане на санкции, насочени срещу газопровода „Северен поток-2“. Както пише Bloomberg, министърът на енергетиката Рик Пери призова Русия да бъде “отговорен доставчик“ и да престане да използва природните ресурси с цел оказване на влияние върху политиката. САЩ предупредиха Русия за това, че могат да изпълнят заплахата си и да въведат санкции във връзка с изграждането на газопровода „Северен поток-2“. Както пише Bloomberg, на въпроса за това могат ли САЩ да прибегнат до ограничения, насочени срещу „Северен поток-2“ и други проекти, министърът на енергетиката Рик Пери отговори утвърдително. Но той подчерта, че би им се искало да не отиват твърде далече по въпроса за санкциите. Както отбелязва изданието, Пери призова Русия да бъде   и да престане да използва природните ресурси с цел оказване на влияние на политиката. Той добави, че САЩ се обявяват против изграждането на този газопровод, защото това ще доведе до съсредоточаване на две трети на доставките на руски газ в Евросъюза само в една точка. „Северен поток-2“ ще позволи на Русия да удвои обемите на доставките на природен газ в Германия по дъното на Балтийско море. Този проект трябва да стане главен маршрут на доставки на газ в Евросъюза и той вече успя да се превърне в болен въпрос в отношенията между САЩ и техните европейски съюзници. През юли президентът Доналд Тръмп разкритикува зависимостта на Германия от руските енергийни доставки, заявявайки, че тя е   на Москва. Кремъл отговори, че такава рязка критика на Тръмп е икономически мотивирана и представлява опит да се уреди продажбата на втечнен природен газ в Европа. Но по-късно Тръмп малко смекчи тона на своите заявления, казвайки, че САЩ са способни да се конкурират с руския газопровод.    ", "date": "2018.09.20", "title": "САЩ предупредиха Русия за възможни санкции за «Северен поток – 2»"}
{"url": "http://www.classa.bg/%D1%81%D0%B2%D1%8F%D1%82/item/387462-the-washington-post-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0%D0%B4%D0%B5-%D0%B7%D0%B0%D0%BF%D0%BE%D0%B2%D0%B5%D0%B4-%D0%B4%D0%B0-%D1%81%D0%B5-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D1%8F%D1%82-%D1%87%D0%B0%D1%81%D1%82-%D0%BE%D1%82-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%E2%80%9E%D1%80%D1%83%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%E2%80%9C", "text": "Президентът на САЩ Доналд Тръмп даде заповед на министерството на правосъдието да разсекрети част от материалите по разследването на руската намеса на президентските избори през 2016 г., съобщава The Washington Post. Както отбелязва изданието, тази крачка на американския лидер може да провокира конфликт с длъжностните лица от правоохранителните органи на Америка. Американският президент Доналд Тръмп заръка на Министерството на правосъдието на САЩ да разсекрети част от материалите по разследването на руската намеса на изборите през 2016 г., пише The Washington Post. Изданието отбелязва, че с решението си Тръмп рискува да провокира сблъсък с длъжностните лица от федералните правоохранителни органи, които са против публикуването на информация по все още продължаващото следствие. В частност, в заявленията на Белия дом пише, че президентът на САЩ е дал заповед незабавно да се разсекрети, освен всичко и част от секретните разпоредби на съда за следене над Картър Пейдж, който по време на предизборната надпревара бе съветник на Тръмп. Американският лидер също е дал заповед да се публикува в открит достъп нередактираните съобщения на редица бивши високопоставени сътрудници на Министерството на правосъдието и ФБР, в това число и на бившия директор на ФБР Джеймс Коми и неговия заместник Андрю Маккейб. В течение на няколко месеца консервативно настроените членове на Конгреса на САЩ призоваваха Министерството на правосъдието да публикуват свързани с Русия материали. Мнозина от тях дори обвиняваха ведомството в укриване на информация, която може да дискредитира разследването, оглавявано от специалния прокурор Робърт Мюлер. По-рано Тръмп се придържаше към такава гледна точка, но не се решаваше да използва наличните си пълномощия. Но когато президентът на САЩ нареди да се разсекретят част от материалите, той повиши сериозно залозите. Министерството на правосъдието вече е предало на Конгреса хиляди страници, отнасящи се към материалите от разследването, пише в статията. Но партийните лидери ясно дадоха да се разбере, че за тях съществува линия, която няма да прекрачват, защото публикуването на някои материали може да представлява риск за източниците на информацията и да навреди на продължаващото следствие. Настоящата крайно непроста ситуация се усложнява от това, че официалното обявяване на заповедта на Тръмп се появи още преди Министерството на правосъдието да получи инструкции, свързани с това какви конкретно материали трябва да разсекрети. Министерството на правосъдието на САЩ вече публикува следното заявление: „Когато президентът публикува подобна разпоредба, то започва процес на разглеждане на решенията за разсекретяването, който се провежда от различни ведомствени разузнавателни общности в сътрудничество със съветниците на Белия дом с цел да се гарантира съблюдаването на интересите на националната сигурност на Америка. Министерството и ФБР вече работят заедно с директора на националното разузнаване над привеждането в действие на заповедта на президента“.    ", "date": "2018.09.20", "title": "The Washington Post: Доналд Тръмп даде заповед да се разсекретят част от материалите около „руското разследване“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387463-%D1%81%D0%B2-%D0%B2%D0%B5%D0%BB%D0%B8%D0%BA%D0%BE%D0%BC%D1%8A%D1%87%D0%B5%D0%BD%D0%B8%D0%BA-%D0%B5%D0%B2%D1%81%D1%82%D0%B0%D1%82%D0%B8%D0%B9-%D0%BF%D0%BB%D0%B0%D0%BA%D0%B8%D0%B4%D0%B0-%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BC%D1%83", "text": "    Св. великомъченик Евстатий живял през втората половина на първия и първите десетилетия на втория век. Като езичник носел името Плакида. Бил прославен римски пълководец при царуването на императорите Тит и Траян. Неговият жизнен път изглежда твърде необикновен. Като праведния Иов в Библията той минал през много изпитания, но не паднал духом. Напротив – колкото повече бил поразяван от удари в живота, толкова повече крепнел и растял духом. По своите нещастия, като по стъпала, се изкачвал все по-нагоре, докато стигнал до мъченическия венец. Евстатий расъл в езичество. По природа със здрав разум и чиста душа, той скоро разбрал цялата суетност и лъжовност на езичеството. Спасителят е казал: “Блажени чистите по сърце, защото те ще видят Бога”. И чистият по сърце Евстатий, осенен от особено небесно откровение, познал истинския Бог. Той приел свето Кръщение заедно с жена си Теопистия и синовете си Агапий и Теопист. Прекарвал живота си в благополучие. Скоро обаче се заредили и изпитания. Историята на благочестието свидетелства, че никой не е удостояван с Небесното царство без венеца, изплетен от тръните, с които е осеян земния път. По трънлив път трябвало да мине и Евстатий със семейството си, за да се спаси. Първото изпитание у него било това, че изгубил цялото си богато имущество и измрели всичките му слуги. За него било особено тежко да изпадне изведнъж в крайна бедност и да се лиши от помощниците си. Към големите материални лишения се прибавили оскърбленията от предишните му приятели. Станал последен бедняк, той узнал, че повече от тях са обичали в него само богаството му. Те го изоставили в нещастието. Готови били да обвинят него за постигналите го беди. Евстатий преживял това много тежко. Не възроптал против Бога. Решил да напусне родината си заедно с цялото си семейство. Не искал да живее повече там, гдето станала печалната промяна в живота му. Не можел да понася това, че хората изменили коренно отношенията си към него, към жена му, към синовете му. Той заминал за Египет, гдето можел да скрие своя сан. Заел се с надничарска работа, за да прехранва семейството си. Тук обаче го сполетяла още по-голяма беда: разбойник отвлякъл жена му, а синовете му се изгубили в пустинята. Евстатий прекарал в Египет 15 години в мъки, лишения и труд. С постоянна молитва уталожвал скръбта по загубените скъпи същества. С устойчива покорност на Божията воля, с несъмнена надежда на Бога и със съзнание за краткостта на земните изпитания и с вяра в обещаната блажена вечност Евстатий водел живот, достоен за званието християнин. И Бог го възнаградил щедро за високите му добродетели.   В това време варвари застрашавали столицата на империята – Рим. Император Траян си спомнил за бившия военачалник Плакида, който не веднъж отблъсквал с успех враговете. Заповядал да го намерят, за да му повери наново командването на войската. Евстатий бил открит и доведен в Рим. Императорът го приел с почести и го назначил за върховен началник на римската войска. Походът срещу варварите завършил с блестящ успех. Евстатий се връщал тържествено в Рим начело на победоносната войска. При това завръщане той имал голямо щастие: в лицата на двама прекрасни момци – войници открил своите синове, а в лицето на една жена, която прислужвала във войската – своята съпруга. Овчари били отървали синовете му от нападналите ги в пустинята зверове и ги отгледали като свои чеда. Бог бил избавил жена му от нейния пленител, като го наказал със смърт. Вестта за това чудно събитие се разпространила бързо измежду войниците. И цялата войска споделила радостта на своя любим военачалник. Като че ли нищо вече не могло да помрачи тая радост – радостта на събралите се наново след толкова тежки години съпруг, съпруга и синове. Но кратко е земното щастие. Кратко се оказало то и сега за тия Божи човеци. То блеснало за миг, за да ги укрепи за още по-голямото изпитание, което им предстояло, за да направи още по-скъпоценна пред Бога и човеците тяхната жертва. Войската пристигнала в столицата. Новият император Адриан, който наследил умрелия Тит, приел с големи почести удържалите славна победа над варварите и пожелал да отпразнува това събитие чрез тържествено жертвоприношение на езическите богове. Насъбрали се за вземат участие в това празненство всички войници, всички граждани на Рим, които все още вярвали в езическите богове. Само Плакида, главният виновник на честваното събитие, не се оказал в храма ... - А къде е Плакида? – запитал императорът, който веднага забелязал отсъствието му. Адриан наредил веднага да го извикат. Запитал го: - Защо не вземаш участие в благодарственото жертвоприношение на боговете? - Аз съм християнин - отговорил Евстатий. – Почитам единия мой Бог – Господ Иисус Христос. Нему благодаря. Него славя. Аз знам, че Той изпрати Своята помощ за победа над враговете ... Разгневен от тоя отговор и разярен до крайност от съпротивата на Евстатий да вземе участие в езическото празненство, тоя жесток гонител на християните, император Адриан, не пощадил прославения с победи и любов от народа военачалник. Лишил го от военен сан и заповядал да го предадат заедно с цялото му семейство на зверовете в цирка. За изумление на многобройните посетители в цирка зверовете не се допрели до Евстатий, до жена му и синовете му. Тогава тия твърди и неустрашими изповедници на името Христово, укрепени от вярата, че временната нова среща на тяхното семейство е само начало на тяхното вечно съединение в обителите на Небесния Отец, с радост приели следващото наказание – да бъдат хвърлени в нагорещена пещ. Тук те се сдобили с блажена мъченическа смърт. Телата им останали невредими в огъня. Благочестиви християни ги погребали с почести. Това станало в 126 година.", "date": "2018.09.20", "title": "Св. великомъченик Евстатий Плакида и семейството му"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387464-20-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "На днешната дата през 622 г. Мохамед и негови последователи се преселват от Мека в Медина, което се смята за начало на арабското летоброене.  През 1378 г. с избирането за Климент VII за алтернативен папа пламва разкол в католическата църква, известен като Великата схизма (папската схизма), резултат от преместването на папството от Авиньон в Рим.  През 1444 г. армия от Кръстоносци навлиза в българските територии, като преминава река Дунав при Оршова.  През 1519 г. португалецът Фернандо Магелан потегля от Испания на околосветско пътешествие, завършило през 1522 г. и установило кълбовидната форма на Земята и единството на Световния океан.  През 1870 г. италианските войски завземат Папската област и влизат в Рим, като го обявяват за столица на кралство Италия.  През 1891 г. в Спрингфийлд, Масачузетс е създаден първият автомобил с бензинов двигател.  През 1916 г. е издигната кандидатурата на Иван Вазов за Нобелова награда за литература за 1917 г.  През 1918 г. по време на Първата световна война избухва бунт сред отстъпващите български войски, известен като Войнишко въстание.  През 1942 г. Холокост: за два дни германски части на СС избиват в западното украинско градче Летичев около 3000 евреи.  През 1949 г. е съставено първото правителство на Федерална Република Германия.  През 1979 г. с държавен преврат е свален Жан-Бедел Бокаса - диктатор на Централноафриканската република, обявил се за император.  През 1990 г. Южна Осетия се обявява за независима от Грузия държава.  През 2003 г. в Латвия е проведен референдум, за да се реши дали страната да се присъедини към Европейския съюз.  През 2008 г. самосвал с експлозиви избухва пред хотел Мариот в Исламабад, Пакистан, като убива 54 души и ранява 266 други.", "date": "2018.09.20", "title": "20 септември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/387465-%D0%BD%D1%86%D1%86-%D0%B7%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%80%D0%BE%D0%BC%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Догодина Пловдив е европейска столица на културата. Центърът на града е излъскан, но недалеч от него се разкрива една безутешна картина: Столипиново - сиво, мръсно, бедно.  Така започва статия на НЦЦ за ромите в България.               Пловдив е истинско бижу: вторият по големина български град има 80-вековна история и днес там все още могат да се видят следите, оставени от траки, римляни и османлии. Много обекти се реставрират усърдно - все пак през 2019 Пловдив е европейска столица на културата. Само на 45 минути пеша от излъскания център на града обаче човек попада в друг свят: в ромската махала Столипиново, в която живеят между 40 000 и 70 000 души. Това е едно от най-големите ромски гета в Източна Европа. Така започва обширен репортаж от Пловдив на швейцарския \"Нойе Цюрхер Цайтунг\", озаглавен \"Мизерия в покрайнините на културната столица\". Авторът на статията Иво Мийнсен описва една доста безутешна картина: сиви осеметажни панелки; пране, окачено върху оградата на едно училище; боклуци, разхвърляни покрай контейнерите за отпадъци; улици, по които на места няма асфалт; локви, които говорят за хронични проблеми с канализацията в квартала. В този жилищен лабиринт почти не се забелязва някаква централна инфраструктура, пише авторът и добавя: няма автобуси, нито полиция или пък пощенска станция, виждат се само електрически стълбове. Някакви майстори работят направо на улицата - на един ъгъл бояджия лакира елементи за огради, по-нататък двама млади мъже свалят от един стар потрошен автомобил всичко ценно - от двигателя до медните проводници. На целия този фон изпъква местният клон на фирмата за парични преводи \"Western Union\" - на площада на улица \"Елба\". Парите, изпращани от роднини, заминали на гурбет (легално или не) в чужбина, са важен източник на доходи за жителите на Столипиново, четем още в публикацията.   Млад жител на Столипиново   Безутешността на това място всъщност отразява положението на ромите в цяла България. В страната обаче няма надеждни статистики, които да документират реалния брой на ромските жители. Европейската комисия предполага, че те са около 750 000, а българските власти твърдят, че са два пъти по-малко. Според едно изследване от 2016 година, 86% от ромите в България живеят под границата на бедността, а това е с четири пъти повече отколкото сред останалата част от населението на страната. От проучванията става още ясно, че 55% от ромите са безработни, а почти половината от тях обитават жилища или помещения без каквито и да било санитарни възли.   Кратка история на ромите в България   И в други източноевропейски страни ромите имат подобни проблеми. А причините за тежкото им положение са идентични: ниско образование, сегрегация, изостаналост и дискриминация. През 19-и век в Румъния ромите са били роби (на князете и благородниците). Много от тях са бягали на юг и са се преселвали в България. През първата половина на 20-и век представителите на ромския етнос са принадлежали към най-непривилегированите обществени слоеве в Европа. А по време на Втората световна война, според различни историци, националсоциалистите избиват поне четвърт милион роми, посочва Иво Мийнсен в \"Нойе Цюрхер Цайтунг\". Българското ромско общество обаче оцелява и в годините на Холокоста. А след войната ромите в България дори получават подкрепа от новата социалистическа власт, която открива техния потенциал като изключително лоялни поддръжници, подчертава авторът. При социализма трудът е бил задължителен и повечето роми са имали работа. По онова време разликата в благосъстоянието и образованието между роми и българи дори намалява, макар и да не изчезва съвсем. Комунистите започват да преместват ромите в новопостроени жилищни квартали - един от тях е Столипиново, изграден през 1971 година, пише авторът. До 1989 година кварталът е със смесено население, но след промените много българи започват да се изнасят. Същевременно роми от други квартали се заселват в Столипиново. Така постепенно кварталът се превръща в етнически хомогенно гето. Авторът на \"Нойе Цюрхер Цайтунг\" цитира журналиста Норберт Мапес-Нидек, който пише в своята книга \"Бедни роми, лоши цигани\", че сегашното положение на ромското малцинство е продукт от политическите и обществени процеси след промените през 1989 година. Към географската сегрегация тогава се прибавя и икономическата - като последица от дълбоките промени, съпътствали смяната на системата. В този контекст традиционните ромски кланове изживяват нещо като ренесанс: в ромските общности и до днес семейството е най-важната опора. А патриархалните структури в тях допускат традиции като детските бракове.   Сякаш сегрегацията се задълбочава   Днес населението на България се топи. Ромите обаче са единствената етническа група в страната, която нараства - при това със значителни темпове и въпреки лошите си преспективи за бъдещето. Това пък облагодетелства дейността на различни мафиотски структури, които се занивамат с търговия на наркотици и проституция. И в пловдивския квартал Столипиново властта е разпределена между няколко местни цигански барони. Зададат ли се избори, те организират продаването на гласове. Реално погледнато и до днес остава неясно колко широко разпространен е този метод на изборна измама, пише \"Нойе Цюрхер Цайтунг\".   Днес почти 1/3 от ромските деца в България посещават т.нар. \"ромско училище\"   Повечето представители на ромското малцинство не очакват много от държавата и правителството. И с право, пише авторът и посочва: от поне едно десетилетие насам в българската политика разпалването на омраза към ромския етнос е гаранция за успех. Политическото инструментализиране на това малцинство допълнително отравя климата между ромите и българите, четем по-нататък. В края на статията се посочва, че днес 90% от седемнайсетгодишните ромски деца ходят на училище. Проблемът със сегрегираните училища обаче остава нерешен. Наскоро изследване на ЕС установи, че почти една трета от ромските ученици в България посещават т.нар. \"ромски училища\", а тези учебни заведения са зле финансирани и с по-лоша материална база, пише авторът. А това показва, че проблемът със сегрегацията по-скоро се задълбочава, почертава \"Нойе Цюрхер Цайтунг\".", "date": "2018.09.20", "title": "НЦЦ за съдбата на ромите в България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/387466-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BD%D0%B0-%D0%B2%D0%B0%D0%BD%D0%BA%D0%BE%D0%B2%D1%86%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D0%BD%D0%B5-%D0%B5-%D0%B2%D0%B0%D0%BD%D0%BA%D0%BE-1", "text": "\"Къде е мястото на жената в българското общество?\" - хамлетовски въпрос, който винаги предизвиква ожесточени дискусии. Дали най-накрая сме постигнали равноправие между половете - с или без Истанбулската конвенция, или всички добри помисли са само параван за нестихващия български сексизъм - спор, който можем да водим до безкрай. Когато обаче мнението, че жената е втора категория човек и мястото й е боса и бременна до печката, идва от бивш сводник - ситуацията се променя. Проверките на Съвета за електронни медии казал ли е нещо нередно Иван Главчев, по-познат на широката публика като Ванко 1, са твърде закъснели и напълно излишни. Ванко 1 още при влизането си в къщата на Големия брат съвсем спокойно и безнаказано каза, че равенството между половете се насажда изкуствено и няма нищо странно жената да стои по-ниско от мъжа. Кога ще доживеем СЕМ да действа навреме, а не пост фактум? Ако все пак това стане - първи ще ги поздравим за бързата реакция. Само че стартът на риалити шоуто беше преди 9 дена. Над седмица отне на аудиторията да се подразни и да осъзнае, че \"цинично\" е слаба дума да опише ситуацията, в която трафикант на жени обяснява в праймтайма, че жените са втора ръка хора. Затова и действията на СЕМ изглеждат като симулиране на дейност, а не като будна съвест в защита правата на жените. Още по-важният въпрос е щеше ли ситуацията в България да е по-различна, ако я нямаше поправката Ванко 1, а Главчев кротко излежаваше присъдата си в затвора? Накратко казано - не. Числата са достатъчни, за да осъзнаем, че гледаме Иван Главчев за час-два в един отдавна компрометиран формат с постоянно спадащ рейтинг, но за сметка на това Ванковците са често срещано явление. Щом такъв огромен процент от българите виждат жената само като майка и домакиня, не е учудващо, че продуцентите разчитат на рапъра да вдига шум около формата и да привлече някой и друг зрител, любопитен за зрелища. По този параграф всички сме съучастници. Тези зрители може и да не са били сводници никога през живота си, но също са на мнение, че жените не стават за лидери и е най-добре да си гледат печката и прахосмукачката. Просто не ги дават веднага след централната емисия новини. И дори наличието на такова число Ванковци - с или без праймтайм - не е най-големият проблем. Огромната беда е, че Ванко 1 и мъжете, които мислят като него, нямат никакъв коректив - нито на малкия екран, нито в \"реалния живот\". Срещу невъзпитания и политически некоректен Главчев на екрана са изправени също толкова нелицеприятни създания, които по никакъв начин не могат да бъдат негов антипод. Напротив, те само правят картината още по-непоносима. Миш-машът от лоша дикция и потресаващо ниска обща култура кара зрителят да се колебае кой е по-спешния за решаване проблем - дискриминацията или пробойните в образователната система. В живия живот срещу Ванковците има Facebook групи и нищо повече. Няма кой да им каже \"Моето момче, тук не си прав\". Тенденцията почти никой да не реагира на сексистки подмятания започва още в детството. Наивно е да смятаме, че Ванко 1 може да промени възгледите си на тези години - със СЕМ или без, с рилити или без.", "date": "2018.09.20", "title": "В държавата на Ванковците проблемът не е Ванко 1"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387456-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-20-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Днес не си правете експерименти с начина си на хранене. Изключете екзотичните ястия и суровата храна. Близък приятел, ще ви подскаже \"печеливша сфера\", така че няма да имате проблеми с парите. За да подсилите имунитета си, е полезно не само да спортувате, но и си почивайте добре. ТЕЛЕЦ ( 21 април - 21 май )  Днес трябва да положите малко усилия, за да получите това, което искате. Един добър ден за творчество, пътувания и срещи. Лесно може да спечелите благосклонността на нови хора, така че до вечерта планирайте бъдещето си. Ако здравето ви притеснява, трябва превантивно да се консултирате с лекар. БЛИЗНАЦИ ( 22 май - 21 Юни ) Очаква ви, рязък напредък в кариерата. Просто не забравяйте да благодарите на тези, които ви помагат - с думи и пари. Експериментите в семейния живот ще бъдат от полза, особено ако вие и вашият съпруг отдавна мечтаете за разнообразие. Във финансите, трябва да изключите авантюрите и да пестите натрупаните средства.   РАК ( 22 юни - 23 юли ) Ще ви е нужна подкрепата на влиятелни хора. Ако решите да откриете бизнес или да инвестирате пари в продукт, внимателно помислете. Следобед може да се случи изненадваща среща, която ще ви принуди да промените плановете си. В любовта, се чувствате като цар/царица, но не прекалявайте със заповедите. ЛЪВ ( 24 юли - 23 август ) В колектива не въвеждайте нови методи и начини на работа, които не устройват колегите ви. Първо се консултирайте с всички, както и с шефа, а след това преминете към новите неща. Активността, ще ви помогне да постигнете това което искате в личния живот. Не се колебайте да покажете любовта си на човек, който отдавна харесвате. Възможно е, това да е вашата съдба! ДЕВА ( 24-ти август - 23 септември ) Може да се предпазите от много неприятности, ако се ориентирате към почивка и общуване с приятни хора. Направете малък празник за душата си, позвънете на приятели или организирайте екскурзия сред природата. Ако запълните живота си, не само със смисъл, но и с лекота, ще почувствате безпрецедентна радост от живота. ВЕЗНИ( 24 септември - 23 октомври) Днес гледайте по-малко настрани и повече под краката си. Възможно е не само да намерите пари, но и да вземете важно решение по отношение на работата си. Сега трябва да мислите обективно, за да избегнете кавги с близки хора. Ако нещо в личният ви бизнес се обърка, обърнете се към опитни адвокати за съвет.   СКОРПИОН ( 24 октомври - 22 Ноември ) Днес подозрително ще гледате дори и на обичайните неща в живота. Опитайте се, да не сте твърде мнителни, в противен случай ще влезете в задънена улица. Общуването с нови хора, ще ви доведе до мъдри решения. Вечерта, ви очаква неочаквана печалба. Похарчете парите не за лични нужди, а за подаръци за близките.   СТРЕЛЕЦ ( 23 Ноември - 21 Декември ) Доверявайте се, повече на приятели, а не на непознати. Разбира се, вие сте опитни в подобни ситуации, но днес опитът и знанието ще бъдат безсилни. Страхотен ден за преместване на друга работа, учение и усвояване на нови методи в професията. В семейството трябва да защитавате вашето мнение, в противен случай ще останете на същите безнадеждни и ниски позиции. КОЗИРОГ (22 Декември - 20 януари ) Благоприятен ден за тези, които търсят своята \"втора половинка\". Възможна е интересна среща , която ще промени личния ви живот. Основното е, да сте практични и да не преследвате идеали. В работата, ще се осланяте на дългогодишния си опит, но с финансите трябва да сте по-внимателни. Не давайте пари на заем, на хора, които познавате твърде малко.  ВОДОЛЕЙ ( 21 януари -  19  февруари ) Очакват ви, не само романтични, но и полезни запознанства. Ще научите много от човек, с когото работите. Денят не е добър за продажба на имот и посещения на многолюдни места. По отношение на здравето, по-добре използвайте народни методи за лечение и само ако имате спешна нужда се консултирайте с лекар.   РИБИ ( 20 февруари - 20 март ) Трябва по-малко да говорите и повече да действате. Особено ако наскоро сте получили нова работа. Приложете на практика знанията си, това ще помогне за придвижването ви напред. В личния живот, слушайте съветите на по-възрастни роднини. Също се съсредоточете върху здравословния начин на живот - спорт, хранене и позитивизъм.", "date": "2018.09.20", "title": "Дневен хороскоп 20 септември"}
{"url": "http://www.classa.bg/%D1%81%D0%B2%D1%8F%D1%82/item/387457-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BB%D1%83%D0%B4%D0%BE%D1%81%D1%82-%D0%BE%D1%89%D0%B5-%D0%BF%D0%BE-%D0%BB%D0%BE%D1%88%D0%BE-%D0%B4%D0%BE%D1%80%D0%B8", "text": "Бухалката, която Тръмп размахва срещу Китай, ще удари и други страни и народи, включително и самите американци, коментира нашият наблюдател Андреас Ростек-Буети по повод поредния рунд в търговския спор между САЩ и Китай.           „Икономическа лудост\" - няма нужда от кой знае колко размишления, за да наречем именно по този начин последната ескалация, до която доведоха митническите атаки на Доналд Тръмп срещу Китай. Достатъчно е да прочетем съобщението на Белия дом за новото повишаване на митата за китайския внос. „Надявам се, че тази търговска ситуация скоро ще бъде решена - от мен самия и от китайския президент Си\", заявява Тръмп в ролята си на пръв световен икономист. И добавя, че изпитвал към китайския си колега „голям респект и симпатия\".   Същината на проблема   В тези налудничави изречения ясно като под микроскоп се вижда същината на проблема. Положението може да е колкото си ще комплексно, може да има какви ли не проблеми, водещи към криза, в продължение на десетилетия може да е била градена международна конструкция с участието на всевъзможни интернационални институции, която да се противопостави на подобни проблеми и кризи, но ето, че всичко това е за боклука - bullshit! Едно яко мъжко приятелство ще оправи нещата, ако ще да се срине целият свят. Но нека внимателно да огледаме тази „икономическа лудост\", както Матс Харбърн, председател на Търговската камара на ЕС в Китай, нарича новото американско повишаване на митата срещу Китай. Дори ако Тръмп извади и последното си оръжие и реши да наложи мита от 25% върху целия внос от Китай, ръстът на китайската икономика ще спадне едва с 0,3, максимум 0,5 процента. През последните години китайското стопанство растеше с по 6-7%, тъй че щетите, които биха нанесли митата, ще бъдат осезаеми, но не и опасни. Особено пък като имаме предвид, че Китай планира дългосрочно. Типичен пример е проектът за така наречения „Нов път на коприната\", който също е елемент от големия план на страната да се завърне в центъра на света, тоест - там, където ѝ е мястото, според китайския мироглед. Скоростта, с която се осъществява този план, е направо зашеметяваща. Тъй че мускулите, които показва Вашингтон, едва ли ще бъдат някакво препятствие. Китай притежава американски държавни ценни книжа на стойност повече от един трилион долара. Общият дълг на САЩ към Китай навярно е още по-висок - говори се за 1,2 трилиона долара. Да, Китай едва ли ще използва този дълг като оръжие, защото книжата бързо ще се обезценят и Черният Петър ще остане у китайците. Независимо от това обаче пакетът с американски ценни книжа служи на Пекин като застраховка, макар че Китай няма как да отговори на САЩ със същата монета: Тръмп може да наложи наказателни мита върху целия китайски внос, възлизащ на 505 милиарда долара, докато американският износ за Китай възлиза едва на 130 милиарда евро.   Всичко това не става с каубойски похвати   Да не забравяме и още нещо: китайската държава е еднопартийна диктатура. И икономическите субекти както от Европа, така и от останалата част на света, не могат да разчитат на равноправие на китайския пазар. Затова Европа би следвало да полага усилия да насърчава все още липсващите реформи в Китай. Този път е дълъг и труден. И може да бъде застлан единствено с международно утвърдени правила, включително и в рамките на СТО. Част от усилията трябва да бъдат насочени и към предпазливото насърчаване на онези сили вътре в Китай, които се застъпват за вътрешна демокрация и за икономическа свобода. А всичко това не става с каубойски похвати. Търговската война само ще отнеме жизнено пространство на реформаторите в Китай. Всъщност, тъкмо този факт е същинската загуба, която ще претърпи Китай. Загуба, която ще усетят и европейците. Освен ако Европа не съумее да извлече политически капитал от цялата тази „икономическа лудост\". Странични икономически щети ще има колкото щеш. Те ще засегнат и държавите с нестабилни икономики в преход, над които тъй или иначе вече се вихрят стопански бури. Ако наистина се стигне до същинска търговска война между Тръмп и китайското ръководство, тогава ще възникне и силен натиск за повишаване на курса на долара, прогнозират икономистите от германския институт „Ифо\". А високият курс на долара много ще навреди на споменатите икономики в преход. Да не говорим за държави като Аржентина и Турция, за които това може да се окаже дори въпрос на оцеляване. За самите Съединени щати навярно важат думите на Сюзън Шваб, някогашната пълномощника по търговията на президента Джордж У. Буш: „Който се преструва, че въвеждането на мита няма да навреди на икономиката на САЩ, сам се прави на глупак\". Но главният икономист на САЩ Доналд Тръмп може би смята, че и с тази роля ще се справи великолепно.", "date": "2018.09.20", "title": "Икономическа лудост? Още по-лошо дори."}
{"url": "http://www.classa.bg/%D1%81%D0%B2%D1%8F%D1%82/item/387458-%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%B8%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%84%D1%80%D0%B0%D0%BD%D0%BA%D0%BE", "text": "Режимът на генерал Франко масово е вкарвал в затвора хора заради сексуалната им ориентация. Жертвите и до днес чакат справедливо възмездие или поне извинение.           Мария де лос Долорес Гамес е застанала пред вратата на една порутена сграда и се взира в табелката над входа. За да я прочете, 81-годишната жена трябва да се повдигне на пръсти. Надписът напомня за една \"историческа неправда\" – за издевателствата, на които са били подложени хора с хомо- и транссексуална ориентация в стария затвор на испанския град Уелва, в Западна Андалусия.     Затворът в Уелва и малката паметна плоча за жертвите   Малката паметна плоча бе поставена едва през тази година – близо 4 десетилетия след 1979 – годината, в която Испания декриминализира еднополовите отношения.   Оспорваното ексхумиране на диктатора Франко   През миналия месец испанското правителство разпореди да бъдат ексхумирани тленните останки на бившия диктатор генерал Франсиско Франко и да бъдат извадени от мемориалния комплекс \"Долината на загиналите\". Мемориалният комплекс, намиращ се на 50 километра северно от Мадрид, през последните години се превърна в място за поклонение на много десни екстремисти. Освен костите на самия диктатор, в мавзолея се намират и костите на много от жертвите на режима на Франко. Дискусията около ексхумирането на тялото на диктатора породи остра дискусия в Испания - страна, в която все още има повече от 2000 масови гробове. Повечето от тях са от времето на Испанската гражданска война, водена между 1936 и 1939 година. Тази война постави началото на дългогодишното авторитарно управление на генерал Франко, по време на което са били извършвани множество репресии. Те продължават чак до първите свободни избори в страната, проведени през 1977 година.   Мемориалът-костница, където се намират тленните останки на Франко, но и на жертви на режима   През годините на своето управление (1936 – 1975) Франко не е преследвал само политическите си врагове, а и всички, които са имали куража да се противопоставят на неговия националистическо-католически обществен модел. По негово време в страната са действали два специализирани затвора - един в Уелва и друг в Бадахоз, близо до границата с Португалия. Там са били пращани всички хора с по-различна сексуална ориентация, осъждани по хомофобските закони на Франко. Антони Руиз е един от онези, които са изпитали това на собствения си гръб. На 17-годишна възраст той признал, че има хомосексуални наклонности. Една монахиня го издала на полицията и така попаднал в затвора Бадахоз. \"Така започна моето мъченичество\", спомня си той днес. Скандалното е, че по онова време Руиз дори не е бил пълнолетен. В Бадахоз обаче той прекарал 3 месеца, които тогава му се сторили като цяла вечност. \"Никой после не искаше да ме вземе на работа, всички ме смятаха за престъпник и хомосексуален\", разказва той и допълва, че полицията е предупреждавала потенциалните му работодатели да не го назначават. Хората, които са били преследвани по същия начин, настояват техните досиета да бъдат изтрити от компютрите на полицията и да бъдат обезщетени. Това обаче не е никак лесно, тъй като всяка жертва трябва да води отделен съдебен процес. По данни на организацията \"Сдружение на бившите социални затворници на Испания\", която Руиз ръководи, едва 116 души са били обезщетени досега заради присъдите им по двата дискриминационни закона. Историците твърдят, че в страната има най-малко 5 хиляди души, които са били осъдени от режима на Франко заради сексуалната им ориентация.   Кой е реабилитираният?   Документи, доказващи задържането на Антони Руиз   Испания трябва да направи още много, за да получат тези хора справедливост, настоява Рамон Мартинез, автор на есе за историята на испанските жертви. Авторът сочи за пример други страни. През юни т.г. президентът на Германия Франк-Валтер Щайнмайер поиска прошка за преследването на хомосексуалните по времето на нацизма и в десетилетията след това. Великобритания пък прие т.нар. закон \"Тюринг\", носещ името на героя от войната Алън Тюринг, който през 1952 г. е бил подложен на химическа кастрация заради сексуалната си ориентация. Две години по-късно той слага край на живота си – едва 41-годишен. През 2013 Тюринг е посмъртно реабилитиран. Както Мартинез, така и Руиз обаче критикуват британския закон: \"Кой е реабилитираният в случая? Та нали държавата е тази, която е нарушила нечии човешки права\", възмущава се Руиз. Мартинез пък припомня, че - за разлика от Берлин, Амстердам или Кьолн - в нито един испански град няма паметник за ЛГБТ-жертвите (лесбийки, гейове, би- и транссексуални). Мнозина в Испания се питат дали за тези испански жертви някой ден изобщо ще се заговори в учебниците по история. Засега над тях тегне мълчанието.", "date": "2018.09.20", "title": "Забравените жертви на Франко"}
{"url": "http://www.classa.bg/%D1%81%D0%B2%D1%8F%D1%82/item/387459-%D0%BD%D0%B5%D1%89%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B2-%D1%80%D1%83%D1%81%D0%BA%D0%B8%D1%8F-%D0%B4%D0%B0%D0%BB%D0%B5%D1%87%D0%B5%D0%BD-%D0%B8%D0%B7%D1%82%D0%BE%D0%BA", "text": "Приморският регион в руския Далечен изток е стратегически важен за Москва. След обвинения, че изборите за губернатор са били фалшифицирани, се стигна до масови протести.  Кремъл е изправен пред сериозна дилема.             Предизборните кампании в Русия рядко са вълнуващи, а самите резултати от изборите трудно могат да предизвикат изненада. Но точно такъв е случаят сега в руския Далечен изток: на балотажа за губернатор на Приморския регион в неделя станахме свидетели на няколко изненади едновременно. Те предизвикаха политическо земетресение в столицата на провинцията Владивосток, но могат да се окажат с последици и за цяла Русия. Първата изненада: един от кандидатите на опозицията изведнъж се оказа с много добри изгледи за успех. Дълго време изглеждаше сигурно, че кандидатът на Комунистическата партия - 37-годишният бивш строителен предприемач Андрей Ишченко - ще се поздрави с победата.   Победа с измама?   След преброяването на 95 процента от бюлетините той водеше с цели 6% пред настоящия губернатор Андрей Тарасенко от прокремълската партия \"Единна Русия\". Само няколко дни преди изборите руският президент Владимир Путин пристигна на посещение в региона и демонстративно застана зад кандидатурата на 55-годишния Тарасенко. В ранното утро на деня след изборите (17.9) дойде втората изненада. Оказа се, че настоящият губернатор все пак печели гласуването с резултат 49,55 срещу 48,06 процента от гласовете! Този обрат накара мнозина да подозират, че изборните резултати са фалшифицирани. Стигна се и до първи улични протести. Загубилият кандидат Ишченко твърди, че изборните резултати са манипулирани в четири града, включително в една част от Владивосток, поради което му били откраднати десетки хиляди гласове. Кандидатът на комунистите, който в предизборната си кампания беше обещал повече благосъстояние на хората, призова привържениците си да излизат всеки ден на улицата в негова подкрепа, но без да създават палаткови лагери. Очевидно Ишченко иска да избегне сравненията с протестите в Украйна от 2004 и 2014 година, за да не провокира твърди действия на полицията. Губернаторът Тарасенко на свой ред обвини опонента си в изборни манипулации, например че бил подкупвал избиратели. Реномираното руско Движение \"Голос\", което защитава правата на избирателите, излезе с позиция, в която предупреди да не се стига до \"незаконно задържане на властта\".   Избори в стратегически важен регион   Москва първоначално реагира с изненада на събитията и се опита да потуши напрежението. Говорителят на Кремъл Дмитрий Песков направи лаконично изявление, позовавайки се на Централната избирателна комисия. Тя от своя страна обяви, че резултатите от гласуването ще влязат в сила чак след като бъдат проверени всички жалби. За целта щяла да пристигне специална делегация от Москва. Едва отскоро губернаторите на областите в Русия отново се избират пряко, а не се назначават от Кремъл, както беше през периода 2004 - 2012 година. До отмяната на предишната практика за назначаване на ръководителите на районите се стигна през 2012 година след масови улични протести в Москва за повече демокрация. Приморският регион с неговата столица Владивосток е от стратегическо значение за Москва - той е източната врата на страната. Районът, на площ колкото половин Германия, граничи с Китай и Северна Корея, а само на 300 километра от бреговете му се намира Япония. Това географско положение на Приморие напоследък придобива все по-голямо стратегическо значение. Особено след като Западът наложи санкции на Русия заради анексирането на Крим, а Москва обяви, че ще се преориентира на Изток, в Приморския регион вече се инвестират много повече средства.   Дилемата на Путин     Изборна победа с измама?   Според московския политически наблюдател Николай Петров, тези избори са много важни за Кремъл. Резултатите от тях говорят за това, че вече има протестен вот - в случая срещу кандидата на Кремъл. Петров описва дилемата на президента Путин така: една победа на опозиционния кандидат Ишченко, при това в един стратегически важен за Москва регион, би могла да се изтълкува като слабост на Кремъл. А ако Кремъл реши да поддържа настоящия губернатор Тарасенко, това може да доведе до нови масови протести. Протестните настроения в Русия напоследък се увеличават - особено заради обявената пенсионна реформа, която предвижда значително повишаване на възрастта за пенсиониране. Руски политически наблюдатели, като политолога Иван Преображенский, смятат, че избирателите в Приморския регион са оттеглили подкрепата си за президента Путин. \"Това е началото на нова политическа реалност\", коментира Преображенский за ДВ и допълва: „Свидетели сме на сериозна промяна в отношенията между централната власт и регионите, но така също и между управляващите и населението като цяло\".", "date": "2018.09.20", "title": "Нещо се случва в руския Далечен изток"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/387450-350-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D0%B3%D1%80%D0%B0%D0%B4%D1%81%D0%BA%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5", "text": "Над 350 млн. лева ще бъдат достъпни за финансиране на проекти, свързани с градското развитие. Това ще стане възможно, след като бъдат подписани оперативните споразумения между Фонда на фондовете и избраните финансови посредници. Очаква се по време на официалната церемония този следобед по подписването на оперативните споразумения за изпълнение на Фонд „Градско развитие\" да станат ясни и подробности около възможностите за кандидатстване за средствата. Фондът на фондовете беше създаден, за да управлява част от средствата от оперативните програми на Европейския съюз.", "date": "2018.09.20", "title": "350 милиона за проекти за градско развитие"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/387451-%D0%BC%D1%80%D1%80%D0%B1-%D1%82%D1%8A%D1%80%D1%81%D0%B8-%D1%87%D0%B0%D1%81%D1%82%D0%BD%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-%D0%B7%D0%B0-3-%D0%BC%D0%B8%D0%BB%D0%B8%D0%B0%D1%80%D0%B4%D0%B0", "text": "Трябва да се търсят допълнителни възможности за привличане на инвестиции при реализацията на проекти, които са важни за обществото, особено в пътното строителство, което у нас е недофинансирано. Това заяви заместник-министърът на регионалното развитие и благоустройството инж. Валентин Йовев, който откри Международна практическа конференция на тема „Възможности и перспективи за развитие на публично-частното партньорство\", съобщиха от регионалното министерство. Форумът се организира от Министерството на регионалното развитие и благоустройството и се провежда днес и утре в столицата. В събитието участват представители на Business Advisory Board (BAB) към Икономическата комисия за Европа на ООН. Целта на конференцията е да се представи международния опит в областта на публично-частното партньорство, както и да се обсъдят предизвикателствата и възможностите за по-широкото му приложение в контекста на бъдещи инвестиционни процеси в България. Чрез различни форми на публично-частно партньорство може да бъдат изграждани магистрали, тунели, мостове, пречиствателни станции, за които не са предвидени средства в бюджета или от европейските фондове. „Такива проекти са неизградените участъци от АМ „Хемус\" с дължина около 250 км, тунелът под връх Шипка, АМ \"Русе – Велико Търново\", скоростният път Видин-Ботевград, който е част от трансевропейския коридор номер 4, АМ „Черно море\", тунелът под прохода Петрохан, каза Йовев. Прогнозният размер на инвестициите в тези проекти е над 3 млрд. евро\", каза той. Според заместник-регионалния министър към днешна дата в пътното строителство и ВиК услугите у нас няма много примери за реализирани публично-частни партньорства. „Ние бихме могли да използваме най-добрите европейски и световни модели, без да повтаряме грешките на другите. Затова смятам, че форуми като този са изключително навременни и полезни\", отбеляза още той. Инж. Йовев подчерта, че в България има необходимата политическа воля за създаване на трайни партньорства между държавата и общините от една страна и бизнеса от друга, като мярка за развитие и модернизиране на инфраструктурата в условията на ограничен публичен ресурс. „Имаме инвеститорски интерес, което е най-важното в случая, каза още инж. Йовев и напомни, че в началото на юли Министерството на регионалното развитие и благоустройството е подписало рамкови споразумения с пет китайски компании за сътрудничество, но потенциалните партньори са много повече. „Страната ни има стратегическото географско положение – през България минават пет от 10-те транс-европейски транспортни коридора. А пътищата, които могат да бъдат изградени чрез публично-частно партньорство, са обект на интензивен трафик, което гарантира добра възвращаемост на инвестициите\", категоричен бе той. Инж. Йовев даде пример с АМ „Русе-Велико Търново\", която е част от коридор номер 9 и ще поеме големия поток от тежкотоварни автомобили, влизащ у нас през „Дунав мост І\". Това са по 5000 тежкотоварни автомобила на денонощие, като прогнозите са този поток да се увеличава. Затова през следващите години България ще има важна роля в процеса на свързване на Европа с Азия, тъй като оттук минава връзката със Западна Европа по река Дунав и най-пряката връзка през Черно море и Персийския залив по Пътя на коприната. Големи са възможностите за публично-частни партньорства и във ВиК отрасъла, добави още зам.-министърът на МРРБ. В условията на недостиг на средства от бюджета и на намаляващо европейско финансиране през следващия програмен период, публично-частните партньорства могат да бъдат добра алтернатива за привличане на експертиза, финансиране, ноу-хау и др. Една от възможностите е сключването на договори за управление с цел подобряване на ефективността на ВиК операторите. Този вариант е подходящ за дружества в тежко финансово състояние, при които един добър мениджмънт би намалил разходите и би подобрил услугата за гражданите. Един такъв договор за управление би бил с ограничен срок на действие, като засегнатите ВиК оператори ще запазят статута си на изцяло публични дружества, контролирани както от собственика, така и договорно от асоциациите по ВиК. Възможно е също да бъдат сключени договори за отдаване на лизинг, които се използват широко във Франция, или договори с доказан резултат.", "date": "2018.09.20", "title": "МРРБ търси частни партньори за 3 милиарда"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/387452-%D1%89%D0%B5-%D1%81%D0%BB%D0%B5%D0%B4%D1%8F%D1%82-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0-%D0%B2%D0%B0%D0%BB%D0%B8%D0%B4%D0%BD%D0%B0-%D0%B2%D0%B8%D0%BD%D0%B5%D1%82%D0%BA%D0%B0", "text": "Коли със специално оборудване ще заснемат и проверяват останалите автомобили дали имат платени пътни такси. Колите ще имат камери и ще могат и през деня, и през нощта да регистрират, преминаващите автомобили като разчитат техните номера.Това заяви Радослав Николов, съветник на регионалния министър в оставка Николай Нанков. С новата система шофьорите може да не бъдат спирани за проверка на пътя дали имат винетка, но ще получават известия както за нарушенията на пътя от камерите на „Пътна полиция\". В автомобила ще има таблет или нотбук, на който ще се визуализират преминаващите автомобили. Ще бъде проверявано в централната база данни в реално време дали преминаващият автомобил има платена винетка за автомобилите до 3,5 т или пътна такса за превозните средства над 3,5 т. В проверяващите автомобили ще има и ПОС терминали, така че при проверка, ако шофьорът не е платил съответната такса, ще може да го направи с банкова карта и да заплати на място компенсаторна такса, ако е в нарушение.", "date": "2018.09.20", "title": "Ще следят на пътя за валидна винетка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387453-%D1%81%D0%B5%D0%BA%D1%81-%D0%BD%D0%B0-%D0%BF%D1%8A%D1%80%D0%B2%D0%B0-%D1%81%D1%80%D0%B5%D1%89%D0%B0", "text": "Европейски и американски учени се скараха помежду си заради секса на първа среща. Представители на университета в Харвард смятат, че незабавното отдаване на интимност е полезно. Партньорите веднага ще се оценят взаимно и ще се разкрият, като по този начин ще бъдат по-уверени дали да изградят по-нататъшни отношения или да се разделят. Това пишат световни медии. Тази теза е отхвърлена от британците. Математикът Робърт Сиймор вярва, че хората трябва да вземат пример от животните. В дивата природа има дълги ухажвания, които помагат да се създаде здраво дете. Според математика жените, отказващи секс на първата среща, е по-вероятно да намерят истинска любов и да създадат семейство. Руски изследователи пък смятат, че хората трябва да правят секс не по-рано от десетото заседание. Към този момент те вече са намерили време да подредят чувствата си и да разберат също какви са тези на партньора.", "date": "2018.09.20", "title": "Секс на първа среща"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387454-%D0%B6%D0%B5%D0%BD%D0%B8-%D1%81-%D0%B1%D1%80%D0%B0%D0%B4%D0%B8,-%D0%BD%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D0%B4%D1%8A%D0%BB%D0%B6%D0%B8", "text": "Обществото ни е приело много стриктни стандарти, особено в областта за женската красота. Един от тях е да няма косми по тялото надолу под миглите. Това е довело до разработването и използването на различни методи като кола маска, епилация, бръснене и какви ли още не, за да може дамите да се отървават от нежеланото окосмяване. И макар че в повечето случаи жените нямат косми по брадата и мустаците, всички сме чували за брадати жени.  Феноменът, когато брадата или мустакът се появят на момиче, се отнасят до проблем, наречен хирзутизъм. Но има жени, които не се страхуват от уникалността си и се гордеят с всичко, което природата им е дала. И те просто не крият космите си, но пропагандират естествеността и призовават обществото да сложи тези жени на равна нога с другите. Хирзутизмът се разглежда не като самостоятелно заболяване, а като симптом на заболяване; особено ако се прояви след пубертета. Следните заболявания могат да се проявят чрез повишено окосмяване у жените: синдром на поликистозните яйчници синдром на Кушинг вродена надбъбречна хиперплазия тумори в яйчниците или надбъбречната жлеза както и прием на някои лекарства. Причинява се главно от свръхотделяне в женския организъм на андрогени (мъжки полови хормони) и от чувствителността на космения фоликул към тези хормони (която може да бъде и унаследена). Други симптоми, свързани с високите нива на андрогени, а оттам и с хирзутизма, са акне, нередовна менструация, повишена мускулна маса в тялото, мутиране на гласа. Някои жени пък са доказали, че ако природата им е дала брада, това е подарък.  Харнам Каур - една от първите жени в съвременното общество, която престана да се смущава от брадата си. Сега тя е на 29 години, а космите започнали да растат на лицето, ръцете и гърдите ѝ, когато е била на 11. Това се случило заради поликистозни яйчници, състояние, при което се получава излишък от производството на тестостерон.       Естествено, момичето било унижавано в училище и избягвано от момчетата. Харрнам се опитвала да се отърве от нежеланите косми по всякакъв начин, но нищо не помагало. Накрая тя се отказала да се бори с недостатъка си и вместо това решила да го покаже на целия свят с помощта на Instagram. Много момичета я подкрепили и също започнаха да казват, че се смятат за пълноправни. Сега брадата на жената не е присъда. Роуз Гейл е друго момиче с нежелано окосмяване по лицето си. Роуз казва, че брадата й помага да се чувства по-женствена и привлекателна. В края на краищата растителността, с която тя не се крие, й дава свободата да бъде себе си.     Сега много момичета с подобен проблем не се мъчат с ежедневна депилация. Напротив, те са горди и по всякакъв начин подчертават своята жар. Да, понякога минувачите ги бъркат с мъжете. Но в повечето случаи, те вдъхновяват другите, защото, за да приемете себе си за това кой сте - това изисква голяма сила на духа. Шаблоните не нарушават тези момичета. Но много хора не осъзнават, че това не е някакъв луд фантазия или нова субкултура, и здравословното състояние или естеството на връхната точка.     Винаги трябва да се стремите към по-добра версия на себе си. Но най-важното е да се разберете и да се приемете, защото без любов и уважение към себе си няма да постигнете хармония дори с помощта на козметик или хирург. Също така е важно е да осъзнаем, че всички външни недостатъци са пряко свързани с нарушенията в работата на вътрешните органи. Следователно винаги трябва да се консултирате с лекарите, ако настъпят промени.", "date": "2018.09.20", "title": "Жени с бради, на какво се дължи?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387455-%D0%B7%D0%BB%D0%BE%D0%B2%D0%B5%D1%89-%D0%B5%D0%BA%D1%88%D1%8A%D0%BD-%D0%B2-%D0%BF%D0%B5%D1%82%D1%80%D0%B8%D1%87-%D0%BF%D1%80%D0%BE%D1%87%D0%B5%D1%82%D0%B8-%D0%BF%D0%BE", "text": "Нов палеж вдигна полицията в Петрич на крак. За пореден път опожариха собственост на известния в региона бизнесмен Илияс Гумас, който има цех за мебели в село Кулата. Това предаде struma.com. Тази нощ малко след 22.30 часа някой драснал клечката на фирмения му микробус, които е изгорял напълно. Това е поредният палеж на собственост на Гумас. Преди време горяха автомобил, джипът му, цехът му в село Коларово, цех в Марикостиново а снощи изгоря и микробус. Няма по \"тероризиран \" бизнесмен на територията на Петричко. Припомняме, че Илияс Гумас дойде в България с бившата си съпруга, бизнесдамата, собственик на мебелна фабрика, Цветелина Бишарова. Двамата обаче се разведоха, заради нова любов на Гумас, който в момента е сгоден. Любимата му е известна петричанка. Предполага се, че снощният палеж има финансов мотив. Полицията работи по версията неуредени отношения, или отмъщение на конкуренти в мебелния бранш. На място има полицаи, които правят оглед.", "date": "2018.09.20", "title": "Зловещ екшън в Петрич  Прочети по"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/387448-%D0%BA%D0%B0%D0%BB%D0%B8%D0%BD%D0%B0-%D0%BF%D0%B0%D1%81%D0%BA%D0%B0%D0%BB%D0%B5%D0%B2%D0%B0-%D0%B8%D0%B7%D0%B1%D1%83%D1%85%D0%BDa", "text": "Калина Паскалева издаде новата си книга „Секретно\", в която разказва потресаващи истории на жени, станали жертва на насилие. Избрала това заглавие, тъй като много хора знаят за този сериозен проблем, но малцина са тези, осмеляващи се да говорят за него. А докато се мълчи, броят на пострадалите представителки на нежния пол става все по-голям и вече всяка четвърта българка се е превърнала в жертва на някой насилник. Най-страшното е, че има случаи, в които шамарите са заменени с куршуми. Скандалната писателка е работила по творбата си две години, като сюжетът постоянно се променял. Още самото начало обаче било ясно едно – че в нея ще включи свои журналистически разследвания, пише Love Style. „Докато пишех книгата, се запознах с много жени, станали жертва на насилие – разкрива Калина. – Провокирах ги да говорят, да споделят своя проблем и да търсим решение с помощта на полицията, психолози и адвокати на базата на моите познанства. Благодарение на всичко това се роди и самата книга, а посланието е да се борим с насилието над жени по всякакъв начин.\" Писателката признава, че е съпреживяла всички истории, но две направо я потресли. Едната й е разказана от момиче, което само я потърсило във фейсбук. То се оплакало, че срещу него имало опит за изнасилване и било пребито, докато почивало на морето. Калина се свързала с полицията и посоченият за насилник бил задържан. „Беше много страшно, защото с момичето говорех часове наред, а то не можеше да се успокои – споделя Паскалева. – Наложи се да се среща с психолози, за да преодолее шока.\" Втората история пък е свързана с тревогите на майка, чиято дъщеря напуска дома си и започва да употребява наркотици и да спи с мъже срещу заплащане. „Жената е правила всякакви опити да се свърже със своето дете, но то не желае да общува с нея – разкрива Калина. – За съжаление след известно време майката е нападната на улицата, а после обират и апартамента й. Самата аз се опитах да говоря с дъщерята, но това така и не се случи.\" В книгата „Секретно\" писателката е включила и лични свои истории, които не са по-малко драматични от тези на нейните героини. На Калина й се е случвало бивше нейно гадже, което вече не е между живите, да я пребива Но има и друга история, в която е преживяла опит за изнасилване, и то от мъж от ъндърграунда, добре позната фигура от Пловдив. „За радост всичко приключи с щастлив финал, защото нито ме изнасили, нито ми посегна, тъй като успях да го обезоръжа с думи\" – казва Паскалева. Писателката вярва, че книгата й ще помогне на жени, станали жертви на насилие, и е готова да даде рамо на всяка представителка на нежния пол, която я потърси за съдействие. А „Секретно\" със сигурност ще има и продължение, тъй като за този сериозен проблем трябва да се говори...", "date": "2018.09.20", "title": "Калина Паскалева избухнa"}
{"url": "http://www.classa.bg/%D1%81%D0%B2%D1%8F%D1%82/item/387443-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D0%B5%D0%B7-%D1%81%D0%B4%D0%B5%D0%BB%D0%BA%D0%B0-%D1%81-%D0%B5%D1%81-%D0%B8%D1%81%D1%82%D0%B8%D0%BD%D1%81%D0%BA%D0%B0-%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B8%D0%B5", "text": "Остават само 200 дена до Брекзит и провал в окончателната сделка за напускането на ЕС изглежда все по-вероятен. Това би било катастрофално за Евросъюза, но ще е още по-лошо за британците. Представете си, че е ранната сутрин на 30 март 2019-а. Бедствието тепърва бавно ще разкрива размерите си. Британските радиостанции съобщават за първите сериозни задръствания на доковете за фериботи в Доувър и Фолкстоун. Полетите към континента от Хийтроу, Гейтуик и други летища са отменени. Всичките. Събота е, затова от борсата все още няма новини. Поне засега. Въпреки това два дена по-късно паундът се срива и повлича със себе си британските компании. Разтревожени от новините, които с всяка минута стават все по-притеснителни, британците започват да изпразват рафтовете в супермаркетите. Бензиностанциите започват да изчерпват запасите си от горива. В отдалечени краища като Корнуол е обявено бедствено положение. Само след една седмица в болниците започват да липсват жизненоважни медикаменти. Появяват се първите данни за мародерство. Като се има предвид огромния транспортен хаос, полицията се вижда принудена да се обърне за подкрепление към военните. Междувременно правителството в Лондон просто наблюдава безпомощно развоя на събитията и всички са твърде заети да се борят за политическото си оцеляване. Така ли ще изглежда ситуацията след Брекзит?  Това е най-лошият възможен сценарий. Или е просто всяване на паника, както настояват противниците на ЕС във Великобритания. Ще се оправи ли всичко накрая? Все още никой не може да отговори на този въпрос. Но освен това е вярно, че британското правителство и Брюксел имат само три месеца, за да договорят условията по \"развода\" и да предотвратят човешко, икономическо и политическо бедствие от двете страни на Ла Манша. В средата на декември трябва да бъде представено сложното споразумение и готовата за подпис декларация, която урежда бъдещите отношения между Британия и ЕС. Срокът трябва да бъде спазен, за да може 28-те държави да имат достатъчно време да се запознаят с документите и да гласуват. И все пак единственото известно е предложението на Тереза Мей - предложение, което поддръжници на Брекзит, негови противници и бюрократи от Евросъюза разнищиха със смайващо единодушие. С други думи, времето напредва. Въпреки това мнозина предпочитат да се занимават с извънбрачните връзки на Борис Джонсън. Не е изненадващо, че британските лидери в бизнеса, лекари, държавни служители и други стават все по-изнервени.  Броят на планове за действие при спешни ситуации расте непрекъснато и всеки от тях предвижда какво ще се случи, ако Британия напусне ЕС без подготвена сделка. Много от тези планове са дело на самото правителство. Общото е, че Брекзит \"без сделка\" ще е ужасен за близкото бъдеще на страната. Само че сега, след две години на противоречия, Лондон изглежда започва да приема нещата сериозно. Ако преговорите с Брюксел не приключат успешно, Британия извън Евросъюза ще бъде третирана като всяка друга държава извън рамките му. Британските граници с ЕС вече няма да се преминават свободно. Всички споразумения за въздушния трафик, борбата с тероризма, свободната търговия ще бъдат анулирани. И няма да има период на адаптация за засегнатите. Нито ще има такъв за Ирландия и Северна Ирландия, чиито мир се дължи до огромна степен на отворените граници на ЕС. Миналата седмица Тереза Мей свика кабинета на специална \"Брекзит без сделка\" среща и правителството й публикува допълнителни листовки, които подготвят британската икономика за бедствие. Основното впечатление е за пълна безпомощност. Лондон например започна да съветва северноирландските компании да се обръщат към Дъблин за съвети и въпроси за бъдещето.  По-ранните планове за действие при непредивдени обстоятелства се оказаха толкова смехотворни, че дори и поддръжниците на Тереза Мей отказаха да загърбят, преди да бъдат публикувани. Междувременно идеята Северна Ирландия, която разчита на доставки на електричество от Ирландия, да бъде снабдена с хиляди електрогенератори, беше отхвърлена като непрактична. Проблемът е, че за момента няма по-добри идеи. Кой можеше да си представи, че след 45 години членство в ЕС Британия ще е обвързана с Евросъюза до най-малкия детайл. Тези ужасяващи картини на кутиите с цигари? ЕС държи правата за тях. Сертификати за британските био-ферми? ЕС ги издава. Инсулин за диабетиците? Внася се от Евросъюза. Огромна част от донорския генетичен материал също идва от ЕС. Всичко това ще се срине, ако няма сделка за Брекзит. Последното би трябвало да е добра новина за про-Брекзит активистите, които вярват, че страната им се управлява от чужденци. Но тази новина не решава заплахите като свободната търговия с оставащите в ЕС държави. С вяра във връзките между държавите-членки десетки хиляди компании в Британия и на континента градиха и оптимизираха връзките, минаващи през Ла Манша. Какво означава това е лесно да се види на пристанището в Ротердам. Около 10,500 кораба, натоварени със стока, минават оттам всяка година. В момента е необходима само бърза проверка на трюмовете, за да бъде освободен товарът им. Ако не се стигне до сделка, вече няма да е достатъчна само една инспекция. Вносители и износители ще трябва да попълват девет допълнителни документа. Повечето компании въобще не са подготвени за нещо подобно. Британските транспортни компании от другата страна на канала вече са си направили сметката. Десетки хиляди тежкотоварни камиони минават през Доувър всеки ден. Повечето преминават за около две минути. Две допълнителни минути отгоре ще доведат до 30-километрово задръстване пред пунктовете. А проверките могат да достигнат и до 45 минути, ако е наложително. Британското правителство вече обмисля да превърне цели пътни ленти в паркинги за ТИР-ове, за да облекчи трафика. Брекзит \"без сделка\" означава, че търговските взаимоотношения между Британия и ЕС ще бъдат уреждани от Световната търговска организация. Ще бъдат плащани значителни мита за хранителните стоки. Безброй фирми са в подобна ситуация и все пак изглежда така, сякаш няма кой да им се притече на помощ. Стотици малки и средни предприятия ще бъдат пред фалит. Големите компании вече похарчиха солидни суми в подготовка за Брекзит.  Фармацевтични компании вече увеличават запасите си по скадовете. Хранителни вериги трупат дълготрайни хранителни стоки. Airbus също се снабдява с повече резервни части. Не е нито лесно, нито евтино да си застрахован. Някои самолетни части са с размер над 30 метра. Държавите в ЕС също виждат в бездействието на Лондон рецепта за бедствие. Най-близките съседи на Британия ще бъдат най-силно засегнати. По-късно ефектът ще се усети и в страни като Унгария, Чехия, България. Икономическият тинк-танкт към Оксфорд изчислява, че Брекзит без сделка ще доведе до 112 млрд. евро загуби до 2020-а. Те не са единствените с подобни песимистични предвиждания. Само че сухата статистика все още не може да разтърси британците. Малцина вярват обаче, че те ще се примирят с празни рафтове, космически цени на зеленчуците, месото и горивата и хаос по болници, летища и граници. Правителството съобщава, че няма планове да увеличава числеността на армията, но това може да се промени във всеки един момент. Дълготрайните последици все още е невъзможно да бъдат предвидени. Дали \"никаква сделка\" няма да се окаже по-зле от \"кофти сделка\" - матра, която Тереза Мей не спира да повтаря? Все повече неща подсказват, че тя вече сама не си вярва. Сега целта й е да сключи споразумение в последния момент, а за това са необходими компромиси. А възможно ли е предвижданията, че Британия ще процъфти след Брекзит, да се окажат истина? Според про-Брекзит активистите страната няма от какво да се бои, дори и от напускане на ЕС без сделка.    ", "date": "2018.09.20", "title": "Брекзит без сделка с ЕС - истинска рецепта за бедствие"}
{"url": "http://www.classa.bg/%D1%81%D0%B2%D1%8F%D1%82/item/387444-deutsche-bank-%D1%89%D0%B5-%D0%B8%D0%B7%D0%B2%D0%B5%D0%B4%D0%B5-450-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B5%D0%B2%D1%80%D0%BE-%D0%B0%D0%BA%D1%82%D0%B8%D0%B2%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F", "text": "Най-голямата германска банка Deutsche Bank има намерение да премести 450 милиарда евро активи от Лондон във Франкфурт във връзка с натиска от страна на Европейската централна банка на фона на излизането на Великобритания от Евросъюза. Както пише Financial Times, ЕЦБ настоява банката да намали своя капитал във Великобритания със 75%. Така лондонският филиал ще съответства на критериите за филиалите на европейските банки в третите страни. Общата сума на активите на Deutsche Bank в Лондон се оценява на 600 милиарда евро. Великобритания ще излезе от състава на Евросъюза на 29 март 2019 г. След това ще настъпи преходен период, който ще продължи до 31 декември 2020 г. Стойността на БВП на Великобритания ще се увеличи с 21 милиарда долара при осъществяването на плана за бъдещите взаимоотношения на страната с Евросъюза, съгласуван от правителството на 6 юли. Превод: Поглед.инфо      ", "date": "2018.09.20", "title": "Deutsche Bank ще изведе 450 милиарда евро активи от Великобритания"}
{"url": "http://www.classa.bg/%D1%81%D0%B2%D1%8F%D1%82/item/387445-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B7%D0%B0%D0%B1%D0%B0%D0%B2%D0%B8", "text": "Спорът между Унгария и Европейската комисия (ЕК) за някои финансирани с европейски средства проекти може да не бъде разрешен тази година, което може да забави плащания от ЕС, съобщи източник на Комисията, цитиран от Ройтерс. Забавяне на възстановяването на милиарди евро вече повиши дефицита на парични средства на страната и спорът за плащанията може да влоши отношенията с ЕС, който заплаши да наложи санкции на Будапеща. Унгария е обвинена, че нарушава правилата на съюза за демокрацията, гражданските права и борбата с корупцията. Източник на Комисията заяви, че унгарската държава прави „значителни авансови плащания“, преди получателите да са издали отчети за проектите. „Доколкото знаем унгарската държава все още не е представила отчетите (на ЕС) за възстановяване на средствата и разискванията за нередности продължават. Спорът може да не бъде разрешен тази година“, каза представителят на ЕК.  Унгария е един от най-големите реципиенти на средства за развитие от ЕС, които й помогнаха да стимулира инвестициите и икономиката си. По данни на финансовото министерство през първите осем месеца на годината дефицитът на парични средства се е разширил до 1,646 трлн. форинта (5,95 млрд. долара), като е надхвърлил целта за цялата година от 1,361 трлн. форинта, заложена в бюджета за 2018 г. До края на август бюджетните разходи, свързани с европейски проекти, са възлизали на 1,388 трлн. форинта, от които са възстановени само 183 млрд. форинта, съобщи финансовото министерство по-рано този месец. Въпреки че разходите, свързани с финансирани от ЕС проекти, са увеличили дефицита на парични средства и необходимостта за финансирането му чрез емитиране на дълг, те не засягат дефицита, изчисляван по стандартите на съюза. Говорител на финансовото министерство и на правителството не е отговорил на изпратените по имейл въпроси от Ройтерс. Унгария цели бюджетен дефицит от 2,4% от БВП, което е под прага от 3%, определен от ЕС.", "date": "2018.09.20", "title": "Изплащането на европейски средства на Унгария може да се забави"}
{"url": "http://www.classa.bg/%D1%81%D0%B2%D1%8F%D1%82/item/387446-%D0%BF%D0%BE%D0%BB%D1%88%D0%B0-%D1%81%D0%B5-%D0%B1%D0%BE%D0%B8-%D0%BE%D1%82-%D1%80%D1%83%D1%81%D0%BA%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%B8-%D0%B7%D0%B0%D1%82%D0%BE%D0%B2%D0%B0-%D0%BA%D0%B0%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5", "text": "При посещението си в САЩ полският президент Дуда покани американците да разширят военното си присъствие на полска земя. Нужен бил сплашващ ефект срещу все по-агресивното поведение на Русия. Критики си навлече и Германия.           \"Агресивното поведение на Русия ни тревожи\", заяви полският президент Анджей Дуда по време на съвместната си пресконференция с Доналд Тръмп. Затова двете страни са се договорили да засилят военното сътрудничество помежду си - в армията и тайните служби, в противоракетната отбрана, технологиите и обучението на кадри. Тръмп на свой ред заяви, че съюзът между Полша и САЩ „никога не е бил по-силен\".   \"Форт Тръмп\" в Полша?   Дуда е настоял пред Тръмп и за изпращането на допълнителни американски части в Полша, където за тях да бъде създадена постоянна военна база. Дуда дори е предложил име за тази бъдеща база - „Форт Тръмп\". Според полския държавен глава, изграждането на тази база би дало на Полша допълнителни гаранции за сигурност при евентуална руска агресия. На което Тръмп отговори, че смята полските страхове за оправдани. От думите му стана ясно още, че Полша възнамерява да подкрепи допълнителното американско присъствие в страната с гигантска сума - говори се за до 2 милиарда долара. Тъкмо тази готовност отличава Полша от някои други страни, заяви още Тръмп и добави: „Ние защитаваме заможни страни, които обаче не искат да ни плащат за това. Щом една страна е много заможна, а САЩ в продължение на дълги години са я защитавали, някой ден все пак трябва да започнем да си поделяме разходиге\", заяви американският президент, намеквайки навярно за Германия, без обаче да я назове изрично.   Остри критики срещу \" Северен поток- 2\"   По един друг въпрос Тръмп нападна Германия съвсем директно - за пореден път я обвини за това, че е одобрила изграждането на газопровода „Северен поток-2\". „За германския народ е голямо нещастие, че Германия плаща на Русия несметни суми за своята енергия\", заяви Тръмп, след което подчерта, че САЩ и Полша твърдо се застъпвали за диверсификация на енергийните доставки в Европа: \"За да не изпада нито една страна в трайна зависимост от един-единствен доставчик\".     Дуда и Тръмп по време на съвместната им пресконференция в Белия дом   Обвиненията на Тръмп за зависимостта на Германия от руските енергийни доставки не отговарят съвсем на истината. Тръмп неведнъж е казвал, че Германия получавала от Русия до 70% от необходимата ѝ енергия. Но официалните данни сочат, че всъщност става дума само за 23%.   \"Гигантска заплаха\"   Не по-малко остри бяха критиките, които отправи полският президент. Според Дуда, проектът \"Северен поток-2\" не бил мотивиран от икономическа потребност, а бил „единствено и само продукт на политическо изнудване\". Газопроводът представлявал „гигантска заплаха\" за енергийната сигурност на Полша и затова Дуда бил много щастлив, че страната му можела да получава газови доставки и от САЩ. Газопроводът „Северен поток-2\" ще преминава по дъното на Балтийско море и ще пренася суровината от Русия до германския град Грайфсвалд, заобикаляйки Полша и Украйна. Строежът трябва да приключи в края на 2019 година. В тази връзка Тръмп призова полския си колега да полага усилия за разхлабване на европейските търговски ограничения за доставки на енергия от САЩ. Съществуват спекулации, че чрез санкции САЩ биха могли да осуетят или поне да забавят изграждането на „Северен поток-2\".   САЩ искат да продават повече собствен газ   В момента САЩ полагат интензивни усилия да продават в Европа огромните си излишества от газ. През ноември миналата година Съединените щати и Полша подписаха петгодишен договор за доставки, като за целта поляците построиха специален терминал, където да акостират танкерите с газ от САЩ. Американците се надявам оттам тяхната суровина да се транспортира в бъдеще и към други европейски страни. „В момента ние сме най-големият в света производител на енергия\", заяви Тръмп. Но засега никой не казва каква е цената на транспортирания през океана газ.  ", "date": "2018.09.20", "title": "Полша се бои от руска агресия. И затова кани американците."}
{"url": "http://www.classa.bg/%D1%81%D0%B2%D1%8F%D1%82/item/387447-%D0%B3-%D0%BD-%D0%B1%D0%BE%D1%80%D0%B8%D1%81%D0%BE%D0%B2,-%D1%85%D0%B0%D1%80%D0%B5%D1%81%D0%B2%D0%B0%D1%82%D0%B5-%D0%BB%D0%B8-%D0%BE%D1%80%D0%B1%D0%B0%D0%BD", "text": "Вече няма мърдане: след като толкова дълго седяха на два стола, сега Борисов и кабинетът му ще трябва ясно да кажат какво мислят за Орбан и начина, по който той управлява Унгария.  От отговора на този въпрос зависи много.               Досега ГЕРБ седеше на два стола, но вече ще трябва ясно да каже “да” или “не”. Такъв ще е ефектът от вчерашното предложение, внесено в Министерски съвет от „Обединени патриоти\". Искането им: кабинетът официално да подкрепи унгарския премиер Виктор Орбан, срещу когото Брюксел започна наказателна процедура. Според позицията на Европарламента, в 12 области на обществения и политическия живот в Унгария са взети мерки, които противоречат на ценностите на ЕС. Да изброим само няколко: съдебната власт и пресата не са независими, гражданските организации биват заклеймявани като врагове, властите масово използват подслушватели, правата на малцинствата и имигрантите не са гарантирани.   Борисов и  \" двата стола \"   Но да се върнем на ГЕРБ. Ще попитате: какво значи “на два стола”? Ами ето това: да се кълнеш, като Борисов, в ценностите на ЕС, а през това време петима от шестимата ти евродепутати да подкрепят Орбан в Европейския парламент, а последният, шестият, да се въздържа. ГЕРБ седи “на два стола” и що се отнася до българското приложение на Орбановите похвати. Например: ГЕРБ съучаства в политическото превземане на съдебната власт, докато през цялото време твърди, че повишава независимостта ѝ. (В доклада за Унгария се казва, че магистратите не са независими.) ГЕРБ неотклонно твърди и това: че защитава свободата на словото. Но в следващия момент арестува журналисти и ги обвинява, задето правят разследвания. (В доклада за Унгария се говори много повече за държавния натиск върху медиите, но от това еднаквостта на модела в двете страни не се променя.) ГЕРБ, в лицето на своя лидер Борисов, дори лансира законова поправка, от която се отказа чак когато видя цялата международност на скандала: да се забрани на неправителствени организации да получават финансиране от ЕС и САЩ е похват, който е сиамски близнак на офанзивата на Орбан срещу третия сектор. Дори цялостният модел на управление на ГЕРБ може да се обобщи с метафората за двата стола, защото правителството хем твърди, че министрите носят отговорност, хем е против оставките в случай на криза.   Накратко, „Патриотите\" сега ще сложат на масата един въпрос, който изглежда основен: Смята ли ГЕРБ да разпознава демокрацията? Разбира се, „Патриотите\" са на мнение, че тъкмо Орбан е олицетворение на демокрацията и че неговият режим се нуждае от българската правителствена подкрепа. Но отправната гледна точка на вносителя тук няма значение. От значение е само фактът, че има необходимост от отговор. И Борисов ще трябва да го даде.   Отговор е нужен включително и от депутатите на ГЕРБ, които подкрепиха Орбан. Сред тях е например Андрей Ковачев, прочут с антикомунистическите си прояви, но и с изразеното си авторство на националистически инициативи. Орбан бе подкрепен и от Асим Адемов, който е член на европейската парламентарна комисия по граждански свободи, правосъдие и вътрешни работи. Тоест, занимава се с всички тези области, в които управлението на Орбан е нанесло най-големи щети. Унгарският премиер бе подкрепен и от Емил Радев от европейската парламентарна комисия по правни въпроси. Подкрепа му гласува и Андрей Новаков, който е заместник-председател на студентската организация на ЕНП и е смятан за младата смяна на ГЕРБ. Никой от тях в началото не изглеждаше привързан към идеите на крайната десница, към национал-консерватизма или национал-популизма. Но нека си спомним и какво казвахме преди години - че политическа сила, готова на съюз с крайна десница, не е далеч от мисълта самата тя да стане вдъхновител на националистически настроения.   Да не би това с демокрацията да се окаже фалшива новина?   Съществува и друга гледна точка по този сюжет. Например, че „Обединени патриоти\" внасят не точно предложение, ами чиста провокация. Че се надяват да разменят подкрепата за Орбан срещу нещо друго, което е важно за Борисов. И че при кабинет, затруднен да борави с ценности, но добре обучен да разменя изгоди, няма да е чак толкова трудно да се постигне подкрепа за режима на Орбан. Има такава възможност, да. Но нека си кажем, че политиката на яснотата е все пак за предпочитане пред фалшивата новина, че сме избрали демокрацията.  ", "date": "2018.09.20", "title": "Г-н Борисов, харесвате ли Орбан?"}
{"url": "http://www.classa.bg/%D1%81%D0%B2%D1%8F%D1%82/item/387440-%D1%82%D1%80%D1%8A%D0%BC%D0%BF-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D1%81%D0%B2%D0%B0%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%B8%D0%BB-20-%D0%B2-%D1%81%D0%B8%D1%80%D0%B8%D1%8F", "text": "По време на пресконференция с полския си колега Анджей Дуда, американският президент Доналд Тръмп говори за свалянето на руския самолет Ил-20 в Сирия. Тръмп описа събитието като \"много тъжно\".   \"Като изучаваме фактите, може да се заключи, че Сирия е свалила руския самолет\", каза американският лидер. \"Разбрах, че най-малко 14 души са загинали и това е много тъжно, това не е добра ситуация\", добави той.   Ил-20 изчезна от екраните на радарите в понеделник, по време когато четири израелски изтребителя F-16 атакуваха сирийски цели в провинция Латакия. Той е бил свален от ракетно зенитната системата на Сирия С-200, след като израелските пилоти го използвали като щит, причинявайки разрушаването му.   Руският президент Владимир Путин заяви, че свалянето на самолета изглежда е резултат от \"верига от трагични обстоятелства\" и изрази съболезнованията си на семействата на починалите.", "date": "2018.09.20", "title": "Тръмп коментира свалянето на руския самолет Ил-20 в Сирия"}
{"url": "http://www.classa.bg/%D1%81%D0%B2%D1%8F%D1%82/item/387441-%D1%81%D0%B0%D1%89-%D0%B2%D0%B2%D1%81-%D0%B8%D1%81%D0%BA%D0%B0%D1%82-%D0%BE%D1%89%D0%B5-74-%D0%B5%D1%81%D0%BA%D0%B0%D0%B4%D1%80%D0%B8%D0%BB%D0%B8-%D1%81%D1%80%D0%B5%D1%89%D1%83-%D0%BF%D0%BE%D1%82%D0%B5%D0%BD%D1%86%D0%B8%D0%B0%D0%BB%D0%BD%D0%B8-%D0%BC%D0%B0%D1%89%D0%B0%D0%B1%D0%BD%D0%B8-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B8", "text": "Хедър Уилсън, секретар на Военновъздушните сили на САЩ, призова за увеличаване с 24% на броя на ескадрилите до 2030 г. като необходима стъпка страната да се подготви за евентуален конфликт с големи нации и екстремистки групи.   Това искане е част от предложението „ВВС, от които се нуждаем\", чието разработване отне шест месеца.   Предложението бе изготвено в съответствие с настоящата Национална отбранителна стратегия на САЩ, в която се посочва необходимостта от преориентиране - от борба с екстремистите, към стратегия за възпиране на нации със значителни военни ресурси.   В речта си, Уилсън заяви преди внасянето на предложението, че военното крило е взело предвид руските военни учения с участието на повече от 300,000 войници през този месец, откриването на първият китайски самолетоносач и милитаризацията на Южнокитайско море.   \"Трябва да размислим какъв е светът, затова Стратегията за национална отбрана ясно признава, че сме се върнали в ерата на конкуренцията на великите сили\", каза секретарят.   Уилсън посочи, че сегашните военновъздушни сили не са достатъчно големи, за да изпълняват всички зададени мисии. Добавянето на 74 ескадрили ще увеличи броя на оперативните ескадрили от 312 на 386 и ще изисква много по-голяма работна сила.   От своя страна, говорителят на ВВС, Анна Стефанек заяви, че ВВС разполагат с около 670 000 действащи военнослужещи, а 74 нови ескадрили ще повишат тази цифра до 725 000 военни и 2030 цивилни.   Това увеличение би изисквало и разширяване на бюджета. \"Военновъздушните сили в момента разполагат с около 53 000 милиона долара годишно за операции, обучение и набиране на персонал. Увеличението на броя на ескадрили с 24% може да добави 13 000 милиона годишно за тези оперативни разходи\", каза Тод Харисън, анализатор в Центъра за стратегически и международни изследвания.", "date": "2018.09.20", "title": "САЩ: ВВС искат още 74 ескадрили срещу потенциални мащабни конфликти"}
{"url": "http://www.classa.bg/%D1%81%D0%B2%D1%8F%D1%82/item/387442-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8-%D1%8E%D0%B3%D0%B0-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F", "text": "Южнокорейският президент Муун Джае-ин и севернокорейският му колега Ким Чен ун подписаха съвместна декларация в резултат на третата си среща на високо равнище в Пхенян.   Ръководителите на отбраната на двете страни подписаха военен пакт, според прессекретаря на южнокорейския президент Юн Йънг-чан. Споразумението бе подписано в присъствието на президентите на двете страни.   Коментирайки резултатите от срещата, Мун Джае-ин каза, че Сеул и Пхенян са се договорили да изкоренят заплахата от война на Корейския полуостров. Той добави, че Ким Чен-ун ще посети Сеул в края на годината и че посещението му ще бъде решаващ момент в междурегионалните отношения.   Муун каза, че двамата лидери се надяват да се превърне демилитаризираната зона в зона на мир, а скоро ще започне работа, за да се свържат отново трансграничните железопътни линии и пътища до края на годината.   Сред другите мерки за намаляване на напрежението в Корейския полуостров се предлага създаването на съвместен комитет, съставен от представители на военното командване на двете страни.   Ким заяви края на срещата, че споразумението, постигнато на срещата на върха в Пхенян ще позволи да се \"върви напред към една епоха на мир и просперитет, а военния пакт ще помогне за денуклеаризацията на полуострова\".   Съвместната декларация на двамата лидери също така гласи, че Северна Корея ще демонтира напълно ракетния полигон Тонганг-ри и ще позволи на международните наблюдатели да го посетят.   Пхенян се съгласи да затвори изцяло експерименталния ядрен реактор в ядрения център Yongbyon, разположен в провинция Северен Пхенян.   Сеул и Пхенян също се съгласиха да изпратят съвместна делегация на Олимпиадата през 2020 г. и да представят съвместно предложение за домакин на състезанията през 2032 г.   Военният пакт от своя страна предвижда създаването на зона от 80 километра в Жълто и Японско море, където няма да се провеждат военни учения.   В района на демаркационната линия между двете Кореи ще бъде създадена зона, свободна от сухопътни военни учения и артилерийски огън. Ще бъде създадена и зона за полети, за да се избегнат сблъсъците с въздухоплавателни средства, а броят на граничните пунктове ще бъде намален.", "date": "2018.09.20", "title": "Президентите на Северна Корея и Юга подписаха съвместна декларация"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/387449-%D0%BA%D0%B8%D1%8A%D1%80-%D0%B8-%D0%B5%D0%B3%D0%B8%D0%BF%D0%B5%D1%82-%D1%81%D0%B5-%D1%81%D0%B2%D1%8A%D1%80%D0%B7%D0%B2%D0%B0%D1%82-%D1%81-%D0%BF%D0%BE%D0%B4%D0%B2%D0%BE%D0%B4%D0%B5%D0%BD-%D0%B3%D0%B0%D0%B7%D0%BE%D0%BF%D1%80%D0%BE%D0%B2%D0%BE%D0%B4", "text": "Кипър и Египет ще се свържат с директен подводен газопровод. Междудържавното споразумение за изграждането му се подписва днес в Никозия от енергийните министри на двете страни. Бъдещото съоръжение ще даде възможност за първия износ на природен газ от Източното Средиземноморие към ЕС. Междудържавното споразумение между Кипър и Египет е първото подобно транснационално газово споразумение в Източното Средиземноморие, в съответствие със стандартите на ЕС. То дава политическа, правна, техническа и финансова рамка за изграждането на подводния тръбопровод, който ще свърже първото кипърско газово находище „Афродита\" с терминал за втечнен газ в Египет, на разстояние от около 100 километра. По предварителни оценки изграждането на съоръжението ще струва до 1 млрд. евро. Бъдещият газопровод е много важен за експлоатацията на кипърските газови находища и цялостното енергийно развитие на Източното Средиземноморие, като се явява част от изграждания коридор от различни инфраструктури за доставка на газ от региона за Европейския съюз. След преработката му в Египет кипърският природен газ от находището „Афродита\" ще може да се изнася за ЕС и да допринесе за енергийната независимост и сигурност на Европа. Преговорите и сключване на търговско споразумение все още предстоят. Напрежението в региона се засилва от Турция, която оспорва газовите сондажи на Кипър като „едностранни\" действия, нарушаващи правата и интересите на Турция и кипърските турци за общите природни ресурси на острова. От началото на юни първата турска сондажна платформа „Фатих\" („Завоевател\") е в Анталия с готовност да започне първия турски сондаж за газ в Средиземно море. До два месеца американската компания „ЕксонМобил\" ще започне своите проучвателни сондажи в изключителната икономическа зона на Кипър.", "date": "2018.09.20", "title": "Киър и Египет се свързват с подводен газопровод"}
{"url": "http://www.classa.bg/%D1%81%D0%B2%D1%8F%D1%82/item/387437-audi-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D1%81%D0%B2%D0%BE%D1%8F-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-e-tron", "text": "Audi, производител на автомобили от висок клас, представи своя електронен автомобил E-Tron. Новият \"кросоувър\" на немската фирма, с два електродвигателя, бе показан на обществеността в американския град Сан Франциско (Калифорния), само на 60 километра от централата на Tesla във Fremont, където пионерът в областта произвежда известния електрически SUV Модел X.   \"Най-важното за нас е преходът от двигател с вътрешно горене към електрически автомобил да бъде възможно най-гладък\", каза Филип Брабец, вицепрезидент на продуктовия мениджмънт на Audi.   Резервации за закупуване на E-Tron, който ще се появи на пазара в САЩ в средата на 2019 г. започнаха веднага. Базовата цена за електрически SUV е $ 74,000.   Версия \"Престиж\" с HUD система (прозрачен екран за проектиране на информация на предното стъкло), с повече функции за помощ на водача, седалки за масаж и други луксозни аксесоари, струва 81 800 долара. Моделът \"Първо издание\" (от който Audi ще произведе само 999 бройки) ще бъде на разположение на цена от 86 700 долара.   Двата електрически мотора на автомобила ускоряват E-Tron от 0 до 96 километра в час за 5.5 секунди. Максималната скорост достига почти 200 километра в час. Батериите са под кабината на автомобила и всяка съхранява 95 kWh енергия.   Автономията се очаква да бъде 400 километра, въпреки че това е обявено само за Европа, а обхватът на САЩ все още не е определен. Спирането също ще генерира енергия за батерията.   С бързото зареждане системата може да постигне заряд от 80% за около 30 минути. В допълнение, Audi работи с Amazon Home Services, за да помогне на собствениците да инсталират система за домашно зареждане, на която ще отнеме цяла нощ, за да зареди автомобила.   Audi също така си партнира с компанията Electrify America, която планира да отвори 500 бързо зареждащи пункта в САЩ. До юли 2019 г. тя обещава да има много от тях около супермаркети като Walmart или Target. Вътре E-Tron ще запази обичайните характеристики на Audi, като например виртуалната пилотска кабина, безжичното зарядно устройство за смартфони и сензорен екран.   Растящото съперничество поставя Тесла в опасност и Audi не е единственият автомобилен производител, който се стреми да се изправи срещу Тесла на пазара на самодостатъчни автомобили. Световната премиера на E-Tron бе в същия ден, когато Volkswagen обяви, че ще произвежда 27 електрически автомобила до 2022 г.   Миналата седмица, Jaguar - Land Rover представи първия си изцяло електрически SUV, Jaguar I-PACE, който ще бъде достъпен в САЩ. през есента на 2018 г. с цена от $ 69,500. От своя страна Mercedes-Benz разкри по-рано този месец, че електрическият кросоувър EQC ще се продава в САЩ през 2020 г. Mercedes все още не обяви цените за този нов модел. В допълнение, немската фирма BMW представи своя собствена версия, наречена BMW Vision INEXT, докато Porsche се подготвя да започне да продава колата си в електрическо изпълнение Taycan в края на 2019.", "date": "2018.09.20", "title": "Audi представи своя електрически автомобил E-Tron"}
{"url": "http://www.classa.bg/%D1%81%D0%B2%D1%8F%D1%82/item/387438-%D0%B4%D0%B6%D0%B0%D0%BA-%D0%BC%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D1%81%D1%8A%D1%81-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-20-%D0%B3%D0%BE%D0%B4%D0%B8%D0%BD%D0%B8", "text": "По време на годишната конференция на инвеститорите, основателят на компанията за електронна търговия Alibaba, Джак Ма, е казал, че търговската война между Китай и САЩ \"ще продължи дълго време и ще бъде катастрофа\".   Милиардерът заяви това часове след като САЩ наложиха нови мита на китайски продукти на стойност 200 милиарда долара - инициатива, на която Китай реагира с подобна мярка за 60 милиарда. И в двата случая новите мита ще влязат в сила от 24 септември.   Ма прогнозира, че тази ситуация няма да трае 20 месеца или 20 дни, а \"може би 20 години\" и прогнозира, че политиката на Вашингтон няма да бъде ефективна в дългосрочен план, тъй като \"може да спечелите битката, но да загубите войната, ако тенденцията продължи и много китайски предприятия се преместят в други държави, за да избегнат митническите пречки\".   За да се избегне тези ситуации, създателят на Алибаба се застъпи „за създаване на нови бизнес правила, за подобряване на Световната търговска организация (СТО) и Китай да отвори пазара\".", "date": "2018.09.20", "title": "Джак Ма: Търговската война със Съединените щати може да продължи 20 години"}
{"url": "http://www.classa.bg/%D1%81%D0%B2%D1%8F%D1%82/item/387439-%D1%81%D0%BA%D0%B0%D0%BD%D0%B4%D0%B0%D0%BB-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B4%D0%BE%D0%BA%D0%BB%D0%B0%D0%B4-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%B7%D0%B0%D1%89%D0%BE-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%B0-%D0%BB%D0%B8%D0%B1%D0%B8%D1%8F-%D1%81-%D0%BD%D0%B0%D1%82%D0%BE-%D0%BF%D1%80%D0%B5%D0%B7-2011-%D0%B3", "text": "Въпреки \"много ограниченото\" знание за това, което се случва в Либия, през 2011 г. норвежките власти се присъединиха към коалицията на НАТО, водена от САЩ, която подкрепи бунтовниците, бомбардира либийската територия и позволи престъплението срещу Муамар Кадафи.   Това е отразено в официален доклад на бившия норвежки министър на външните работи, Ян Петерсен, в който Осло признава, че \"в тези ситуации, лицата, отговорни за вземането на решения, често разчитат на съобщения в медиите и на други страни \".   Официална комисия на Норвегия отбелязва, че няма \"писмени източници\", показващи, че управляващите оценяват \"вида на конфликта\", в който е трябвало да участват преди началото на въздушното разполагане на операция \" Odyssey Dawn\".   От март до юли 2011 г., шест F-16 самолета на Норвегия прелетяха над територията на Либия 596 пъти и хвърлиха 588 бомби, което представлява 10% от атаките на коалицията, проведени през тази година.   Тази инициатива доведе до залавянето и убийството на Кадафи. Оттогава Либия е потънала в гражданска война и се превръща в плодородна почва за тероризъм.   Няколко норвежки политици са изразили недоволство от фактите, които са отразени в този документ   Лив Сигне Наварсете, бивш референт на партия Център, отбеляза, че \"това не е решение, с което да се гордеем, особено, когато се вгледате в това, което се случи по-късно, Либия се превърна в разсадник на тероризма\".   Изследователят в Норвежкия институт по външна политика, Мортен Боаш заяви, че през 2011 г. много политици са мислели, че атаката е \"главно по хуманитарни причини\", докато \"другите ключови играчи са били заинтересувани от смяна на режима, за да се отървем на Кадафи \".", "date": "2018.09.20", "title": "Скандал: Официален доклад разкрива защо Норвегия бомбардира Либия с НАТО през 2011 г."}
