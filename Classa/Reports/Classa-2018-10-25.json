{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388825-%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B7%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B5-%D0%B8%D1%81%D0%BA%D0%B0%D1%82%D0%B5-%D0%BB%D0%B8", "text": "Разбрахме, че мега-, гига-, ултра-, вселенският гримьор Кулагин се е предложил за шеф на парламентарната комисия по култура. Освен това Митьо Очите се е цанил да бъде общински съветник.  \r\n В други новини от света и у нас – внучката на Хитлер ще се опита да стане шеф на международна НПО, грижеща се за правата на дискриминираните малцинства по света, а от форум „Да живее Георги Димитров“ са издигнали свой кандидат за председател на комисията по досиетата. И докато сме на очевидната вълна от Fake News, да споменем и че: \r\n   \r\n   Също така стана ясно, че вицепремиерът   може да стане шеф на Националния съвет за интеграция на хората с увреждания.  \r\n Ъм… чакайте – последната новина всъщност не е fake news…  \r\n Шегата ни малко се прецака… \r\n * \r\n След очевидно големия скандал, който се заформи от споменатата новина, вицето   не намери за подходящо да се оттегли от сцената и да заяви на зверски търпеливия български народ, че в името на социалния мир той ще отстъпи това (родено от по-стар законодателен текст) преимущество на някой друг, чието присъствие в пиесата няма да дразни окото на зрителя.  \r\n Е, г-н Симеонов, бъркате ни с някои – ние за това риалити не сме се подписвали да участваме.  \r\n * \r\n „Между първо и второ четене законът ще претърпи промени“, каза шефката на социалната комисия Светлана Ангелова от ГЕРБ. Тя допълни: „В закона е визирано не името  , а ресорният вицепремиер…“  \r\n А може ли между първо и второ четене законът да не търпи промени, а само името на ресорния вицепремиер да претърпи промяна? Само питам.  \r\n * \r\n Има още една много важна подробност, която ще е хубаво да не проспиваме: Ангелова ни подсети и за това: политиката за хора с увреждания засяга всички ресори – здравеопазване, образование, социална политика, регионална политика… „Шапката“ на тази политика, ако В.С. упорито реши да инатства и да не пуска и това постче, ще бъде той – човекът, който каза на журналистите преди време: „Ооох как ва опраскахми всичките. Гулям мий кеф“.  \r\n Образование, а…?  \r\n След последния (всъщност – поредния) му гаф, когато говори за „тези УЖ болни деца“ пред собствената си телевизия, пред която може да си говори за каквото си поиска,  . се оправда, че всъщност не е бил разбран. Да, г-н Симеонов, хората, които говорим български език, разбираме другите хора, които говорят български език. Вие, като патриот, мисля, следва да владеете този език – българския, родния Ви. Или бъркам? Ако не Ви липсва умението да го използвате, трудно ще останете неразбран. Или пък ние – хората, сме тъпи? Може и така да е. Тъпи сме, щом Вие още сте там, където сте… а ние търпим.  \r\n Хубаво е, че законодателят се усети, че зад думите „ресорният вицепремиер“ всъщност стои името Валери С. и вземането на мерки е на ход.  \r\n Опитайте се да си представите каква би била реакцията на Брюксел и Страсбург спрямо България, ако В.С. наистина оглави Националния съвет за интеграция на хората с увреждания. Аз си я представям ето така:  \r\n   \r\n   Ако Валери С. все пак някак успее да стане шеф на Националния съвет за интеграция на хората с увреждания, аз имам план: мисля да се пробвам и аз за шеф на национален съвет – пред редакцията минава един човек в инвалидна количка, мисля да отида да му обясня, че е уж болен и че използва количката за политически цели, ако не се махне, може и да го ритна. Мисля и да нарисувам свастика на някое близкоизточно посолство в София, щото и шефството на някой съвет по интеграция на малцинствата също си е „блажничка“ позицийка.  \r\n Знаем, че Законът за хората с увреждания е писан преди да избухне скандалът с   и странното му „ресорно“ отношение към хората, за които УЖ би трябвало да се грижи. Не, не – не говоря за БГ бизнеса. Той за тях си се грижи. Имах предвид именно хората с увреждания. Постът вицепремиер е залегнал в текста. Но хубавото на грешките е, че могат да се поправят. Затова моливът има гумичка на другия си край. \r\n    ", "date": "2018.10.25", "title": "А Митьо Очите за общински съветник не искате ли?"}
{"url": "http://www.classa.bg/%D1%81%D0%B2%D1%8F%D1%82/item/388820-%D1%80%D0%B8%D1%8F%D0%B4-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D0%B4%D0%B6%D0%B0%D0%BC%D0%B0%D0%BB-%D1%85%D0%B0%D1%88%D0%BE%D0%B3%D0%B8", "text": "Убийството на Джамал Хашоги е било предварително планирано, обяви главната прокуратура на Саудитска Арабия, отхвърляйки досегашните твърдения на Рияд, че смъртта на журналиста е предизвикана случайно в резултат на схватка, пише \"Труд\", позовавайки се на Би Би Си. Новите доказателства по случая дошли от съвместна саудитско-турска група, която разследва убийството в консулството на Рияд в Истанбул.      Кралството първоначално отричаше да знае какво се е случило с Хашоги – критик на властите в Саудитска Арабия, след изчезването му на 2 октомври. Но след силен международен натиск призна, че е бил убит от саудитски агенти без знанието на краля и престолонаследника.      Според източници от турските служби обаче именно ключов сътрудник на наследника на трона принц Мохамед бин Салман е ръководил операция по ликвидирането на журналиста. В разследването на смъртта му се включи и директорката на ЦРУ Джина Хаспел, която тази седмица посети Турция. Там тя получила достъп до аудиозапис, който според Анкара доказва умишленото убийство на Джамал Хашоги. Междувременно вчера в Рияд приключи мащабен инвестиционен форум, наричан \"Давос в пустинята\". Въпреки че бе бойкотиран заради случая с Хашоги от десетки водещи световни финансисти, европейски министри и американски бизнесмени, петролната монархия успя да си осигури сделки на стойност $56 млрд. долара. Енергийният министър Халид ал Фалих подчерта, че мнозинството от договорите са сключени с компании от САЩ.", "date": "2018.10.25", "title": "Рияд с шокиращо признание за убийството на журналиста Джамал Хашоги"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388821-%D0%BA%D1%83%D0%BB%D1%82%D0%BE%D0%B2%D0%B0%D1%82%D0%B0-%D1%84%D1%80%D0%B0%D0%B7%D0%B0-%D0%BA-%D1%80%D0%B2%D0%B8,-%D1%8F%D0%B6%D1%82%D0%B5,-%D0%BF%D0%B8%D0%B9%D1%82%D0%B5,-%D0%BE%D0%B3%D0%B8%D1%82%D0%BE-%D1%87%D0%B5%D1%80%D0%BF%D0%B8-%D0%B2%D0%B7%D1%80%D0%B8%D0%B2%D0%B8-%D1%8F%D0%BF%D0%BE%D0%BD%D1%81%D0%BA%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D0%BC%D0%BE%D0%B4%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8", "text": "Култовата фраза \"к*рви, яжте, пийте, Огито черпи\" стигна до другия край на света и кацна върху японско кимоно, представено на Седмица на модата в Токио! Инстаграм профилът на модното събитие гръмна със снимка на \"творението\". Първият от кадрите, които показват снимки от събитието, е с азиатска манекенка, която носи дълги до земята шал-ръкави с надпис \"К**ви, яжте, пийте, Огито черпи\".      Не се споменава кой е авторът на \"творението\". Фразата е дело на бившия затворник Огнян Иванов, който стана популярен през 2011 година, заради татуировката си, която носи именно крилатия цитат.      Снимката в инстаграм профила на Седмицата на модата в Токио е събрала над 14 000 харесвания и много коментари от българи.      Един от коментарите дори пояснява хумористично цялото съвпадение: \"Моделът, който СаКУРан носи, принадлежи на българския дизайнер Стефан Карчев, възпитаник на Кралската академия по изящни изкуства в Антверпен. Дрехата е част от дипломната му колекция Miscible Displacement, която той показва през 2016 г.\"... кралската академия, дамн, знаех си, че е нещо възвишено яжте, пийте, Огито черпи, с подкрепата на кралската академия по ИЗЯЖМИ ИЗКУСТВОТО\"", "date": "2018.10.25", "title": "Култовата фраза \"к*рви, яжте, пийте, Огито черпи\" взриви японската седмица на модата (СНИМКИ)"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/388822-%D0%BB%D0%BE%D1%88%D0%B8-%D0%B2%D1%80%D0%B5%D0%BC%D0%B5%D0%BD%D0%B0-%D0%BD%D0%B0%D1%81%D1%82%D0%B0%D0%BD%D0%B0%D1%85%D0%B0-%D0%B7%D0%B0-%D1%81%D1%8A%D0%B1%D0%B8%D1%80%D0%B0%D1%87%D0%B8%D1%82%D0%B5-%D0%BD%D0%B0-%D0%B4%D1%8A%D0%BB%D0%B3%D0%BE%D0%B2%D0%B5", "text": "През първите шест месеца на годината обемът нововъзложен дълг търпи осезаем спад от над 47% в сравнение със същия период на миналата година. Ако за периода януари-юни 2017 г. на колекторски агенции са възложени дългове за 1,416 млрд. лева, то година по-късно те вече са за 743,9 млн. лева. Това посочват от Асоциацията на колекторските агенции в България (АКАБГ) в анализа си за първите шест месеца на годината.      Данните са от проучване на независимия институт за маркетингови изследвания Ипсос България по поръчка на Асоциацията и обхваща обработваните дългове от всички компании, членове на асоциацията, които представляват 80% от сектора, пише dir.bg. На фона на двойния спад на обема възложени задължения се наблюдава и голямо понижение в броя им - над три пъти. За първото шестмесечие на 2018 г. те са 636 хиляди, докато през същия период на 2017 г. са били малко над 1,94 милиона. \"Тази осезаема промяна в обемите на възложените за събиране дългове е резултат от твърдата политика на ЕС за стабилизиране на портфейлите на банките чрез изчистване на старите дългове и на процеса на консолидация в банковата система, който активно върви у нас през последната година. И в двата случая банките пристъпват към продажба на задълженията, а не към тяхното възлагане\", коментира Райна Миткова, председател на Асоциацията.", "date": "2018.10.25", "title": "Лоши времена настанаха за събирачите на дългове"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388823-%D0%B6%D0%B5%D0%BD%D0%B8-%D1%80%D0%B0%D0%B7%D0%BA%D0%B0%D0%B7%D0%B0%D1%85%D0%B0-%D0%B7%D0%B0-%D0%BD%D0%B0%D0%B9-%D0%B3%D0%BE%D1%80%D0%B5%D1%89%D0%B8%D1%82%D0%B5-%D1%81%D0%B8-%D1%81%D0%B5%D0%BA%D1%81-%D0%BF%D1%80%D0%B5%D0%B6%D0%B8%D0%B2%D1%8F%D0%B2%D0%B0%D0%BD%D0%B8%D1%8F-%D1%81-%D0%B6%D0%B5%D0%BD%D0%B8-18", "text": "Сексът е най-върховното преживяване за всички. Живеем обаче в интересни времена, когато любовните преживявания не са само между мъж и жена. Често са между мъж и мъж, жена и жена, а понякога и всевъзможни комбинации от по трима, четирима и повече хора. Сега секс блогърката Маша Чешънова реши да попита последователите си за нещо доста странно и интимно. Рускинята накара жените, които я следват, да споделят за секс преживяванията си с … жени. Е, ето малка част от шокиращите и интимни преживявания, които жените споделиха за моментите им прекарани в леглото с други жени:     Най-любими са ми многото прегръдки, целувки и милувки. Никоя жена не бърза толкова много да ти свали бикините ти и да те почне. С мъжете такова удоволствие не съм имала – те все пропускат ласките; Хубавите неща са разнообразните секс пози. И не само това. Нежното проникване с пръст, език, вибратор или други секс играчки. Да не говорим за различните игрички с белезници, връзване, дилдо и какво или още не; Сексът с жена е много по-страхотен, отколкото този с мъж, защото „преди” и „след” е страхотно. Преди самия полов акт има нежност и игра, а след него спокойно можеш да се гушкаш с жената, която няма да бърза да заспи или да иде да изпие някоя бира; Хубавото при лесбоизпълненията е, че жените за разлика от мъжете не са луди „по втората, задна дупка” и няма постоянно мрънкане, че искат анален секс; Сексът с жена е като с мъж, но малката разлика е, че тук има повече време за орална любов и нежни докосвания и целувки; Да спят жена с жена е като да спят жена с мъж – понякога сексът е мил, нежен, бавен, чувствен, а друг път е по-груб, бърз и животински, анален, вагинален или само орален.", "date": "2018.10.25", "title": "Жени разказаха за най-горещите си секс преживявания с... жени (18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388824-%D0%B1%D0%B5%D1%81%D0%B5%D0%BD-%D0%B1%D0%B0%D1%89%D0%B0-%D0%B2%D0%BA%D0%B0%D1%80%D0%B0-22-%D0%BA%D1%80%D0%BE%D1%88%D0%B5%D1%82%D0%B0-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%83%D1%87%D0%B8%D1%82%D0%B5%D0%BB,-%D1%81%D0%B2%D0%B0%D0%BB%D1%8F%D0%BB-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%B2%D0%B8%D0%B4%D0%B5%D0%BE", "text": "Видео, записано в училищен коридор, показа как бесен баща вкара а на учител само за 15 секунди пред потресените ученици и служители в аржентинска гимназия. Причината за тази ярост? Преподавателят пращал на неговата 15-годишна дъщеря мераклийски есемеси, които въобще не били свързани с учебния материал. Т елефонът на момичето, обаче, попаднал в ръцете на майка й, която надлежно проверила записаните послания. \r\n   \r\n   След това бащата поел нещата в свои ръце, като си насрочил среща с ръководството на девическото търговско училище в аржентинския град Санта Марта. В коридора той зърнал преподавателя и решил да го накаже на момента. Без да продума, бащата фраснал в главата на похотливеца 22 зверски крошета за 15 секунди, а за финал го ритнал с десния крак. След което си тръгнал от училището заедно с шашнатата си дъщеря. \r\n 30-годишният преподавател Хорхе Крусеро получил тежка контузия на лявата скула, заради която лекарите му предписали 15 дни лечение. Пострадалият завел дело срещу бащата, предава Канал 3. \r\n      ", "date": "2018.10.25", "title": "Бесен баща вкара 22 крошета в главата на учител, свалял дъщеря му (видео)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/388816-%D0%B2-%D1%85%D0%BE%D0%B4-%D0%B5-%D0%BF%D0%BB%D0%B0%D0%BD%D1%8A%D1%82-%E2%80%9E%D1%81%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-3%E2%80%9C-%D0%B4%D0%BF%D1%81-%D1%8F%D1%81%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0,-%D1%87%D0%B5-%D0%BF%D0%BE%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5%D0%B4%D1%8F%D1%82-%D0%B7%D0%B0%D0%B4-%D0%B1%D0%BE%D1%80%D0%B8%D1%81%D0%BE%D0%B2", "text": "Тази сутрин в студиото на БТВ при Хекимян гостува Хамид Хамид от ДПС, който ясно заяви, че нещата вече са излезли от контрол и че тръгват в посока нови парламентарни избори. Явно договорките между ДПС и Герб вече не важат, затова и очакваме масово в медиите на Пеевски сега да започнат да се появяват материали, против Борисов, няма значение какво и как са писали до днес. Най – интересно за нас обаче, ще е метаморфозата на Илияна Беновска, която от журналист от свитата на Бойко Борисов, ще трябва да се преориентира в новата ситуация и да започва да сипе лоши новини за него и да го замерва може би с гнили ябълки.     Все пак Беновска е служител на Пеевски, а Пеевски е от партия ДПС, няма значение, че огледалният му образ се нарича Бойко Борисов, а фирмите на Пеевски са спечелили милиарди от обществени поръчки. С участието си в студиото на БТВ тази сутрин ДПС ясно показаха, че няма да играят за смяна на системата, но ще направят всичко възможно да сменят политическите играчи на сцената. Нека припомним, че вчера лидерът на движението Мустафа Карадайъ обяви, че при такива скандали като този със Симеонов в цивилизованите държави си тръгва не само министърът, но и премиерът. Той каза още, че ако не си отиде Валери Симеонов, ДПС ще предприеме действия, за да защити демокрацията, която била в агония. “Или си отива един вицепремиер, или си отива цялото правителство, или позорът е за държавата. Решението да си отиде един вицепремиер е ваше. Решението да си отиде целият кабинет ще го вземе народът”, обяви Мустафа Карадайъ. По думите му  Валери Симеонов е воденичен камък и на шията на ГЕРБ  и за страната.  ", "date": "2018.10.25", "title": "В ход е планът „Сваляне на Борисов 3“! ДПС ясно обявиха, че повече няма да седят зад Борисов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388817-%D0%BF%D1%80%D0%B8-%D0%B2%D0%B8%D0%BD%D0%B5%D1%82%D0%BA%D0%B8-67-%D0%BB%D0%B2-,-%D0%BF%D1%80%D0%B8%D1%85%D0%BE%D0%B4%D0%B8-%E2%80%93-200-%D0%BC%D0%BB%D0%BD-%D0%BF%D1%80%D0%B8-97-%D0%BB%D0%B2-%E2%80%93-%D0%BF%D0%B0%D0%BA-%D0%BF%D1%80%D0%B8%D1%85%D0%BE%D0%B4%D0%B8-200-%D0%BC%D0%BB%D0%BD-%D1%81%D0%B5%D0%B3%D0%B0-%D0%B8-%D1%81-%D1%82%D0%BE%D0%BB-%D1%82%D0%B0%D0%BA%D1%81%D0%B0-%E2%80%93-%D0%B8-%D0%BF%D0%B0%D0%BA-200-%D0%BC%D0%BB%D0%BD-%D0%BB%D0%B2%E2%80%A6-%D0%B5%D0%B5%D0%B5%D0%B9,-%D0%B1%D0%BE%D0%B9%D0%BA%D0%BE,-%D0%B2%D0%BB%D0%B0%D0%B4%D0%B5%D0%B5%D1%88-%D0%B3%D0%BE-%E2%80%9E%D1%81%D1%87%D0%B5%D1%82%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE%E2%80%9C", "text": "Когато винетките струваха 67 лв., приходите от тях бяха 200 млн.лв. После станаха 97 лв. и приходите от тях пак са 200 млн. Сега и с тол таксата пак ще са около 200 млн.лв. Само на мен ли ми се струва, че този бюджет е копи-пейст вече десетина години?     П.П. Освен винетките постоянно скачат и всякакви други данъци, а пътищата са все същите.  Гарантирано от ГЕРБ", "date": "2018.10.25", "title": "При винетки 67 лв., приходи – 200 млн. При 97 лв. – пак приходи 200 млн. Сега и с тол-такса – и пак 200 млн. лв… Ееей, Бойко, владееш го „счетоводството“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D1%82%D0%B5%D0%BC%D0%B8%D0%B4%D0%B0/item/388818-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%81%D0%BC%D0%B5%D0%BD%D0%B8-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F%D1%82%D0%B0-%D1%81%D0%B8", "text": "Румен Русев, и.д. кмет на район \"Младост\", промени показанията си по време на съдебното заседание по процеса срещу Десислава Иванчева. Русев обяви, че не е присъствал на срещи, на които Иванчева да е поставяла условия пред строителни инвеститори за дарения в замяна на придвижване на преписките за разрешителни. Думите му дойдоха в противоречие с показанията му по време на досъдебното производство.      По-рано той е казал пред прокурорите, че от строителя Александър Ваклин е поискано да направи дарение, \"за да бъде решена преписката му\". Русев се отрече и от твърдението, че се страхувал да не загуби работата си, ако придвижи документацията на Ваклин. Двамата мъже са се срещали веднъж, като Русев е имал и разговор с посредник на строителя. Той потвърди, че в район \"Младост\" е имало проблем със забавянето на преписките преди встъпването му в длъжност. Представителят на компанията \"Гаранти Коза\" Даниел Илиев също сподели, че техните документи са бавени по време на мандата на Иванчева, след чието отстраняване са били придвижени. Фирмата е дарила 100 000 лв., но на Столична община, а не на район \"Младост\". Втората инстанция на Специализирания съд трябва да реши дали да освободи под домашен арест Десислава Иванчева и Биляна Петрова. Прокуратурата внесе протест срещу решението за пускането им.", "date": "2018.10.25", "title": "Свидетел по делото \"Иванчева\" смени показанията си"}
{"url": "http://www.classa.bg/%D1%81%D0%B2%D1%8F%D1%82/item/388819-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D0%B5-%D0%B3%D0%B0%D0%B2%D1%80%D0%B8%D1%85%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D1%81-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0-%D1%82%D0%B8%D0%BD%D0%B5%D0%B9%D0%B4%D0%B6%D1%8A%D1%80%D0%BA%D0%B0,-%D0%BF%D0%BE%D1%81%D0%BB%D0%B5-%D1%8F-%D1%83%D0%B1%D0%B8%D1%85%D0%B0", "text": "Нелегални мигранти са изнасили и убили италианска тийнейджърка в Рим, предаде Би Би Си. Полицията в италианската столица обяви днес, че за зверското престъпление са били арестувани двама граждани на Сенегал. Мъжете (на 24 и 26 години) са пребивавали в апенинската държава незаконно.     Африканците са признали, че са отвлекли 16-годишната Дерези Мариотини, завели я в изоставена къща в район на града, известен като свърталище на наркомани. Там те са я дрогирали, изнасилили я и убили похитената тийнеджърка. Италианският вътрешен министър Матео Салвини, който е яростен противник на политиката на Европейския съюз за приемане на мигранти, нарече арестуваните мъже червеи. \"Всички виновни за това зверско деяние ще бъдат наказани с цялата сила на закона\", категоричен бе той. Кметът на Рим Вирджиния Раги заяви, че ще поиска засилване на полицейското присъствие в града и ще въведе забрана за продажба на алкохол след 21 часа. Разследващите заявиха, че африканците са само част от извършителите на престъплението, което тресе Вечния град втори ден. Според полицията в изнасилването и убийството са замесени поне още четирима души, като сред тях има и двама италиански граждани. Британската медия разказа, че Дезире е живяла при баба си. Преди няколко години нейните родители са се развели.", "date": "2018.10.25", "title": "Бежанци се гавриха сексуално с италианска тинейджърка, после я убиха"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388815-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D0%B1%D0%B5%D0%BD%D0%B7%D0%B8%D0%BD%D0%B0-%D0%B8-%D0%B4%D0%B8%D0%B7%D0%B5%D0%BB%D0%B0-%D0%BF%D0%BE%D0%BB%D1%83%D0%B4%D1%8F%D1%85%D0%B0-%D0%B2-%D1%81%D1%82-%D0%B7%D0%B0%D0%B3%D0%BE%D1%80%D0%B0-%D0%BB%D0%B8%D1%82%D1%8A%D1%80%D1%8A%D1%82-%D0%BF%D0%BE-%D1%81%D0%BA%D1%8A%D0%BF-%D0%BE%D1%82-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3%E2%80%A6-%D1%82%D0%B0%D0%B1%D0%BB%D0%B8%D1%86%D0%B0", "text": "Цените на горивата у нас полудяха и са на път да отбележат нов рекорд за последните няколко години. Най-масовият бензин А 95 е поскъпнал само за месец средно с 11 стотинки, а дизелът – с 13 стотинки. Сравнението от началото на годината е още по-шокиращо – от януари и бензинът, и дизелът са поскъпнали с над 30 стотинки. Това показва справка в данните за средните цени на горивата в България в платформата Fuelo. Прогнози на експерти сочат, че тези цени не са пределни и в идните седмици и месеци може да се вдигнат още. Така скоро може да видим стойности над 2.50 лева за литър, пише още пише в. “Сега”. В момента А 95 в България струва средно 2.29 лева, а дизелът върви по 2.41 лв. за литър, което е колкото плащат в Словакия и е по-скъпо от Полша. Но различията в отделните региони на страната са доста сериозни. Ако в някои бензиностанции по морето бензинът може да се намери и по 2.14 лв. за литър, в София и по магистралите той достига 2.47 лева за литър. Подобна е и ситуацията при дизела, чиято цена се движи от 2.21 лв. до 2.46 лв. за литър на някои бензиностанции. И докато преди месеци за цените на горивата важеше правилото, че колкото по-далеч зареждаш от София, толкова по-евтино излиза, то сега това не е така. София е в средата на класацията по скъпотия. В столицата бензинът се търгува средно по 2.35 лева за литър, а дизелът – по 2.38 лева. Най-скъпи са горивата в най-бедния район на страната – Северозападния – в областите Враца, Видин и Монтана. Средната цена за литър бензин в Монтана е 2.42 лева, а дизелът върви по 2.47 лева. Най-евтино е в област Хасково, където литър дизел върви по 2.37 лева, бензин А 95 е 2.34 лева, а пропан-бутанът – 1.06 лева. Следват областите Добрич и Пловдив, където е по-скъпо с около стотинка. Големи различия има и в цените на бензиностанции от една и съща верига в отделните региони и дори в зависимост от разположението на обекта – на магистрала, на главен път или в малко населено място.     Парадокс е, че бензиностанциите в някои градове в България държат цени, които са доста по-високи от средноевропейските. Така например се оказва, че бензиностанции в Стара Загора бият по цени на горивата в една от най-богатата европейски държави – Люксембург. В града на липите най-масовият бензин А 95 се търгува и по 2.47 лв. за литър, докато средната цена във Великото херцогство е “едва” 2.42 лв. за литър. И докато у нас цените са високи, то в съседна Турция например литърът А 95 върви по 1.66 лева, а дизелът се търгува за 1.51 лева. Евтино е и в Македония, където бензинът струва 2.01 лева за литър, а нафтата – 1.56 лева. Значително по-скъпо е в Сърбия, а в Румъния цените са почти същите като у нас – 2.42 лв. за литър А 95 и 2.27 лв. за дизел. Най-скъпи при съседите са горивата в Гърция. Там най-масовият бензин струва 3.50 лева за литър, дизелът върви по 3.07 лева. Традиционно цените в България растат в началото на летния сезон, като после следва лек спад. През тази година тенденцията е обърната. Според експерти поскъпването на горивата ще продължи и дори предстои пореден скок до Нова година. Цените на горивата у нас зависят основно от фактори извън България, коментира пред bTV икономистът Румен Гълъбинов. Усложняващата се обстановка около Саудитска Арабия и предстоящите санкции срещу Иран биха покачили още цената на суровия петрол. “При това положение очаквам цени в България от 2.60 лева за литър бензин, а за дизела – до 2.70 лева. Инфлацията ще се ускори до 4%, а може и да премине тази граница. По този начин тя ще изпревари ръста на БВП за тази година”, добави той. Една от причините за резките колебания при горивата според Гълъбинов е, че нямаме достатъчно конкурентен вътрешен пазар. “Когато настъпят резки промени на международния пазар, в България не можем да балансираме успешно със свободен внос на горива, например. По същия начин, когато пада цената на петрола, много по-малко е намалението в крайната цена на горивата”, коментира той пред БНР вчера.          ", "date": "2018.10.25", "title": "Цените на бензина и дизела полудяха! В Ст. Загора литърът по-скъп от Люксембург… ТАБЛИЦА"}
{"url": "http://www.classa.bg/%D1%81%D0%B2%D1%8F%D1%82/item/388809-%D0%B7%D0%B0%D1%89%D0%BE-%D1%81%D0%B0%D1%89-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D1%82-%D0%BE%D1%82-%D1%80%D0%B0%D0%BA%D0%B5%D1%82%D0%BD%D0%B8%D1%8F-%D0%B0%D1%80%D1%81%D0%B5%D0%BD%D0%B0%D0%BB-%D0%BD%D0%B0-%D0%BA%D0%B8%D1%82%D0%B0%D0%B9", "text": "За администрацията на Тръмп, натискът над Китай е ключова част от нейната външна политика. По-рано тази година, министърът на отбраната на САЩ Джеймс Матис, представи новата стратегия на Пентагона, идентифицирайки Китай и Русия като основни заплахи за страната и призова за финансови инвестиции в армията, за да се преодолее \" периодът на стратегическа атрофия \".   Придвижвайки се към увеличаване на военната мощ, президентът на САЩ, Доналд Тръмп, наскоро изрази намерението си да се оттегли от Договора за ракети със среден и малък обсег (INF), като обясни необходимостта да се противопостави не само на Русия, която предполагаемо нарушава това споразумение - позиция, която Москва категорично отхвърля, но и на Китай. \"Китай не е част от този договор, но трябва да бъде включен\", заяви американският лидер.   От своя страна съветникът по сигурността на американския президент Джон Болтън - възприеман като движеща сила зад действията на Тръмп - предполага, че Китай може дори да бъде по-важен фактор от Русия. В този смисъл той каза на съюзниците на САЩ „Договорът INF поставя Вашингтон в прекалено слаба позиция срещу Русия, и по-важното - срещу Китай\", както разкри пред Вашингтон пост един дипломат при условие на анонимност.   Китай никога не е бил страна по Договора INF, споразумение, постигнато между Съединените щати и СССР през 1987 г. Следователно Пекин не е имал същите ограничения, наложени на неговия арсенал от ракети с малък и среден обсег през последните три десетилетия. Това е причината защо много американски служители на националната сигурност смятат, че тези китайски оръжия заплашват военните интереси на САЩ в региона.   По време на реч пред Сената, преди да се оттегли като шеф на Тихоокеанското командване на САЩ и да стане посланик в Южна Корея, адмирал Хари Харис каза че Китайската народно-освободителна армия в момента има най-голямата и най-разнообразна ракетна сила в света, с инвентар с повече от 2000 балистични и круизни ракети. Той добави, че 95% от тези ракети биха нарушили Договора INF, ако Китай го беше подписал.   Въпреки, че Пекин не е публикувал количествени данни по отношение на своя арсенал от ракети, заради военната тайна, американските военни настояват, че техните позиции и тези на съюзниците им в региона са застрашени. Например, по-рано тази година, Ерик Сейърс, специален асистент на Харис, заяви \"през следващото десетилетие, нарастващият конвенционален военен дисбаланс би означавал, че Съединените щати не ще могат да изпълнят задълженията си по сигурността към съюзниците в Индо-тихоокеанския регион, пред лицето един на все по-агресивен Китай. \"", "date": "2018.10.25", "title": "Защо САЩ се страхуват от ракетния арсенал на Китай?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388811-%D0%BE%D1%82%D0%B2%D1%8A%D0%B4-%D0%B8-%D0%BE%D1%82%D1%81%D0%B0%D0%BC-%D0%B4%D1%83%D0%BD%D0%B0%D0%B2", "text": "Вече гълтаме прахта на отскубналата се доста пред нас Румъния, макар заедно да стартирахме от едно и също стъпало за ЕС. Това стана ясно от новото, девето издание на Global Wealth Report - изследване на Crеdit Suisse. По средното състояние на пълнолетните граждани северната ни съседка надминава дори някогашната отличничка Унгария - 42 282 долара спрямо 41 118 долара. Е, румънците изостават от другите отличници поляци и чехи, при които благосъстоянието се оценява съответно на 53 511 долара и 62 340 долара. Но пък ето, че задминаха унгарците, а и вече са два пъти по-богати от аржентинци и руснаци, както и три пъти по-богати от бразилците.     Да не говорим за нас - средното богатство на възрастните българи е 30 344 долара, с цели 10 000 долара по-малко от комшиите отвъд Дунава, които иначе идват да летуват у нас и нямат морски курорти, включени в редица туристически дестинации.   И защо Румъния ни изпреварва? Последните години тя бележи такъв ръст на БВП, че вече я титулуваха като \"икономически тигър в ЕС\". Макар да я разтърсваха корупционни скандали и кризи. Тя обаче не зубреше либералните евроценности и не прилагаше папагалски напътствията от Брюксел. Известният ни икономист проф. Боян Дуранкев отдавна бе предвидил защо Румъния ще ни надмине - ако през 2005 г. минималната работна заплата там е била 78,70 евро, а у нас 76,69 евро, през 2018 г. показателите вече стават съответно 407,30 евро, а у нас 260,80 евро. Северната ни съседка ни изпреварва и по производителност - през 2016 г. тя е 61,6% на север от Дунава и 45,4% на юг. В Румъния политиката за повишаване на доходите последователно се провеждаше от 2005 г. насам, до 2009 г. доходите нарастваха с около 20-25% годишно. Това продължава и сега при лявата коалиция. Добавете към това сериозното присъствие на държавата в стопанския живот, добрата бизнес среда, далеч по-слабото криминализиране на икономика и обществен живот и още куп причини и нещата си идват на мястото.  ", "date": "2018.10.25", "title": "Отвъд и отсам Дунав"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D1%82%D0%B5%D0%BC%D0%B8%D0%B4%D0%B0/item/388812-%D0%B5%D0%BB%D0%B5%D0%BD%D0%B0-%D0%BF%D0%BE%D0%BF%D1%82%D0%BE%D0%B4%D0%BE%D1%80%D0%BE%D0%B2%D0%B0-%D1%81%D0%B8-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%BA%D1%80%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BA%D0%BE%D0%B7%D0%BC%D0%B5%D1%82%D0%B8%D0%BA%D0%B0-%D0%B8-%D1%81%D1%8A%D0%B4%D1%8A%D1%82-%D1%8F-%D0%BF%D1%83%D1%81%D0%BD%D0%B0-%D0%BF%D0%BE%D0%B4-%D1%83%D1%81%D0%BB%D0%BE%D0%B2%D0%B8%D0%B5", "text": "Заради възможност, предвидена от полския НПК и след направени пълни самопризнания, съдът прекрати условно делото срещу бившата посланичка на България в САЩ Елена Поптодорова при едногодишен изпитателен срок. Това означава, че ако през тази една година тя извърши ново престъпление, делото ще се върне в съдебната зала. “Признавам. Преди полета за София извърших кражба на крем. Не мога да обясня своето деяние. Беше миг на моментна слабост. Аз съм пенсиониран дипломат, в момента нямам имунитет. Много съжалявам за това деяние. Бих искала да се подложа доброволно на наказание . ” Това е заявила Поптодорова при разпита й по време на задържането на летището във Варшава на 27 февруари м. г. Протоколът от разпита е приложен към материалите по делото, което в сряда приключи за българката по най-добрия възможен начин.     “Съдът няма никакви съмнения, че тя е извършила престъплението, признава я за виновна, но не я наказва. Това, че се е извинила на фирмата собственик на крема и го е заплатила, признанията, които е направила са смекчаващи обстоятелства, които дават възможност за условно прекратяване на производството”, коментира за “Монитор” съдебният репортер на ТVN24 Пьотр Махайски. Елена Поптодорова беше задържана на летище “Фредерик Шопен” на 27 февруари 2017 при завръщането си във Варшава три дни, след като е установено, че е откраднала скъп крем от безмитния магазин на летището. От материалите, събрани от Районната прокуратура на Варшава – Охота става ясно, че кражбата е извършена на 24 февруари в 10:26. Всички действия на Елена Поптодорова и движението й са проследени с камерите за наблюдение. В 10:09 бившата дипломатка получава бордната си карта в пункта за проверка за сигурност. На снимките, които са приобщени към материалите по делото срещу нея се вижда как елегантно облечена жена с дълго бежово палто и малко синьо куфарче влиза в един от безмитните магазини. Минава покрай рафта с кремовете, след миг се спира, обръща се и отново отива към рафта. Оставя куфара, разтваря полите на палтото с дясната си ръка посяга към тъмна опаковка и я крие под палтото. В 10.27 излиза от магазина. Шест минути по-късно влиза в зоната “Не Шенген”, а в 11:23 отлита с полет LO631 за София. Никъде на снимките, приобщени към делото не се вижда Поптодорова да провежда телефонен разговор. В защитната си теза, вече у нас тя твърдеше, че е била разсеяна и разтревожена след като позвънила майка й. В 17:00 часа е установена кражбата на крема в магазина. Уведомена е полицията, извършителката е идентифицирана още същия ден като Елена Поптодорова, притежателка на български дипломатически паспорт и е установено, че има купен обратен билет до Варшава за 27 февруари. Същия ден ок. 16 часа при преминаване на граничен контрол на летището Поптодорова е задържана. Кремът е намерен у нея, алуминиевото капаче на крема не е било дори повдигнато, липсвала е само кутията. Българката пожелала споразумение с прокуратурата, но в момента, в който трябваше съдът да го одобри, защитата и представи отказ от споразумение и настоя делото да се гледа по същество. “Моля съдът да реши условно прекратяване на делото, това е абсолютно инцидентна ситуация. Моля да прекратите делото, като постановите минимален изпитателен срок” – поиска адвокатът на Поптодорова на първото и последно заседание по същество. Преди това Елена Поптодорова е поднесла извиненията си към магазина и е заплатила пълната цена на крема в размер на 1640 злоти, ок. 820 лева. “По това дело нямаше никакви съмнения за фактическите обстоятелства. Това е типичен пример на прилагане на института на условното прекратяване. Подсъдимата от момента на извършването на престъплението е направила всичко, за да компенсира щетите и да се извини. Паричното изражение е реално наказание. Мисля, че и така това ще бъде за подсъдимата достатъчен урок” – подчерта в мотивите за присъдата съдийката по делото. Според нея интересът на медиите към случая е допълнително наказание за подсъдимата. Условното прекратяване означава, че съдът признава подсъдимата за виновна, но я освобождава от наказание и формално остава неосъждана, името и няма да влезе в регистъра на осъжданите лица в Република Полша.", "date": "2018.10.25", "title": "Елена Поптодорова си призна за кражбата на козметика и съдът я пусна под условие"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388813-%D0%BF%D0%B0%D1%80%D0%B8-%D0%BC%D0%B8-%D0%B4%D0%B0%D0%B9,-%D0%B0-%D0%B7%D0%B0-%D1%80%D0%B5%D1%84%D0%BE%D1%80%D0%BC%D0%B8-%D1%85%D0%B8%D1%87-%D0%BD%D0%B5-%D0%BC%D0%B5-%D1%82%D1%8A%D1%80%D1%81%D0%B8", "text": "Солидна сума пари ще се налее и в здравеопазването. От което то няма да оздравее, даже още повече ще се разболее, тъй като последната концепция за “реформа” включва обединяване на хаоса в различните му поделения в един общ хаос под шапката на една мегаагенция. Надеждата на вносителите е, че като се обединят куп неефективни и бюрократизирани структури в една, те изведнъж ще проработят като по вода. Логика, която здрав разум не може да я проумее. Но пък кога здравият разум е бил съвместим със здравната система? И за да не остане нищо нехаотично, нужните промени в няколко закона са подпъхнати в допълнителните и заключителни разпоредби на закона за бюджета на НЗОК, за да се избяга от общественото обсъждане, при което биха могли да се зададат неудобни въпроси, на които министерството няма отговори. Щото по-нататъшното функциониране на новия мастодонт ще се бистри в поредица от наредби, които тепърва ще се пишат. Колко болни ще доживеят да разберат кой и как ще ги лекува, както се казва, е Божа работа.     В България обещанията се дават, за да не се изпълняват. Особено предизборните. Всички се кълнат, че като дойдат на власт, ще свалят данъците, ще увеличат доходите и ще превърнат корумпираната среда в рай за бизнеса. След изборите обаче ги наляга тотална амнезия и те се отдават на прахосничество и откровен мързел. Вина по принцип не се поема, а катастрофалните резултати и всяка по-смислена критика се обясняват с някакви тайнствени сили, които кроят пъклени заговори за сваляне на правителството. Красноречив пример за това е проектозаконът за държавния бюджет за 2019 г., който стриктно спазва всички порочни традиции за правене на финансовите планове на държавата. Макропоказателите са като за витрина, a ефектите са микроскопични – като за под юргана. Приходите ще са повече, но и харчовете ще са щедри. Така че за поредна година въпреки растежа на икономиката пак ще имаме дефицит! По традиция най-много пари се отпускат за социалната сфера, но на принципа на всекиго по малко, колкото да не е без хич. Вдигаме минималните осигурителни прагове и максималните осигурителни доходи, дето се кълняхме, че няма да ги пипаме, но пък запазваме тавана на пенсиите, дето трябваше да отпадне. Както се казва – да не би да се промъкне някой неощетен. Разбира се, много е изкушаващо да вземеш от “богатите” – в случая от хората, които получават над 3000 лв. заплата (както се изрази една синдикалистка – бълха ги ухапала). Но също така трябва да си даваш сметка, че точно фирмите, които ще бъдат най-засегнати от мярката – IT, най-лесно ще се изнесат от България, защото работят глобално и нищо не ги задържа локално. И че се изпраща негативен сигнал към всички, които евентуално биха се насочили към България. Не че са много – чуждестранните инвестиции се сринаха със 70% за година и даже българските капитали започнаха да се изнасят към по-сигурни и предвидими страни. Така че тук сметките за повече приходи са не само без кръчмар, но може да се окаже – и без кръчма. Солидна сума пари ще се налее и в здравеопазването. От което то няма да оздравее, даже още повече ще се разболее, тъй като последната концепция за “реформа” включва обединяване на хаоса в различните му поделения в един общ хаос под шапката на една мегаагенция. Надеждата на вносителите е, че като се обединят куп неефективни и бюрократизирани структури в една, те изведнъж ще проработят като по вода. Логика, която здрав разум не може да я проумее. Но пък кога здравият разум е бил съвместим със здравната система? И за да не остане нищо нехаотично, нужните промени в няколко закона са подпъхнати в допълнителните и заключителни разпоредби на закона за бюджета на НЗОК, за да се избяга от общественото обсъждане, при което биха могли да се зададат неудобни въпроси, на които министерството няма отговори. Щото по-нататъшното функциониране на новия мастодонт ще се бистри в поредица от наредби, които тепърва ще се пишат. Колко болни ще доживеят да разберат кой и как ще ги лекува, както се казва, е Божа работа. По традиция рекордна сума – 1.5 млрд. лв., ще получи и МВР. Там за реформи се говори от години, даже през лятото предишния министър се излъга да пусне и обществена поръчка за концепция за преструктуриране на този мастодонт. Месец по-късно поръчката беше прекратена “поради отпаднала необходимост”, което съвсем логично доведе до “належаща необходимост” от още пари. По принцип у нас реформите не се правят, за да се спестят пари, а се дават пари, за да не се правят реформи. Дали срещу тези средства ще получим по-качествена услуга, е риторичен въпрос. 90% от сумата ще отиде за заплати, т.е. за бензин, за патрулки, за подобряване на работните условия на полицаите и т.н., а за подобряване на сигурността ни заради която иначе МВР изобщо съществува няма да остане почти нищо. И недоволни ще са и униформените, и гражданите. По традиция рязко увеличение на бюджета иска и съдебната власт. Забележителното в случая е, че въпреки че таксите за завеждане на дела скочиха 17 пъти, съдебната система не очаква никакво увеличение на приходите от тях. Което е най-голямото доказателство, че единствената цел на промените, срещу които се обявиха и самите магистрати, и гражданският сектор, е била да се ограничи достъпът до правосъдие. Особено там, където могат да се атакуват актовете на властта и да се объркат нечии планове. Разбира се, армията за пореден път получава пари, за да купи някаква техника, което по традиция едва ли ще се случи. Електронното правителството отново ще направи опит да тръгне, но едва ли ще успее, защото там колкото повече милиони се наливат, толкова по-малък е напредъкът. Някоя отсечка на т.нар. магистрали ще получи шанс да мръдне с някой друг километър, който да бъде ремонтиран още преди да бъде открит … Списъкът може да бъде продължен … Така че финансите в “стабилната” ни татковина ще продължат да бъдат такива, каквито си ги знаем! Революция не се очаква! Идват избори! Избирателите, дето разчитат на управляващите, получиха примамка да отидат до урните – увеличават се с 10% заплатите на държавните служители. Другите, които се опитват да се справят сами и справедливо недоволстват от липсата на реформи, няма нужда изобщо да си правят този труд. То и без това няма за кого да гласуват! Най-много да объркат нечии сметки.  ", "date": "2018.10.25", "title": "Пари ми дай, а за реформи хич не ме търси"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/388814-%D0%BF%D1%80%D0%B8%D0%B5%D1%85%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%B0%D1%80%D0%B5%D1%81%D1%82%D0%B8-%D0%B4%D0%BE-48-%D1%87%D0%B0%D1%81%D0%B0,-%D0%BE%D1%82%D0%B2%D0%B0%D1%80%D1%8F%D1%82-%D0%BF%D1%8A%D1%82%D1%8F-%D0%B7%D0%B0-%D1%80%D0%B5%D0%BF%D1%80%D0%B5%D1%81%D0%B8%D0%B8", "text": "Депутатите приеха законодателни промени, които дават възможност арестите да се пазят в тайна 48 часа. Разследващите ще имат право да не уведомяват близките на задържания. Още преди две седмици 19' Ви разказа за скандалните искания на управляващияте. Сега те са факт. Поправките са в Наказателно-процесуалния кодекс. Те обаче са прокарани през преходните и заключителните разпоредби на законопроект за промени в Наказателния кодекс, внесен от Министерския съвет, които беше приет днес на първо четене.     ГЕРБ пробва да прокара промяната и през 2016 г., но след отрицателни становища и обществени критики се отказа. Тогава срещу проекта се изказа дори прокуратурата. Дори при арест на дете ще има възможност това да остане тайна от семейството му, но за не повече 24 часа. При задържането на непълнолетен обаче има допълнително условие – за ареста трябва веднага да бъде уведомена и Държавната агенция за закрила на детето (ДАЗД), а не само адвокат. Досега прокуратурата можеше да задържа до 72 ч., но задължително трябва да бъдат уведомени семейството и работодателят на задържания. И за възрастни, и за деца тайният арест става възможен, когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или за да се предотврати ситуация, при която наказателното производство може да бъде сериозно възпрепятствано. Този текст развързва ръцете на властимащите за репресия. Защото това означава, че задържан може да иска да се обади на майка си, на приятел, на жената или мъжа, с които живее, и да му бъде отказано. Какво става, ако той няма друг близък или ако не иска да казва на друг, питат експерти. Текстът категорично дава възможност на органите на досъдебното производство да откажат на задържаните контакт с всеки, посочен от тях.  ", "date": "2018.10.25", "title": "Приеха тайните арести до 48 часа, отварят пътя за репресии!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388810-%D0%BA%D0%B0%D0%BA-%D1%80%D0%B0%D0%B7%D0%BB%D0%B0%D1%8F%D1%85-%D0%BA%D1%83%D1%87%D0%B5%D1%82%D0%B0%D1%82%D0%B0", "text": "участие в протеста на майките с деца с увреждания и снимката ми предизвика интереса на агенция ПИК, заради тапета с надпис: \"Фактор\", Блъсков, ПИК, нали знаете, че след ГЕРБ кранчето спира?!\" Последва гневна статия от тяхна страна и възмущение от моя лозунг.     Юлия Ал-Хаким   Странно, защото в него няма никаква заплаха, а най-нормална надежда, че когато преодолеем ГЕРБ, медийната обстановка ще се нормализира и агенции тип бухалка ще станат излишни. ПИК избуяха като ешерихия коли във фекалните води на Лозенец именно в мафиотизираната атмосфера на ГЕРБ, но БСП винаги е имала различен подход към медиите. Каквито и грехове да има, БСП никога не е закривала телевизии, не е сваляла неудобни политически предавания, не е уволнявала или заплашвала журналисти, нито се е държала с тях като с проститутки на повикване. По време на “кръволока” Орешарски в телевизионните студия нон стоп шестваха хора, несъгласни с управлението му, та даже не можеше да се чуе алтернативен глас от тях. Така че поради голямата демократичност на БСП, поръчковите медии винаги са й били излишни, съжалявам, ако тази перспектива плаши ПИК и сие . Получих покана да гостувам в студиото на госпожа Беновска, за трети път. Най-учтиво смятам да й откажа. Аз не съм член или говорител на БСП, нито съм оторизирана да говоря от името на майките. Аз съм най-обикновен данъкоплатец, който иска да знае защо управляващите намериха 20 милиона за тъпия ремонт пред Седмочисленици и 43 милиона за Гергов, а за онкоболните им се досвидяха 30 милиона и защо разиграват с месеци майките. Ако госпожа Беновска иска да осветли проблема, нека покани не мен, а някоя от майките на площада! И последно, хайде да приключим с герберската опорка, че БСП се опитвала да яхне протеста на майките. Навсякъде в нормалния свят партиите трупат дивиденти и печелят електорат в ситуация като тази. Защото когато възниква проблем, те отиват на място, запознават се подробно със същината му, разговарят с хората и изготвят свое предложение как да се реши проблемът. Накрая печели партията, която предложи най-доброто решение и най-добре е разбрала хората, а не тази, която е стояла далеч от протеста им. Майките имат искания към всички партии и всички партии са длъжни да отидат при тях. Това е нормалният начин за печелене на избори в цивилизования свят. Не е нормално да печелиш избори като ГЕРБ, като фалшифицираш бюлетини, купуваш гласове от ромските гета, държиш половин милион души в администрацията и техните семейства като феодално зависими или заплашваш бедните по селата, че няма да получат дърва за зимата. Съжалявам, че някои хора не харесват Корнелия и БСП, но Корнелия и БСП не са виновни, че ГЕРБ са некадърници, които седем месеца мотаят майките и само чакат те “да им се махнат от главите”. Обещаха, че ще вкарат в НС законопроекта за хората с увреждания през септември, а вече е краят на октомври и законът още не е вкаран. Всеки допълнителен месец за тези изтерзани жени е мъчение, но хора, които десет години крадат и с г@за си, няма как да разберат това.", "date": "2018.10.25", "title": "Как разлаях кучетата"}
{"url": "http://www.classa.bg/%D1%81%D0%B2%D1%8F%D1%82/item/388806-%D0%B3%D0%BB%D0%B5%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D1%80%D0%BD%D0%BE%D0%B3%D1%80%D0%B0%D1%84%D0%B8%D1%8F-%D0%B5-%D0%BE%D0%BF%D0%B0%D1%81%D0%BD%D0%BE,-%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%B8-%D0%B2%D0%BE%D0%B4%D0%B8-%D0%B4%D0%BE-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0%D1%81%D0%B8%D0%BB%D0%B8%D0%B5", "text": "Комитетът за жените и равноправието на парламента на Великобритания, публикува доклад, в който се посочва, че порнографията може да предизвика сексуално насилие, представлява сериозна заплаха за обществото и трябва да бъде третирана по същия начин като здравословните проблеми, като например консумацията на емфие.   Нейните членове се позовават на доклад, наречен \"Сексуалният тормоз на жените и момичетата на обществени места\", както и няколко други проучвания, като твърдят, че \"мъжете, които консумират порнография, са по-склонни да поддържат сексистки нагласи и да са сексуално агресивни към жените.\"   В този контекст е посочено, че „научните изследвания на порнография, сексуално насилие, злоупотреба и секстинг (изпращане на лично сексуално съдържание) в интимните отношения сред младите хора, показват, че има връзка между потреблението на порнография, сексистките нагласи и сексуално агресивното поведение, което включва насилие\".   Документът установява паралелизъм между заплахата за обществото, изразяваща се в употребата на тютюн и порнографията, и заявява, че трябва да бъдат разработени кампании за обществено здравеопазване, за да \"намалят и предотвратят вредата\".   В този контекст те смятат, че трябва \"спешно да се предприемат мерки срещу сексуалния тормоз, който вече е вкоренен в британската култура\". Сред необходимите действия, които Комитетът съветва да се предприемат, се споменава не само развитието на специални програми за превенция на насилието, но също така и мерки, като забрана за гледане на порнография в автобусите.", "date": "2018.10.25", "title": "Гледането на порнография е опасно, колкото пушенето и води до сексуално насилие"}
{"url": "http://www.classa.bg/%D1%81%D0%B2%D1%8F%D1%82/item/388807-%D0%BF%D0%BE%D0%BC%D0%BF%D0%B5%D0%BE-%D0%B7%D0%B0-%D0%BA%D0%B5%D1%80%D0%B2%D0%B0%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B5%D1%81%D0%B5%D0%BA%D0%B0%D1%82-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%BE-%D0%B2-%D0%BD%D0%B8%D0%BA%D0%B0%D0%BA%D1%8A%D0%B2-%D1%81%D0%BB%D1%83%D1%87%D0%B0%D0%B9", "text": "Американският държавен секретар Майк Помпео обяви, че керваните на мигрантите, които се отправят към територията на САЩ, нарушават суверенитета и законите на Мексико, но предупреди, че същото няма да се случи в неговата страна.   Той каза, че страната му е \"исторически великодушна нация, когато става дума за миграцията\", отбелязвайки, че повече от 33 милиона души, които са емигрирали в Съединените щати по закона, сега живеят на тяхна територия.   В същото време участниците в кервана се опитват да влязат в САЩ незаконно \"нещо, което създава неприемлив риск за сигурността на Съединените щати\", като същите хора могат да бъдат \"лесни цели за контрабандистите\" или за други престъпления. След това Помпео се обърна към имигрантите, движещи се към САЩ и подчерта, че \"керванът няма да пресече южната ни граница незаконно в никакъв случай\".   Няколко хиляди мигранти от Хондурас, Ел Салвадор и Гватемала се събраха на 19 октомври в близост до граничната ивица между Мексико и Гватемала, където някои от тях разбиха оградата. Мигрантите, които се опитват да пресекат Мексико, за да се установят в САЩ и да избягат от бедността и насилието в техните страни, са прекосили река Сушиат, която разделя Гватемала и Мексико и чакаха да бъдат пуснати от мексиканската страна.   В този контекст американският президент Доналд Тръмп заплашва да изпрати военните, за да запечата границата на страната си с Мексико, ако мексиканското правителство не предприеме мерки за спиране на кервана. От своя страна новоизбраният президент на Мексико, Андрес Мануел Лопес Обрадор заяви, че неговото правителство ще предложи работа и работни визи за Централноамериканските мигранти в контекста на план, който вече е бил връчен на президента на САЩ   Салвадорският президент Салвадор Санчез Серен от своя страна критикува имиграционната политика на Тръмп и изрази солидарността си с участниците в похода.", "date": "2018.10.25", "title": "Помпео за кервана мигранти: \"Те няма да пресекат границата ни незаконно в никакъв случай\""}
{"url": "http://www.classa.bg/%D1%81%D0%B2%D1%8F%D1%82/item/388808-%D0%BF%D1%83%D1%82%D0%B8%D0%BD-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B3%D0%B5%D1%80%D0%B1-%D0%B2%D0%B0%D1%88%D0%B8%D1%8F%D1%82-%D0%BE%D1%80%D0%B5%D0%BB-%D0%B5-%D0%B8%D0%B7%D1%8F%D0%BB-%D0%B2%D1%81%D0%B8%D1%87%D0%BA%D0%B8-%D0%BC%D0%B0%D1%81%D0%BB%D0%B8%D0%BD%D0%B8,-%D1%81%D0%B0%D0%BC%D0%BE-%D1%81%D1%82%D1%80%D0%B5%D0%BB%D0%B8%D1%82%D0%B5-%D0%BB%D0%B8-%D1%81%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8", "text": "Когато започна срещата си с Болтън, Владимир Путин се пошегува за герба на САЩ, който показва, орел, държейки маслинов клон в един нокът и няколко стрели в другия.   \"Имам въпрос, дали орелът ви вече е изял всичките маслини, само стрели ли са останали?\", Подиграва руският президент.   Болтън спомена, че орелът държи маслиновата клонка с десния нокът, което показва неговите приоритети. Въпреки това той добави, че не е донесъл маслините в Москва. \"Това е, което мислех\", пошегува се Путин, който подчерта, че въпреки различията \"важно е да се намерят места за контакт\".   Руският лидер също напомни на Болтън за националното мото на САЩ, озаглавено \"E Pluribus Unum\", което на латински означава \" от многото, едно\".   В допълнение, Путин предложи да се срещне с американския си колега в кулоарите на събитията, които ще се проведат на 11 ноември в Париж, за да отбележат стогодишнината от края на Втората световна война. Болтън увери, че Доналд Тръмп ще бъде \"възхитен\" да се проведе тази среща.   В понеделник руският министър на отбраната Сергей Шойгу каза, че посещението на Джон Болтън ще даде тласък на стабилизирането на отношенията между двете страни. По думите му дори малки стъпки ще облагодетелстват взаимоотношенията и ще помогнат за възстановяване на доверието между тях.", "date": "2018.10.25", "title": "Путин за американския герб: \"Вашият орел е изял всички маслини, само стрелите ли са останали?\""}
{"url": "http://www.classa.bg/%D1%81%D0%B2%D1%8F%D1%82/item/388805-%D0%BE%D0%BA%D0%BE%D0%BB%D0%BE-30-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%BD%D0%B0-%D0%B5%D1%81%D0%BA%D0%B0%D0%BB%D0%B0%D1%82%D0%BE%D1%80-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0", "text": "Потъването на ескалатор е причинило около 30 ранени в Римското метро. Много от тях са руски фенове, пристигнали в италианската столица, за да присъстват на футболния мач между ЦСКА Москва и АС Рома, съобщава в. \"Месаджеро\".   Всички ранени са били третирани на място от парамедици и най-малко трима от тях са били приети в болница Умберто I. Двама руски граждани са били оперирани, съобщава руското посолство в Рим в туит.   Дипломатически източници отричат, някой от феновете да е изгубил крак, както се внушава италианският вестник, нито някои от ранените да са изложени на риск от ампутация.   Въпреки това, данните от руското посолство в Италия показват, че има 30 постадали: седем души в тежко състояние, пет в умерено тежко състояние и 18 други с леки наранявания, според ТАСС.   Инцидентът се случи на станция Repubblica около 19:45 часа (местно време), по време на \"момент на максимална агломерация\". \"Чухме шум, сякаш нещо бе паднало\", каза един от очевидците за италианския вестник. \"Нямаше време да се спасим\", добави той.   Метростанцията, в която се случи инцидентът, се намира на линия А, по пътя към Олимпийския стадион, където тази вечер AS Roma бе домакин на ЦСКА Москва в мач от Шампионската лига.   Сега станцията Repubblica е затворена поради продължаващо разследване.", "date": "2018.10.25", "title": "Около 30 ранени при срутване на ескалатор преди среща в Шампионската лига"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388802-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%BF%D1%80%D0%B0%D1%82%D0%B8-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%B4%D0%B0-%D1%81%D0%B8-%D0%B3%D0%BB%D0%B5%D0%B4%D0%B0-%E2%80%9C%D0%BA%D0%B0%D0%BF%D1%82%D0%B0%D0%B3%D0%BE%D0%BD%D0%B0-%D0%B8-%D0%B0%D0%BC%D1%84%D0%B5%D1%82%D0%B8%D1%82%D0%B5%E2%80%9D", "text": "Собственикът на ЦСКА Гриша Ганчев използва официалния сайт на клуба, за да отговори на последните нападки от страна на ръководството на Лудогорец към него. Гриша Ганчев отговаря на Кирил Домусчиев и Ангел Петричев в прелюбопитен тон, използвайки философски сентенции на латински език.         Публикуваме декларацията на Гриша Ганчев без никаква редакторска намеса: Преди два дни на страницата си във Фейсбук Домусчиев нападна Гриша Ганчев, като го обвини в престъпления и кражби. „Изумява ме наглостта да си признава извършени от него престъпления, за които давността е отминала. Вълкът козината си мени, но нравът – НЕ. Вярва ли му някой, при положение че този човек е разследван за кражба на ДДС и акцизи?! Лудогорец спазва феърплея и е изряден във финансово отношение. Затова не се притесняваме от каквито и да е проверки. Господа, гледайте си вашите клубове! Не се оправдавайте и не търсете проблемите, където не съществуват!”, написа Домусчиев.", "date": "2018.10.25", "title": "Гриша Ганчев прати Домусчиев да си гледа “каптагона и амфетите”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/388803-%D0%B4%D1%80%D0%B0%D0%B3%D0%BE%D0%BC%D0%B8%D1%80-%D1%81%D1%82%D0%BE%D0%B9%D0%BD%D0%B5%D0%B2-%D0%B3%D0%B5%D1%80%D0%B1-%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%B0-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B2-%D0%BF%D1%80%D0%BE%D1%82%D0%B8%D0%B2%D0%BD%D0%B8%D1%86%D0%B8-%D0%BD%D0%B0-%D0%BD%D0%B0%D1%80%D0%BE%D0%B4%D0%B0", "text": " от името на ПГ на „БСП за България“   Искането за изслушване на Валери Симеонов не е продиктувано от желанието за пореден път да чуем цинизма на един лишен от морал и ценности човек. Никой не желае да се задълбочава и върху изясняването на т. нар. „семейни отношения“ при патриотите. Не искаме да се занимаваме и с коалиционния параван, зад който се крият от ГЕРБ. БСП е национално отговорна партия и искането за изслушване е заради  необходимостта- институцията, която Валери Симеонов представлява, да бъде заставена да покаже- дали е адекватна на кризите, в които се намираме.     Първата криза – състоянието на грижата за хората с увреждания на държавно ниво. Втората криза, която е много по-голяма, която е правителствена и прераства в политическа  -  за нас изпълнителната власт е абсолютно блокирана и не е в състояние да упражнява функциите си. Тук се крият огромните рискове за страната ни и затова искахме  изслушването на Валери Симеонов. Неубедително звучи казаното от г-н Цветанов, че проблемите в коалицията са в резултат на междуличностни противоречия. Проблемите в коалицията са изначално заложени,  след като бе дадена власт в ръцете на неустойчиви и неадекватни субекти, за да бъде закрепена поредната правителствена формула за консумация на власт. Валери Симеонов е продукт на един маниер в политиката, който превърна институциите на държавата в противници на народа, който превърна избраните да служат на народа в господари  и дерибеи, които паразитират на гърба му . Не става въпрос за личен цинизъм и възпитание, виждаме държавен цинизъм по отношение на гражданите и за това са отговорни и политическите алхимици от ГЕРБ. Държавата трябва да бъде изчистена от този циничен и унищожителен управленски похват. Днес са децата с увреждания, вчера бяха онкоболните, утре ще бъдат други. Хората са коректни към държавата си и е най-нормалното да очакват и тя да бъде адекватна в отговорностите си към тях. Ние имаме своята оценка на управлението на ГЕРБ и коалиция,-и то не от вчера, и не заради тази конкретна криза и тя е ясна – необходими са нови избори и смяна на модела на управление. Това е нашата категорична партийна позицията. Гражданското недоволство е близо до предела, зад който това управление губи своята легитимност. Като една от малкото отговорни партии, БСП иска да извърви пътя към изборите демократично, зачитайки парламентаризма и чрез прозрачни действия. Това е другата причина за искане на това изслушване. Освен гражданското общество, парламентът е другият център, от който да започне промяната.  Ние следваме политическите си отговорности. В този смисъл, не приемаме никакви обвинения за използване на протестите. Време е да видим- дали чрез мнозинството за пореден път ще бъде направен опит парламентът да бъде употребен за спирачка на промяната. Ако се случи пак, това ще е най-силното доказателство, че този парламентарен мандат наистина е изчерпан. ", "date": "2018.10.25", "title": "Драгомир Стойнев: ГЕРБ превърнаха институциите на държавата в противници на народа"}
{"url": "http://www.classa.bg/%D1%81%D0%B2%D1%8F%D1%82/item/388804-%D0%BF%D1%8A%D1%80%D0%B2%D0%BE%D1%82%D0%BE-%D0%B8%D0%B7%D0%BE%D0%B1%D1%80%D0%B0%D0%B6%D0%B5%D0%BD%D0%B8%D0%B5-%D0%BD%D0%B0-%D0%BC%D0%B0%D1%80%D1%81-%D0%BE%D1%82-%D0%BD%D0%B0%D0%BD%D0%BE%D1%81%D0%B0%D1%82%D0%B5%D0%BB%D0%B8%D1%82%D0%B8%D1%82%D0%B5-cubesat", "text": "MarCO-B, един от двата CubeSat наносателити на НАСА, е заснел на 3 октомври първото изображение на Марс, произведено от този вид космическа техника, се казва в изявление, публикувано на сайта на космическата агенция.   Широкоъгълен фотоапарат на Marco-B създаде изображението като тест за настройките на експозицията. Снимката е направена на 12,8 милиона километра от Марс.   Горепосочената камера се вижда директно от обвивката на CubeSat. Частите, свързани с антената с голямо усилване на космическия апарат, са видими от двете страни на изображението. Марс се появява като малка червена точка в долния десен ъгъл.   MarCO-A и MarCO-B \"гонят\" Марс по неговата орбита около слънцето. За да бъдат мястото за кацане на сонда InSight, мисия, насочена към изучаване на сеизмичната активност на Марс, наносателитите ще пропътуват приблизително 85 милиона километра. Те вече са покрили 399 милиона километра, според изявлението.   За да заснемат изображението, екипът трябваше да програмира CubeSat да се завърти в пространството, така че обвивката на неговото квадратно тяло да се обърне към Марс. След няколко тестови снимки те успяха да видят планетата.   Очаква се наносателитите CubeSat да достигнат повърхността на Марс на 26 ноември.", "date": "2018.10.25", "title": "Първото изображение на Марс от наносателитите CubeSat"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388798-25-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "През 1147 г. - португалците, ръководени от крал Афонсу I и кръстоносците от Англия и Фландрия, превземат Лисабон от маврите след четиримесечна обсада, което е единствения успех на Втория кръстоносен поход.     През 1671 г. - италианският астроном Джовани Доменико Касини открива третия по големина естествен спътник на Сатурн - Япет.     През 1760 г. - Джордж III се възкачва на престола като крал на Великобритания и крал на Ирландия.     През 1859 г. - в Цариград княз Никола Богориди поставя основния камък на Желязната църква.     През 1861 г. - е създадена фондовата борса в Торонто.     През 1878 г. - в Сливен е учредено първото в България дружество на Червения кръст (националната организация е създадена през 1885 г.).     През 1930 г. - Борис III се венчава с принцеса Джованна Савойска.     През 1936 г. - Адолф Хитлер и Бенито Мусолини създават Римо-Берлинската ос.     През 1944 г. - по време на Втората световна война Япония използва за пръв път камикадзе.     През 1945 г. - република Китай поема управлението на Тайван.     През 1955 г. - в САЩ започва производството на първата микровълнова фурна.     През 1978 г. - президентът на САЩ Роналд Рейгън отпуска бюджетни средства за създаването на неутронна бомба.     През 2001 г. - Microsoft пускат на пазара Windows XP.     През 2007 г. - е извършен първият редовен полет с „Еърбъс А380\" - между Сингапур и Сидни.    ", "date": "2018.10.25", "title": "25 октомври, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388799-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%BE-%D0%BD%D0%B5-%D0%B2-%D1%82%D0%BE%D0%B2%D0%B0-%D0%B5-%D0%B2%D1%8A%D0%BF%D1%80%D0%BE%D1%81%D1%8A%D1%82", "text": "Валери Симеонов се извини за грозните си думи към майките на деца с увреждания. Но не беше искрен. Пък и въпросът не е в извинението, а в това защо Борисов продължава да търпи този човек,  чието място не е в управлението.           Ако бях съдия, щях да \"осъдя\" Бойко Борисов да пътува до Лондон на 27 януари 2019 г., за да изгледа един филм. Ще го дават по обяд, а входът е безплатен. Филмът е само 30-минутен и премиерът дори ще успее да се върне в София още същата вечер. Но след като е научил кой е Бърдж Каниканян - главният герой в този документален разказ за изтреблението на хората с увреждания в нацистка Германия.     Между 1939 и 1945 година в Европа са унищожени около 300 000 души с увреждания. Премиерът със сигурност знае за тяхната съдба, така че пътуването до Лондон би му било \"присъдено\" със съвсем друга цел: да чуе своя съвременник Бърдж Каниканян - англичанин, роден със синдрома на Даун, посещавал един от онези дневни центрове за хора с увреждания, каквито българското законодателство не предвижда. Там му дошла идеята да заснеме филм за това, което Хитлер е направил с инвалидите. Ръководила го е следната мисъл: ако оставим без последици онези, които обиждат болните хора, бихме могли да стигнем пак до газовите камери.   Да снимаш със синдрома на Даун   Служителите от разнообразните държавни и неправителствени програми за помощ за инвалидите всячески му съдействали да намери финансиране, което се случило след цели четири години. Появил се и режисьор. Каниканян заминал с него за Германия и Полша, обиколил лагерите на смъртта и някъде там, пред един от тях, обяснил, гледайки в обектива, че това с газовото изтребление е само крайният резултат от едно много продължително бездействие на околните. Филмът е прожектиран в Долната камара на парламента, след което имало разговор с близо 50-годишния Каниканян. Всичко това е организирано от институцията доброволно, разбира се. И разбира се, че членовете на парламента предварително са били наясно и с историята на Втората световна война, и с тезата на документалния филм, и със страданието на хората с увреждания. Научили са го още в училище, от учебници, с каквито България не разполага. Но са изгледали филма и провели разговора заради двойното послание: споделяме изводите и подкрепяме хората с увреждания.   През черния вход на историята   Да, става дума за Валери Симеонов. Вицепремиерът, който нарича ромските жени \"улични кучки\", физически поваля възрастни жени на земята, защото го дразни, че \"си знаят правата\", а сега вече смята, че децата с увреждания са или болни наужким, или са \"деформирани\" и \"ненормални\", докато \"кресливите\" им майки нямат \"грам майчинско чувство\" и не се грижат за тях. И всичко това – на фона на едно правителство, което е готово да даде (малко) пари, колкото да се отърве от протестите, докато майките искат да получат законодателство, което да предвижда цял спектър от социални дейности, подпомагащи семействата им. Нещо, което да позволи и на техните деца да мечтаят да направят филм, да кажем. И да получават подкрепа за тази мечта не само от семейството, но и от обществото.   Протестиращи в София искат оставката на Валери Симеонов   Ами няма да стане. Просто това не е обществото, което Валери Симеонов иска да построи. Така че в едно е прав: от него наистина не се иска извинение, а именно оставка. От Бойко Борисов пък се очаква нещо много по-непосилно – да разбере накъде отива страната, която той ръководи, докато е в съюз с националистите и докато мечтае да влезе в историята през входа, построен за добрите. Лошото е, че към оставането в историята водят и други входове.   Малко история   Изтреблението на инвалидите в нацистка Германия е предшествано от десетилетия нехуманни практики в няколко европейски и американски държави. Основният им елемент е стерилизацията на хора, болни от болести, смятани тогава за нелечими и наследствени. Германия се вписва в тази тенденция 4 месеца след като нацистите идват на власт през 1933 г., като подлага на стерилизация болните от различни форми на деменция, шизофрения и епилепсия. Хитлер иска смъртта им, а не просто уверението, че няма да имат деца. Но отстъпва, понеже разбира, че обществото няма да приеме радикалната \"мярка\". До началото на войната са стерилизирани 360 000 души. Периодът съвпада с въвеждането на нови термини: освен думата \"евтаназия\", започва да се говори и за смъртта, която носи избавление, така нареченото \"милосърдно убийство\" - доколкото пресата и властите твърдят, че тежко болните трябва да бъдат избавени от мъките на живота. Насложени са вече години на пропаганда срещу болните, които превръщали в ад живота на техните близки, повреждали чистотата на арийската раса и изяждали огромни пари от държавния бюджет за безсмисленото си лечение. Болните са окарикатурявани като маймуни, противопоставяни са на здравите германски момчета и на русите им родители, които с труда си изхранвали родените като \"изроди\", вместо да развиват собственото си благоденствие.   В края на пътя - газовите камери   В навечерието на войната е извършена нова стъпка – регистрират се всички деца с недъзи. Първоначално се убиват с инжекции само най-малките деца, страдащи от синдром на Даун и различни малформации, които са затворени в психиатрични клиники и други лечебни заведения. По-нататък възрастта на убиваните се покачва. Появява се нов термин: \"човек, не заслужаващ да живее\". С нападението над Полша през 1939 година идва и формалното решение за изтреблението на болните, като убийствата вече се отнасят и до възрастните – тези, които се лекуват в болници и страдат от сифилис, парализа, енцефалит, деменция, тежки форми на инвалидност - списъкът на болестите се разширява. В началото на 1940 за нуждите на по-многобройни убийства вече е въведен и газът – първо в един така наречен \"център за евтаназия\", а после в още пет други. Междувременно са изминали десетки години от първоначалната нехуманна реч до въвеждането на първата стерилизация. И още седем години на държавно разпалвана омраза до въвеждането на газовите камери...", "date": "2018.10.25", "title": "Симеонов се извини. Но не в това е въпросът."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388800-%D0%B4%D1%8A%D1%80%D0%B6%D0%B0%D0%B2%D0%B0,-%D0%BA%D0%BE%D1%8F%D1%82%D0%BE-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B3%D1%80%D0%B8%D0%B6%D0%B8-%D0%B7%D0%B0-%D0%B1%D0%BE%D0%BB%D0%BD%D0%B8%D1%82%D0%B5-%D1%81%D0%B8-%D0%B4%D0%B5%D1%86%D0%B0,-%D0%BD%D0%B5-%D0%B5-%D0%B4%D1%8A%D1%80%D0%B6%D0%B0%D0%B2%D0%B0", "text": "    Синът ми почина от рак преди 16 години. Беше на десет... Затова съм наясно какво се случваше с децата и семействата им преди създаването на Фонда за лечение на деца в чужбина и след като той заработи... Шестнадесет години не си позволих да напиша една дума срещу здравната ни система, защото уважавам лекарите и сестрите и знам каква сила и каква надежда трябва да има човек, за да лекува умиращи деца. Не написах и по още една причина - за да не се приемат думите ми като вопли на майка, която изкривява фактите, защото я боли. Днес обаче не искам да мълча. Поводът е вливането на Фонда за лечение на деца в чужбина в НЗОК и премахването на гражданския съвет, който контролира дейността му. Всеки родител на болно от тежко заболяване дете не иска и не може да повярва, че ще се случи фаталното. Нощите са пълни с въпроси, на които нямаш отговор - кой друг в рода ми поколения назад е бил болен, какво толкова лошо направих, че Господ ме наказва, защо точно на моето дете се случва това? Търсиш причината в себе си, разтърсен си от чувство за вина дали причината за болестта на детето не е в теб. Но повярвайте ми, няма по-тежък товар от това да се чувстваш безсилен и виновен, че нямаш и не можеш да намериш стотици хиляди евро, за да платиш лечението в чужбина. Преди да бъде създаден Фондът за лечение на деца в чужбина, това беше проблем единствено и само на родителите. Беше и наш проблем. Синът ни беше с рядка диагноза - когато се разболя в света имаше само 300 човека с такава диагноза, от които само 30 деца. Туморът беше изключително агресивен и надеждата бе в трансплантация на костен мозък, което бе минимум 250 000 евро. И ние, както и много други семейства, нямахме толкова пари. Бяхме „облагодетелствани\", защото и двамата сме журналисти. Колегите веднага започнаха медийна кампания за набиране на средства. След години разбрах, че една фондация и една банка са се обаждали в клиниката да говорят с професора и да направят дарения по сметката на детето ни. Съветът е бил да не даряват, защото състоянието е безнадеждно... В детската онкология имаше още едно десетгодишно момченце със злокачествена анемия. Сутрин, когато професорът влизаше на визитация редовно казваше, че се чуди как все още е живо. Според медицината с неговите кръвни показатели отдавна трябвало да не е. Детето обаче живееше... Когато синът ни почина, преведохме всички дарени средства по неговата сметка. Замина за Израел, направиха му трансплантация и се излекува. Въпреки професора и медицинските прогнози. И въпреки здравната ни система, която тогава не даваше и лев за лечение на такива деца в други държави. Фондът за лечение на деца в чужбина бе създаден след случките, които ви разказвам, благодарение на Лидия Шулева, която в този период беше вицепремиер. Първите пари в него бяха държавната субсидия на управляващата тогава партия. Изричното условие бе да има граждански съвет, за да има контрол и публичност на решенията на кое дете се дават пари и за какво, както и за да не могат някои лекари еднолично да произнасят присъди като „безнадежден случай\"... Знам, че през годините в работата на фонда имаше много проблеми. Знам обаче че няма майка, която да не е готова на всичко, за да спаси детето си. Знам, че една държава, която не може да се грижи за болните си деца, не е държава. Затова не съм съгласна със закриването на фонда и гражданския съвет. Страхувам се... За болните деца и за родителите им, които няма да знаят кой и защо отхвърля искането им за лечение в чужбина; които ще трябва да гадаят кой е решил кое дете да замине и кое - не, защото „няма шанс\"; които отново ще си задават нощем въпроса защо нямат право да опитат всичко, за да живеят децата им... Ако още сега, когато Фондът за лечение на децата се влива в НЗОК, не се обясни публично как едно болно дете, което не може да бъде лекувано тук, ще заминава за лечение в чужбина, кой ще взема решение и кой ще контролира тези решения, ще се върнем 15 години назад. И отново ще поставим семействата с болни деца в безизходица... Наистина ли искаме това?", "date": "2018.10.25", "title": "Държава, която не може да се грижи за болните си деца, не е държава"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388801-%D1%81%D1%8A%D1%8E%D0%B7-%D0%BC%D0%B5%D0%B6%D0%B4%D1%83-%D1%86%D0%B8%D0%BD%D0%B8%D0%B7%D0%BC%D0%B0,-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5%D1%82%D0%BE-%D0%B8-%D0%BA%D1%80%D0%B0%D0%B6%D0%B1%D0%B0%D1%82%D0%B0", "text": "Ако Валери Симеонов остане вицепремиер след изказването си за „кресливите майки“ и „уж болните деца“, отговорността за случилото се трябва да бъде поета пряко от Бойко Борисов. Независимо какви споразумения са подписвали гербери и патриотчета, над всичко стои Конституцията, която държи отговорен министър – председателя по отношение на персоналния състав и структурата на Министерския съвет. Това е формалната част от въпроса. А сега политическата. Когато един министър-председател се крие зад коалиционните си договорки, като игнорира обществените настроения, той трябва да заплати политическата цена за своето страхливо поведение. Която трябва да се изрази под формата на спад на личния му рейтинг и този на партията му.     За да не позволят това да се случи, ГЕРБ вече се опитват да изместят фокуса на скандала. От въпроса защо възглавяват управление и що за управление е това, при което Симеонов е вицепремиер, те отново ни убеждават в ползите от стабилността. В името на която трябва да се пренебрегва всяка проява на властови цинизъм, корупция и лицемерие. Вторият им прийом се заключава в дискретния им опит да се разграничат от малките си коалиционни партньори. Борисов побърза да се извини за думите на заместника си, не за да му окаже „първа политическа“ помощ, а за да покаже на обществото, но и на подконтролната си медийна глутница, че В. Симеонов не се ползва от неговата защита. И независимо дали вицепремиерът ще бъде принуден да напусне кабинета или ще остане в него, независимо дали ще промени поведението си, или ще продължи да бъде още по-нагъл, с политическата му значимост е вече свършено. Той сам си причини, но и му причиниха демонизиране, което за в бъдеще го обрича да бъде или политически отшелник, или политически шут. От друга страна, за ГЕРБ е изключително изгодно Обединените патриоти да бъдат максимално разделени помежду си и мразени от обществото, за да бъдат ползвани като полезните идиоти и преданите слуги от Бойко Борисов. И наистина нямаше нищо по-жалко от картината как Каракачанов опрощава Симеонов при липсата на Сидеров.  Зрелището само показа едни колкото ояли се, толкова и ненаситни за още власт две патриотчета, готови на всичко, само и само да не изпуснат вицепремиерските си местенца. Те ще крепят управлението наистина до края. Дори и да експоадират от собствената си лакомия. А тъкмо такива юнаци му трябват на Борисов. Самият премиер, преминал през множество скандали, къде–къде по-големи и сътворени лично от него, засега е зареден с оптимизъм, че не само ще преодолее кризата, но и ще извлече дивиденти от нея. Дали е прав ще покажат електоралните изследвания. По-притеснителна е останалата подкрепа, която получи Валери Симеонов. Специално от страна на българските работодатели. Със своите изказвания те оголиха уродливото лице на българските елити, които виждат в политическия цинизъм естествен съюзник на безкрайната си алчност. В името на запазване на днешния режим на обществени поръчки те с готовност влизат в ролята на патерица на управлението, а пък ако им внесат наистина половин милион гастарбайтери, те ще се превърнат и в негов бич. Симбиозата между настоящата власт и бизнеса показа наличието на гигантско задкулисие, почиващо колкото върху арогантността, толкова и върху престъпни схеми. Там се крие до голяма степен електоралната мощ на ГЕРБ, но и там се генерира деградацията на политическия ни живот. Което прави много труден демонтажа от властта не само на ГЕРБ, но и на герберщината. Тя си е създала норми на поведение, натрупала е финансови и медийни ресурси, разполага със значителен брой „крепостни политически селяни“ и е настървена до крайност да държи властта. Нищо чудно тя да се окаже ядрото и на бъдещата алтернатива“ на ГЕРБ. Ако е възможно тази паплач да бъде изметена от живота ни, не е достатъчно просто да бъде свалена от власт. Тя трябва да бъде тотално дискредитирана в общественото ни съзнание и ако има някаква полза от изцепките на Симеонов, то тя е, че те работят в подобна насока.    ", "date": "2018.10.25", "title": "Съюз между цинизма, лицемерието и кражбата"}
{"url": "http://www.classa.bg/%D1%81%D0%B2%D1%8F%D1%82/item/388796-%D1%81%D1%82%D0%B0%D0%B8%D1%82%D0%B5-%D0%BD%D0%B0-%D0%B3%D0%BD%D0%B5%D0%B2%D0%B0", "text": "Кога за последно счупихте нещо нарочно? Може би в детството си - в изблик на първичен гняв? А може би никога не сте си позволявали да го правите, защото сте възпитани да спазвате правилата? Сега вече дори „добрите\" момчета и момичета могат да свалят задръжките на емоциите си и да трошат на воля - срещу заплащане, разбира се. В Ню Йорк вече съществува „стая на гнева\", наречена Wrecking Club. Чупенето на чинии и други предмети в стаята е своеобразен фитнес-феномен, нещо като анти-йога. Целта тук не е да опознаеш себе си, а да преживееш едно необичайно усещане. „Стаи на гнева\" вече има в много градове в Съединените щати. Таксата за ползването им обикновено е сравнително висока. Най-евтината тарифа за 30 минути e в размер на 79,99 долара за един или двама души в Wrecking Club. Гневът не просто се е превърнал в мода през последните години, но и явно „продава\" доста добре. В замяна на тази такса получавате най-различни електронни устройства, мебели, съдове, чаши, битови предмети, дори очукан дунапренен модел на човешки торс, подредени върху стари бирени кегове. Въоръжават ви с бейзболна бухалка и ковашки чук, и ви оставят в собствена стая, за да излеете емоциите си на воля. В съседство, в стаята Rage Cage има по-евтина оферта - $44.99 за 25 минути - с много по-малък пакет от подлежащи на чупене неща. Там духът е насочен е по-скоро към Instagram; има стойка за телефона в стаята, която ви позволява да се снимате, и нарисувана със спрей мишена на стената. Но в повечето аспекти нещата са сходни: затворено собствено пространство за чупене, четири стени и празно място, и свободата да правите каквото си пожелаете. Естетиката на стаите на гнева напомнят на „ подземен нощен клуб като от 1977 или стая за разпит на ЩАЗИ\" , гласи едно от описанията в „Ню Йорк Таймс\". Има няколко правила: не хвърляйте кеговете. Носете обувки, затворени отпред, предпазни очила, ръкавици, дълги ръкави и каска. Това е всичко. Никой не ви наблюдава, докато сте в стаята. Там можете да правите каквото пожелаете. Всяко начало обикновено е колебливо. Ще се изненадате колко слаб ефект може да има първият ви опит да разбиете екрана на компютър с бухалка, например. Може да загреете със стъклария - вероятно сте чупили поне една чаша или прозорец в живота си, макар и неумишлено. Видът на крехките форми, които експлодират в пламенен изблик след едно замахване, създава особено вълнение. Разпарчетосването на по-тежки и сложни устройства провокира усещане за психическо предизвикателство . Всяко отчупване на пластмаса от стар принтер след удар с ковашки чук изглежда като малка победа, докато вътрешностите и кабелите не започнат да се изсипват навън. Изразяването на яростта е физически изтощаващо преживяване, но не само.     В поне един аспект този феномен е изключително странен: защо да плащате за нещо подобно, когато теоретично бихте могли да чупите каквото пожелаете в собствения си дом? Сякаш плащате за правото си да вилнеете и да бъдете диви за известно време, извън границите на социално приемливото. Донякъде това напомня на студентските купони, при които младите момчета, напоени с алкохол, вадят на показ първичната си агресия. Понякога импулсът да унищожаваш вещи може да придобие чертите на социална позиция. През септември   заради решението си да превърне в свое рекламно лице Колин Каперник, състезателя по американски футбол, който даде начало на протестите срещу полицейското насилие и расовата несправедливост в САЩ, като коленичипо време на националния химн. Гневни американци започнаха да споделят клипове и снимки, в които се вижда как изгарят артикули с марката Nike в знак на несъгласие с политиката на спортния гигант. Кампанията #JustBurnIt провокира логичния въпрос - защо някой би унищожил собствените си вещи, за които така или иначе вече е платил на Nike и няма да ощети с нищо производителя? Половин час престой в „стаята на гнева\" ще ви даде обяснението на този въпрос - това е импулс за диво, неконтролируемо освобождаване на първична енергия. Неодушевеният предмет е фокусна точка на всичко останало, което ви вади от равновесие във всекидневния живот. Добро или лошо е, че хората се наслаждават на това поведение и са склонни да си плащат, за да избиват гнева си? Някои психолози твърдят, че стаите на гнева не са полезни в дългосрочен план, защото вместо да служат като отдушник, може да подхранят агресията, особено у хората с тревожност и проблеми с контролирането на гнева. А може би „полезността\" им е относителна, в зависимост от това кой вилнее в стаята. За хората, които са възпитани да потискат гнева си на всяка цена, това може да бъде освобождаващо изживяване. За други, които трудно контролират емоциите си, това е токсична среда, затъване в мрака на истинската ярост.   \"Стаята на гнева\" е уелнес продукт, въпреки че естетически е далеч от уелнеса. Тя продава своеобразен „балсам\" за неудовлетвореното: в този случай, нашия гняв. Тя не решава нищо, но може да си струва все пак парите, заради потното диво облекчение от чупенето.", "date": "2018.10.25", "title": "\"Стаите на гнева\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388797-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D0%BA-%D0%B0%D0%BD%D0%B0%D1%81%D1%82%D0%B0%D1%81%D0%B8%D0%B9", "text": "    Свети Анастасий доброволно се явил при мъчителите и смело изповядал Христа като Истински Бог и Творец на всичко. За тази си твърдост в истинната вяра той бил посечен с меч, а тялото му било хвърлено в морето.     Една благочестива жена след дълги усилия се постарала да извади светите мощи от морето, намазала ги с благовония и ги облякла в погребални одежди. Положила ги в домашната си църква. Много изцеления станали на гроба на светеца.*", "date": "2018.10.25", "title": "Св. мъченик Анастасий"}
{"url": "http://www.classa.bg/%D1%81%D0%B2%D1%8F%D1%82/item/388795-%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D0%BF%D0%BE%D0%BB%D0%B7%D0%B2%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BA%D0%B0%D1%88%D0%BE%D0%B3%D0%B8", "text": " Реджеп Ердоган се опитва да превърне едно ужасяващо убийство в Истанбул в катализатор за промяна на баланса на сили в Саудитска Арабия и отново да си върне влиянието в Близкия изток. След като преправи най-голямата демокрация в региона по свой образ и подобие, Ердоган се обръща към съперничещите му власти в Саудитска Арабия на фона на международния гняв, предизвикан от смъртта на вътрешния човек, превърнал се в критик, Джамал Кашоги в консулството на кралството в Истанбул, пише журналистът Бенджамин Харви в свой материал за Bloomberg.     Турция твърди, че има доказателства, че колумнистът на Washington Post е бил измъчван и разчленен от саудитски наемник, който е избягал с частен самолет. От стратегически изтекли материали в медиите от анонимни държавни представители става ясно, че Ердоган притежава аудиозаписи, които използва, за да изтръгне признания от богатите саудитци и да убеди Запада, че кралството далеч не е надежден партньор. Това е „подарък от Бога“ за Ердоган, посочва високопоставен западен дипломат в Турция, отразявайки възгледите на няколко други анонимни представители. На карта са заложени не само турско-саудитските отношения или тези между Рияд и Вашингтон - основния им съюзник на запад. Въпроси могат да бъдат повдигнати и срещу 33-годишния принц Мохамед, който в чужбина представя внимателно изработен образ на прогресивен лидер, докато брутално консолидира властта си в Рияд. Неговите поддръжници в страната твърдят, че той твърдо е поел управлението ѝ. Турция и Саудитска Арабия традиционно изпълняват ролята на брокери на влияние на Запада в Близкия изток. Но скорошното обръщане на Ердоган към авторитаризма – включително овладяването на медиите и сътрудничеството му с Русия в Сирия, обтегнаха отношенията с останалите страни членки на НАТО. Турция беше определена като най-лошата страна, в която се арестуват журналисти, според Committee to Protect Journalists. По данни на неправителствената организация от последния ѝ доклад от декември 2017 г. насам зад решетките в Турция са 73-ма журналисти, като „нови арести се случват редовно“. Сега обаче Ердоган спокойно може да посочи трагедията с Кашоги като пример за това как неговата демокрация, макар и с недостатъци, е по-добра от саудитската алтернатива. „Турция изигра картите си много добре, до голяма степен благодарение и на саудитската некомпетентност“, посочва Аарън Щайн, високопоставен представител на Атлантическия съвет. „Но вътрешната динамика в Саудитска Арабия изглежда отвъд обхвата на Турция и много ще зависи от това какви действия предприеме САЩ“, допълва той. Турция също е наясно с това и се надява нейната кампания евентуално да принуди американския президент Доналд Тръмп да поиска от 82-годишния крал Салман бин Абдулазис да избере нов наследник, посочва турски държавен представител. Това е висока топка, но Турция се радва на подновена подкрепа от страна на САЩ, най-малкото в този случай.   Налице са признаци, че Тръмп се колебае относно подкрепата си за принца, който се превърна във важна част от антииранската стратегия на Белия дом, подслаждайки одобрението на Вашингтон с обещание да увеличи вече огромните покупки на американско оръжие. Историята на саудитците за случилото се е белязана от „измами и лъжи“, заяви Тръмп пред Washington Post, въпреки че защити принца, наричайки го „силна личност“ и посочи, че няма доказателства той да е имал лична намеса в смъртта на Кашоги. Враждебността между Ердоган и представители на кралското семейство в Рияд датират още от Арабската пролет, която предизвика трусове в региона в края на 2010 г. Ердоган предполагаше, че събитията ще доведат до появата на сходни на неговото правителства в региона, след като потисканите ислямисти поемат властта на гребена на демократичната вълна. Но тези мечти бяха разбити през 2013 г., когато Мохамед Морси от „Мюсюлманско братство“ - първият избран президент на Египет, беше свален от власт от ген. Абдел Фатах ал Сиси след само година на поста. Монархиите и диктатурите в региона, които гледаха на популярното мюсюлманско движение като на екзистенциална заплаха, аплодираха. „Ердоган заложи всичко на Братството по време на арабските бунтове и загуби“, посочва Сонер Кагаптай, директор на турската изследователска програма към Института за близкоизточна политика във Вашингтон. „Той обаче си спечели много врагове – принц Мохамед е един от тях“, посочва още той.   Страстната подкрепа на Турция за Морси и други вдъхновени от Братството движения създаде един регионален блок срещу Ердоган, воден от Саудитска Арабия, Египет на ген. Сиси и Обединените арабски емирства (ОАЕ) на шейх Халифа бин Зайед. Иронично, имайки предвид непоносимостта на Ердоган към критики, той превърна страната си в основно убежище за ислямистки дисиденти, мнозина от които се смятат за терористи у дома. Убийството на Кашоги в един по-общ смисъл е нападение срещу турската политика за приютяване на критици на други арабски режими, смята Кагаптай. „Ердоган може да засрами както принц Мохамед, така и Тръмп, но той пази (козовете си – бел. ред.) за накрая“, допълва още той. Според него това дава на Ердоган шанс да подкопае съюзите на принца, шейха и генерала срещу себе си и срещу Братството, тъй като саудитският лидер „стана най-слабото звено“.", "date": "2018.10.25", "title": "Ердоган използва смъртта на Кашоги"}
{"url": "http://www.classa.bg/%D1%81%D0%B2%D1%8F%D1%82/item/388790-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%B7%D0%B0-brexit", "text": "Кралицата на Великобритания заяви, че с увереност гледа в бъдещето на кралството след Brexit, отбелязвайки, че даже във времената на промени «здравия алианс» «Британия и ЕС» ще остане стабилен». Кралицата на Великобритания Елизабет II за първи път изрази косвено отношението си към предстоящото излизане на страната от ЕС, като даде да се разбере, че след напускането на Европейския Съюз е уверена за бъдещето на Англия.     Както съобщи в сряда изданието The Sun, по време на речта си на тържествен прием, в чест на пристигналия във Великобритания крал на Холандия Вилхем-Александър и съпругата му кралица Максим, които са на държавно посещение, 92 годишната английска кралица произнася следната фраза: « С приближаването към ново партньорство с Европа, наш главен актив стават нашите общи ценности и привързаността ни един към друг, които демонстрират, че даже във времена на промени нашия здрав алианс остава такъв, и като новатори, търговци и интернационалисти ние с увереност гледаме в бъдещето.» За британски монарх, подобно заявление изглежда твърде откровено, тъй като членовете на   имат забрана официално да правят заявления по политически теми, а въпросът за Brexit към настоящия момент остава основен предмет за разкола на общественото мнение в страната. Но въпреки това, може да се напомни, че още преди общонационалния референдум през 2016 година относно членството на страната в ЕС, Елизабет, по съобщения на медиите, по време на различни мероприятия в Бъкингамския дворец се е интересувала от мнението на отделни представители на британския политически елит, какви са предимствата, ако има такива, за оставането на Великобритания в ЕС. И дори, така поставен въпросът показва, че нейно величество по-скоро одобрява и гледа благосклонно на перспективите Великобритания да бъде в свободно плаване, а не член. ", "date": "2018.10.25", "title": "Елизабет II за първи път откровено за Brexit"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388791-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D1%87%D0%B5%D1%81%D1%82%D0%BD%D0%B8-%D0%B8-%D0%BE%D1%82%D0%B4%D0%B0%D0%B4%D0%B5%D0%BD%D0%B8-%D0%BF%D0%BE%D0%BB%D0%B8%D1%86%D0%B0%D0%B8,-%D0%BD%D0%BE%E2%80%A6", "text": "Доверието в полицията е ниско, разходите за нея – високи. Добре дошли в България през 2018 година! В разговор с ДВ двама експерти потвърждават тревожните изводи от един доклад на Световната банка.           Наскоро новият министър на вътрешните работи Младен Маринов заяви, че администрацията в МВР е сведена до минимум. И че всяко допълнително съкращаване ще навреди на гражданите. Премиерът Бойко Борисов пък призова медиите да спрат да говорят за слабото полицейско присъствие в огромна част от по-малките селища. И да се съсредоточат върху успехите при доставката на нова техника и оборудване. По-малко хартия, повече координация   Редица експерти смятат, че полицията е най-слабо реформираната българска институция от 1990 г. насам. В същото време МВР е и най-големият работодател в страната. В неговата система работят над 36 хиляди оперативни работници и служители и близо 9 хиляди души администрация. Бюрокрацията обаче е силно раздута, смятат експертите на Световната банка. Тя продължава да работи с хартиени документи, защото вътрешната мрежа на интранет в МВР не била надеждна - въпреки милионите, изразходвани за обезопасяването ѝ. Веднага могат да бъдат спестени близо 2 хиляди чиновнически места в сферата на административните услуги, които полицейските дирекции и служби оказват на гражданите и на институциите в страната. Просто в момента тези услуги често се дублират или се извършват без вътрешноведомствена координация. А с близо една четвърт ще намалеят и жертвите на пожари, ако човешките ресурси и техника бъдат разпределени по нов начин върху територията на страната. Това са все изводи на експертите на Световната банка. Защо толкова много хора не ѝ вярват? Годишно МВР получава финансиране от над един милиард лева, което и тази година беше увеличено. Но това сякаш не влияе нито върху ефективността на полицията, нито върху ръста на престъпността в страната. Сред гражданите на ЕС българите имат най-ниско доверие в полицията, сочат индексите за 2017-2018 г. за върховенство на закона на Световния проект за справедливост, който наблюдава 113 държави в света на базата на 3 000 експертни проучвания. Безчувственост, безхаберие и отчужденост спрямо проблемите на гражданското общество и на потърпевшите от битовата престъпност – с тези аргументи близо половината българи обясняват защо не се обръщат за помощ към полицията. Това пише в доклад на Центъра за изследване на демокрацията. Обективността обаче изисква да се отбележи, че освен безучастните или корумпирани полицейски служители в системата работят и много честни и отдадени на работата си полицаи и оперативни работници, категорични са интервюираните от „Дойче веле\" експерти.   Няма достатъчно полицаи на улицата, младите са демотивирани   Старши икономистът на институт „Отворено общество\" Георги Ангелов не е съгласен с министър Маринов, който твърди, че администрацията в МВР не бива да се съкращава. \"Голяма част от служителите на министерството не са полицаи, което не е в унисон с препоръките на Световната банка за намаляване на бюрокрацията и изваждане от ведомството на неприсъщите функции. Твърде много са и областните дирекции, твърде слабо е въвеждането на информационни технологии, с които може да се върши много повече работа с все по-малко чиновници. Министър Маринов обаче отказа да се съобрази с изводите от изследването на банката\", констатира Ангелов.     Полицейски автомобил Порше   Той подкрепя изцяло изводите от изследването, че МВР има достатъчно на брой ресурси и сравнително добре финансово мотивирани служители, които обаче са зле разпределени по сектори за противодействието срещу престъпността. Според Ангелов, вместо да потърсят начини за оптимизиране на системата, правителството и ръководството на МВР твърдят, че планираните за целта средства е по-добре да се насочат за увеличаване на фонд „Работна заплата\", в който и без това отива огромната част от бюджетната субсидия. „Не се мисли за развитието и внедряването на нови технологии, които ще повишат резултатите от превенцията и борбата срещу криминалните прояви. Съпротивата срещу реформите в МВР е много силна и зад нея стои съвсем конкретна мотивация. Вижте например колко трудно бе прокарана новата възраст за пенсиониране в системата, която понастоящем е 53 години. В някои западноевропейски страни пенсионната възраст за полицаи е 60 години. Преди не съществуваше дори това ограничение – българските полицейски служители можеха да се пенсионират и на 40 годишна възраст след натрупване на 15 години трудов стаж. Разбира се, после получаваха накуп 20 солидни заплати и продължаваха да работят в МВР на трудови договори\", констатира Ангелов. И добавя, че тази схема работи и понастоящем, защото с пенсионната реформа в МВР били направени крачка напред и две назад. „За да бъде получено съгласието на ведомството за фиксирана пенсионна възраст бе запазена привилегията след пенсиониране служителите му да могат да продължат да работят в системата и да получават и заплата, и пенсия до 60-годишна възраст. Точно тези хора спират кариерното и професионалното израстване на знаещите и можещите по-млади хора в МВР\", твърди изследователят от институт „Отворено общество\". Всичко това силно демотивира младите оперативни работници и обикновените полицаи. След всяка реформа - само по-лошо   Бившият шеф на софийската охранителна полиция и на Гранична полиция генерал-майор от резерва Валери Григоров   Валери Григоров (на снимката вляво)   потвърждава изводите на Световната банка, че полицейското присъствие по улиците намалява, а бюрокрация в МВР се увеличава. „За периода след 2000 г. броят на униформените полицаи по улиците на София е намалял с над 1000 души за сметка на нарастването на служителите в силно бюрократизираните специализирани служби от типа на НСБОП и ЦСБОП. За същия период броят на дирекциите в МВР набъбна от 10 на 17, което не доведе до никакви подобрения в управлението му, а още по-малко в борбата срещу престъпността. Със закона за МВР от 2006 г. тогавашният вътрешен министър Румен Петков нанесе големи щети на основните структуроопределящи звена. Така например заради създаването на Генерална и окръжни дирекции на Гранична полиция броят на действащите на терен граничари бе намален от 9500 на 6000 души. Намесата на вътрешния министър Румяна Бъчварова вместо да допринесе за създаването на единен център за обслужване на гражданите доведе до дублиране на функциите на вече съществуващите бюрократични звена. В момента в МВР има цели три дирекции, които правят едно и също\", изтъква Валери Григоров.", "date": "2018.10.25", "title": "Има много честни и отдадени полицаи, но…"}
{"url": "http://www.classa.bg/%D1%81%D0%B2%D1%8F%D1%82/item/388792-%D0%BA%D0%B0%D1%88%D0%BE%D0%B3%D0%B8-%D0%B8-%D1%81%D0%B1%D0%BB%D1%8A%D1%81%D1%8A%D0%BA%D1%8A%D1%82-%D0%BD%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B8", "text": "Убийството на Кашоги отново сблъска двама ключови конкурента: Турция и Саудитска Арабия. Западът е изправен пред трудни дилеми. А за жертвата става дума само периферно.         От речта на турския президент всъщност не научихме нищо ново. Обещаните подробности около случая Кашоги Ердоган тъй и не съобщи. Така единственото що-годе сигурно си остава фактът, че саудитският журналист е бил убит в консулството на Саудитска Арабия в Истанбул. Външният наблюдател трудно може да прецени дали смъртта му е била непредвидена последица от сбиване, както твърди Риад, или пък целенасочено, дори варварско убийство, както гласят информациите от Турция. Едва ли обаче има надежда Саудитска Арабия да изпълни изискването на Ердоган и заподозрените наистина да бъдат съдени в Турция. Кралството няма да се съгласи на натоварен с политически заряд процес пред \"независимото\" турско правосъдие. Най-малкото, защото в такъв случай би изгубило предимството си да обяснява какво точно е станало.     Демонстрация във Вашингтон за подробно разследване на убийството на Кашоги   Турция или Саудитска Арабия: кой е лидер на мюсюлманите?   По-малко загадъчни се политическите интереси, които определят обществения дебат около случая, в който само периферно става дума за личната съдба на злощастния Кашоги. Ердоган, чиято страна не убива критичните си журналисти, но с удоволствие ги вкарва в затвора, очевидно вижда в случая шанс да отслаби своя най-голям враг. Турция и Саудитска Арабия се борят за лидерство в ислямския и в арабския свят - те се сблъскаха още в конфликта около Катар. Ердоган следва ислямски курс, докато Саудитският кралски двор провежда една не по-малко авторитарна политика, в която обаче напоследък се промъква леко религиозно и обществено разведряване. По замисъл то трябва да доведе до икономически ръст и без петрола. Но в центъра на скандала сега се оказва именно престолонаследникът Мохамед бин Салман, архитектът на новата саудитска стратегия, а това дава козове в ръцете на Ероган.   Оръжейни доставки, морал и стабилност   В цялата тази сложна игра Западът няма добри карти. Американският президент, който не иска да застрашава своите близкоизточни приоритети (оръжейните доставки, ограничаването на иранското влияние и поддръжката за Израел), изпада в трудно положение предвид тежестта на обвиненията. Европа пък се е съсредоточила върху моралната страна, както показва германският дебат за оръжейния износ. Тъй или инак обаче не би било в наш интерес Саудитска Арабия да се върне назад във времената, когато подхранваше и изнасяше екстремистки интерпретации на исляма.", "date": "2018.10.25", "title": "Кашоги и сблъсъкът на интереси"}
{"url": "http://www.classa.bg/%D1%81%D0%B2%D1%8F%D1%82/item/388793-%D1%82%D0%BE%D0%B9-%D0%BD%D0%B8-%D0%BF%D1%80%D0%B5%D1%87%D0%B8", "text": " на САЩ Доналд Тръмп заяви, че ще излезе от договора за ликвидиране на ракетите със среден и малък обсег (ДРСМО) с Русия. Новина, отличаваща се с оригиналност. САЩ всяка година заявява за своето желязно намерение на излезе от договора но всеки път това завършва с не по-малко желязно нищо. Октомври 2015. Причините също не се променят. Всяко заявление за излизането се съпровожда от три ключови теми: - от обвинението срещу Русия, наистина без доказателна база; - от твърдението, че договора е остарял; - и от необходимостта за сключване на договора отново, но този път – с включването в него на Китай. „Примерно 95% от определения ракетен арсенал на Пекин би нарушавал ДРСМО, ако Китай беше подписала го страна“ - конгресмен Хел Роджърс.     „И затова той (договорът) сдържа Съединените щати от разгръщане на ново оръжие за противодействие на растящия арсенал от оръжия със среден обсег, който разгърна Китай“ - се казва текста на The New York Times. Ако по-рано, преди няколко години, с денонсирането на договора заплашваха за да повишат градуса на противопоставянето, да осъществят натиск върху наличните лостове, то ситуацията през 2018 година действително се различава с това, че между САЩ и Китай настъпи такава предсказуема (за сега търговска) война. Ако даже изборите вече се приписват на китайците, то ние сме на една крачка от това, че в Крим са пълзели китайски партизани. Това разбира се е шега. Но във всяка шега... Така че ДРСМО е полезен, нужен, но действително стартов документ, разчетен за определено сдържане през изпотени очила. Нещо се вижда през тях, но детайлите се размазват. Повече от всичко този договор е нужен, колкото и странно да е, на Европа. Защото именно на тях ракетите с посочения в Договора обсег могат да повлияят по-силно от всичко. Заплахата за излизане от ДРСМО е стара, както и самия Договор. Ако страните поискат всичко да бъде красиво, отначало ще сключат нов документ (нека даже и с Китай, който наистина едва ли ще се впише в такива странни за него условия). А ако на някого му трябва да си поиграе на нерви, да устрои колапс и до смърт да уплаши Естония и прочие латвии – то ще започне разговор за разрив на текущото съглашение. И новата уговорка ще бъде отложена за „някога по-късно“.   Превод: М.Желязкова", "date": "2018.10.25", "title": "Той ни пречи"}
{"url": "http://www.classa.bg/%D1%81%D0%B2%D1%8F%D1%82/item/388794-%D0%BA%D1%80%D0%B0%D1%87%D0%BA%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF", "text": " опреди промеждутъчните избори администрацията на Тръмп се реши на една сериозна крачка във външната политика, която ще се запомни не по-малко от срещата с КНДР. Белият дом обяви за желанието си да излезе от Договора за ракетите със среден и малък обсег (INF), подписан през 1987 година. Този документ, сключен между Роналд Рейгън и Михаил Горбачов, доведе до унищожаването на няколко хиляди тактически ракети. Освен това, той забрани на САЩ и СССР, а след това и на Русия да произвеждат подобен клас въоръжения.     Президентската администрация обвинява въоръжените сили на Русия за това, че те продължават да се занимават с разработване на ракети, попадащи под действието на договора. Впрочем  такива обвинения по адрес на Русия са отправяни вече много години, но в миналото не водеха до излизането на САЩ от договора.  Сега  в нещата се намеси и китайския въпрос, който и стана ключо в.  Пентагонът изразява опасения, че  китайската народна армия поставя на въоръжение голям брой ракети с тактическо ядрено оръжие.  Китай няма никакво отношение към INF и  над него не се разпростират съответните ограничения.  Съюзниците на САЩ –  Япония и Южна Корея са загрижени от действията на Китай, планират в перспектива да разположат тактическо ядрено оръжие американско производство на своя територия.  Но за това се изисква да бъдат снети ограниченията по неговото създаване от Пентагона. Напълно вероятно е, че  отказът от INF ще доведе и до разполагането на ракети със среден обсег на територията на Европа – в американските бази в Германия, Полша и Чехия . Възможната ескалация на надпреварата във въоръжаването на територията на Стария свят вече предизвиква опасения у европейските политици.  С критика по адрес на решенията на Тръмп се обяви и сенатора-либертарианец Ранд Пол, който се придържа към изолационистки възгледи във външната политика.  Той призова да се поправят всички проблеми на договора, а не да се отказваме от него. В текущия политически климат  излизането от INF успешно ще се представя от стратезите на Белия дом като твърда мярка, насочена срещу Китай и Русия . Това решение отново извежда на дневен ред прословутия „руски въпрос“, но вече в по-изгодна светлина за Тръмп, отколкото е било по-рано. Между другото,  в унисон с това се приближава към завършване и разследването на Роберт Мюлер за „намесата“ на Русия в американските избори . Източниците в екипа на Мюлер твърдят, че финалния отчет на специалния съветник ще се появи през декември – веднага след изборите. Съдейки по всичко,  в този отчет ще бъде приведена логиката на обвиненията, които Мюлер вече успя да издигне за различни тролове, хакери и т.н.  Нищо скандално за Белия дом там не се очаква.  Юристите на Мюлер накрая са представили пълната обвинителна присъда по отношение на Майкъл Флин, бившия съветник по националната сигурност на Тръмп.  Флин трябва да прекара  година в затвора за лъжливи показания под клетва, ако не приеме позицията на прокурорите.  Впрочем, с другите обвинения при Мюлер нещата стоят по-зле. Например, една от компаниите, която обвиняват за намеса в изборите -  Concord Management, може и съвсем да постигне за себе си оправдателна присъда.  Тези дни съдията, завеждаща това дело,  изиска от екипа на Мюлер да представи доказателства за това, че тази компания действително е нарушавала закона . Та нали, както е известно „намесата в изборите“ никъде законодателно не е забранено. Превод: М.Желязкова", "date": "2018.10.25", "title": "Крачките на Тръмп"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388786-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-25-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "ОВЕН ( 21 март - 20 април ) Ще бъдете в напрегнато състояние и дори близките хора, няма да могат да ви успокоят. В резултат от вашата нервност, може да се случат финансови загуби, бизнес конфликти и спешни пътувания. Ако ви предложат нова работа, тогава трябва добре да обмислите условията на договора. Вечерната разходка, ще ви помогне да се разсеете от проблемите. ТЕЛЕЦ ( 21 април - 21 май )  Възможно е финансовото ви положение, да се промени в неочаквана страна. Ако не загубите самоконтрол, бързо ще решите всички проблеми. Недоразумения в личната сфера, са възможни към вечерта. Новите запознанства, ще ви донесат ярки емоции и впечатления. Вечерта е идеална за духовни практики. БЛИЗНАЦИ ( 22 май - 21 Юни ) Не трябва да се стремите към идеала, както в работата, така и в любовта. Особено, ако животът ви е по-скоро като калейдоскоп от емоции. Практичния подход към финансите, ще ви помогне да поддържате стабилност. Не привличайте негативи върху себе си, ако близките хора, ви провокират към конфликти. По-добре отстъпете настрана.   РАК ( 22 юни - 23 юли ) Препоръчва се, да обърнете внимание на външния вид и вътрешния си мир. Оставете за известно време проблемите, които не могат да бъдат решени като с магия. Неочакваният ход на събитията, може да ви доведе до нервен срив. Ако има хора, от които е възможно да поискате мъдър съвет, свържете се с тях. От спорт, днес се откажете. ЛЪВ ( 24 юли - 23 август ) Трябва да внимавате по всички въпроси, за да не подкопаете твоята репутация в обществото. Авторитета ви в личния бизнес, напротив, ще бъде непоклатим. В любовната сфера, трябва да бъдете стратези, а не тактици. В противен случай, няма да може да докажете искрените си чувства на избраника. Действията, ще докажат вашата любов. ДЕВА ( 24-ти август - 23 септември ) Покажете във всички житейски ситуации, търпение и хладнокръвие. Възможно е, да има много изпитания на раменете ви. Във всеки случай, не се отказвайте от подкрепата на онези, които ви желаят само доброто. От пътувания на дълги разстояния, по-добре се откажете, особено ако не сте готови за тях. Вечерната разходка, ще е изпълнена с романтика. ВЕЗНИ( 24 септември - 23 октомври) Трябва да обърнете повече внимание на околните и да не бъдете прекалено само влюбени. Ако се нуждаете от подкрепата на приятели и роднини, не се колебайте и се свържете с тях. Един добър ден за тези, които се заемат с домакинска работа, финансови инвестиции или правят планове за бъдещето. Вечерта е възможно, неотложно пътуване по работа.   СКОРПИОН ( 24 октомври - 22 Ноември ) Препоръчва се, да търсите комфорт, както в личния живот, така и в работата. Ако пропуснете нещо, едва ли ще може да го компенсирате по-късно. Възможно е, да се срещнете с отдавнашна любов или да направите ново романтично запознанство. Основното е, да не криете чувствата си и да отворите сърцето си, към силна и искрена връзка.   СТРЕЛЕЦ ( 23 Ноември - 21 Декември ) Не трябва да харчите парите си за глупости. Ако не се вслушате в този съвет, може да стигнете до ръба на фалита. Отлично време за почистване на дома и офиса, както и за създаване на нови печеливши връзки. Проблемите в сферата на любовта, могат да ви доведат до задънена улица, но се опитайте да приемете всичко спокойно. КОЗИРОГ (22 Декември - 20 януари ) Не се препоръчва да налагате своето мнение на близките ви хора, особено ако то, не е обективно. Възможна е критика от страна на колегите, което ще ви ядоса. С шефовете не спорете, защото новите проекти, могат да станат за вас трамплин за израстване в кариерата. Вечерният фитнес, ще укрепи здравето и ще подобри настроението ви.  ВОДОЛЕЙ ( 21 януари -  19  февруари ) Необходимо е, да имате мярка във всичко - пари, любовни удоволствия и битови проблеми. Ако се отегчите, ще получите куп трудно разрешими проблеми в \"наградата\". Между другото, от страна на здравето, също са възможни неразположения. В личния живот, ако се ръководите от своята \"политика\", ще си създадете още повече трудности в отношенията с избраника.   РИБИ ( 20 февруари - 20 март ) Не се препоръчва да влизате в конфликти, за да не прекарате деня в напрегнато състояние. Ако не може да контролирате пристъпите на агресия, тогава е по-добре да се изолирате от обществото. Необвързаните може да направят приятно запознанство, което да прерасне в бурен роман. Вечерта се откажете от алкохола и активната работа.", "date": "2018.10.25", "title": "Дневен хороскоп 25 октомври"}
{"url": "http://www.classa.bg/%D1%81%D0%B2%D1%8F%D1%82/item/388787-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B5-%D1%83%D0%BC%D0%B8%D1%80%D0%B0,-%D0%BF%D1%80%D0%BE%D1%81%D1%82%D0%BE-%D0%B5-%D0%B2-%D0%BA%D1%80%D0%B8%D0%B7%D0%B0-%D0%BD%D0%B0-%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82", "text": "Полуавторитарност в условия на демокрация, уронване на демократичните ценности и замяната им с реторика на гнева и омразата, корупция, която е толкова мащабна, че просто подминава закона. Това са неща, които виждаме в редица държави от Източна и дори вече Централна Европа. Но дали само Източна Европа страда от подобна \"болест\". В САЩ Доналд Тръмп за почти двете си години управление изглежда така сякаш възприема думата демокрация за мръсна, а в Западна Европа се наблюдава бум на крайнодясната реторика и засилване на антисистемните партии, които обещават бързи, но не и демократични решения.     Та все по на преден план илиза въпросът - умира ли демокрацията малко по малко? Всъщност не - тя просто изживява своята криза на средната възраст.  Това е гледната точка на Дейвид Рънсиман, ръководител на отдела по политически науки към университета в Кеймбридж, който се опитва да обясни текущото състояние на демокрацията в ерата \"Тръмп\", социалните медии и разширяващото на икономическо разделение. Провелия се тази седмица в Кембридж Фестивал на идеите събра редица големи мислители от сферите на науката и изкуствата, за да могат хората да се срещнат с тях по време на стотиците безплатни събития в рамките на форума. Професор Рънсиман цитира идеи от последната си книга \"How Democracy Ends\" (\"Как демокрацията приключва\") и говори за един от най-големите и актуални въпроси в обществено-политически план: Идва ли краят на системата на демокрацията? Той казва, че голяма част от чувството за политическа несигурност и неудовлетвореност е следствие от икономическата криза от 2008 г., когато огромен брой хора загубиха работата си, бизнесите си и финансовата си стабилност. \"Това е продължителният развой на този момент на огромен политически провал\", коментира проф. Рънсиман.  Заедно с този своеобразен продължителен \"икономически махмурлук\" се добавят и политическите земетресения около бежанската криза, избора на Тръмп за президент на САЩ и референдума за Брекзит във Великобритания - все събития, които по един или друг начин разклатиха вярата на хората в демокрацията и в лидерите. \"Само преди 5 години подобни неща биха изглеждали безкрайно далечни и невероятни. Така че съществува едно чувство, че преживяваме нещо, което не разбираме. Никой не е предвидил това, което се случи\", коментира професорът. Според него макар да се върти въпросът дали това е краят на демокрацията - такава, каквато я познаваме, по-скоро той носи малко по-различен смисъл, криещ се в един друг въпрос - \"А какво следва сега?\". За него изборът на Доналд Тръмп за президент на САЩ и всички тези събития, трусове в различни общества и т.н. не са знаци за края на сегашната система и традиционния подход към демокрацията.  Напротив, според него демокрацията е в състояние, подобно на кризата на средната възраст, в което гласоподавателите се чувстват сякаш в коловоз и идеята за голяма промяна е особено примамлива, макар че всъщност не искат нищо кой знае колко различно. И в този ред на мисли Тръмп е нещо като лъскавия мотоциклет или скъпата спортна кола, която един мъж към 50-те би си купил. \"Ние искаме промяна, но ако може нещата да не се променят особено много\", коментира проф. Рънсиман и допълва, че вероятно в следващите години \"все по-странни хора\" ще бъдат избирани в тези демокрации, страдащи от \"криза на средната възраст\". Според него причината за това поне за западните общества е вярата в самата система - че тя е достатъчно здрава, че дори поставена на подобно изпитание, няма да понесе никакви щети. \"Гласуваме за Тръмп, за Брекзит и т.н., защото смятаме, че демокрацията е достатъчно силна и може да издържи на всичко, което хвърлим срещу нея\", коментира професорът. Рънсиман също така отхвърля и паралелите между сегашното политическо напрежение и натиска върху демокрациите през 30-те години, когато крайните идеологии изживяват своя възход, водейки след себе си до тежки диктатури. \"Ние сме подведени от ехото. Ние не виждаме на практика какъв е бил светът през 30-те години на XX век. Това е период на сериозна бедност, милитаризирана политика, опасни екстремисти и млади хора с оръжия в ръцете си. Европа беше в състояние на \"пост-травматично стресово разстройство\" след ужасите на Първата световна война\", казва той. По негови думи има сериозна разлика между тогава и сегашната динамика и политически сътресения. \"Ядосани сега са старите хора, които имат ипотеки и Netflix\", обобщава проф. Рънсиман.  Според него далеч по-съществена и непредсказуема заплаха за демокрацията може да дойде от социалните медии и големите технологични компании. \"Това е сила, която никой не разбира все още - нито като мащаб, нито като скорост, нито като комплексност\", коментира той. Въпреки това досега обществата винаги са успявали в крайна сметка да се справят с пропагандата и фалшивите новини и проф. Ръсниман не смята, че сегашният случай ще бъде по-различен. Въпреки това според него след 20-30 години обществото ще се вгледа назад и ще види, че сме изпуснали контрола над това \"къде лежи истинската власт в тази система\". Ако в миналото дори най-големите индустриалци не са били всесилни и все пак е можело да бъдат държани под контрол, не може да се каже, че сега ситуацията с големите технологични компании е такава.  \"Ако сега някой иска да свали Google, ще трябва да потърси в Google как да го направи\", иронично коментира той. А наравно със социалните медии и големите технологични компании влияние има и променящият се медиен пейзаж, чието отражение намираме в размиването на границите между политиката, развлеченията и реалността на телевизията. Либералната западна демокрация се развива в следвоенните години на нарастващо благоденствие, а според проф. Рънсиман друг голям въпрос е как тя ще се промени, ако хората продължават да стават по-бедни. За сегашното младо поколение се казва, че е първото, което не живее по-добре от родителите си и трябва да се справя с още повече икономически проблеми. Когато в продължение на години хората се чувстват финансово притиснати, те започват да гледат към границите на политическия спектър - крайното ляво и крайното дясно. Според него именно това се наблюдава сега и това е прякото следствие от икономическата криза от 2008 г., чиито белези все още си личат. \"Изглежда има доста исторически доказателства, че без икономически растеж демокрациите изпадат в трудности. Ако хората не се чувстват по-добре, те започват да търсят все по-крайни политици. В по-бедните страни това може да доведе до тежки политически сътресения. Но в относително стабилните западни държави е по-вероятно да създаде разочарование и недоверие към политическата класа, отколкото революция\", коментира професорът. Иначе казано - охолните и застояли в развитието си общества могат да изкарат дълго време с неработеща демокрация. И Западът може би е в началото на именно такъв период. Хората в тези общества вече са изгубили нуждата от това да защитават самите устои на демокрацията, погълнати в собствените си проблеми.  \"Това е система, която е уморена и се бори да се справи с някои наистина големи предизвикателства, но не очаквайте тя да се пречупи на две\", коментира проф. Рънсиман и допълва, че това, което се случва в момента е просто фаза на смяна на лидерите, вместо промяна в системата. Така че затегнете коланите и се гответе за избора на следващия политически клоун с гръмки обещания. Все някога този период ще отмине и нещата отново ще се наредят...", "date": "2018.10.25", "title": "Демокрацията не умира, просто е в криза на средната възраст"}
{"url": "http://www.classa.bg/%D1%81%D0%B2%D1%8F%D1%82/item/388788-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%BB%D0%B8-%D1%82%D1%80%D1%8A%D0%BC%D0%BF-%D0%B1%D0%B5%D0%B7-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%81%D0%BA%D0%B0-%D0%B7%D0%B0%D0%BA%D1%80%D0%B8%D0%BB%D0%B0-%D0%B2-%D0%BA%D0%BE%D0%BD%D0%B3%D1%80%D0%B5%D1%81%D0%B0", "text": "Близо две седмици преди междинните избори, които могат да лишат президента Тръмп от закрилата, която републиканските Камара на представителите и Сенат му осигуряват, Тръмп се върна към любимите си изцепки – осмиване на външния вид на жените (той нарече „кранта“ порноактриса, на която е платил, за да мълчи), разпалване на истерия за колоната мигранти от Централна Америка и поощряване на насилието срещу пресата.     Той изглежда уверен, че ако успее да предизвика достатъчно злоба, негодувание и страх сред избирателите си – бели мъже от селскостопанските райони, то той ще спаси себе си и партията от бедствие. Той изглежда не осъзнава или пренебрегва факта, че така настройва срещу себе си електората от жени, висшисти, младежи и цветнокожи, които вече се стичат в рекорден брой за предсрочното гласуване и попадат в ръцете на демократите. Социологическите проучвания изглеждат застрашително за мнозинството на „Голямата стара партия“ в Камарата на представителите и Тръмп, колкото и да иска да избегне упреците, собственият му незавиден рейтинг – 39 процента одобрение и 53 процента неодобрение, според последната анкета на Си Би Ес Нюз – утежнява задачата на повечето републиканци на изборите. (Начинът, по който постигна назначаването на Брет Кавано във Върховния съд предизвика практически същата негативна оценка). В анкетата на Си Би Ес демократите имат 9 процента преднина за изборите за двете камари на Конгреса. Тръмп несъмнено щеше да бъде изправен пред още по-голяма политическа заплаха, ако не беше силното състояние на икономиката. И обратно, дори със силна икономика управлението на Тръмп е пословично непопулярно. Отговорът на Тръмп на предполагаемото брутално убийство на пишещият за рубриката „Световни мнения“ на в. „Вашингтон пост“ журналист Джамал Кашоги, и продължаващите му призиви към омраза и негодувание ни напомнят, че нещо много повече от политически решения или дори грешки е поставено на обсъждане на тези междинни избори. Епизодът със Саудитска Арабия, който илюстрира финансовото и морално пагубно влияние, което се разпрострира от Белия дом до контролирания от републиканците Конгрес, ни дава представа за това, какво подхранва опозицията срещу Тръмп. Например черните каси на Тръмп, които послушният републикански Конгрес позволява да останат скрити, карат мнозина от нас да се чудят, дали неговите собствени финансови интереси, вместо националните интереси, определят политиката по всички въпроси, от Русия и Саудитска Арабия до данъците. Що се отнася до Саудитска Арабия сенатор Ричард Блументал (демократ от Кънектикът), член на правната комисия в Сената, и конгресменът Джеролд Надлер (от Ню Йорк), високопоставен демократ от правната комисия на Камарата на представителите, изпратиха миналата седмица писмо до Тръмп с искане за информация относно средствата, които той и Организацията“Тръмп“ може би са получили от саудитците. „Отговорът на вашата администрация поставя под въпрос това, дали сте действали въз основа на американския обществен интерес или на вашия частен интерес. Нещо повече, изглежда стъпките, които предприехте, за да се предпазите от конфликт на интереси с чужди държави са по-ограничени и по-малко адекватни, отколкото се смяташе преди“, написаха те. Те изложиха дългата история на финансови сделки на президента със Саудитска Арабия и добавиха: „Като президент продължавате да получавате средства от саудитското правителство: през 2017 г. лобистка фирма, работеща за саудитското правителство похарчи 270 000 долара в Международния хотел на Тръмп във Вашингтон; през 2018 г. Международните хотели „Тръмп тауър“ в Ню Йорк и в Чикаго регистрираха наплив от гости от Саудитска Арабия, които възстановиха значителните загуби и увеличиха текущите приходи“. С други думи американците не знаят дали Тръмп е толкова корумпиран и безпринципен, че да води близкоизточната си политика в интерес на собствените си финанси. Причината, поради която не знаем със сигурност е, че републиканците отказват да търсят отговорите. Дори по време на аферата „Уотъргейт“ не сме били свидетели на толкова дълбока и необуздана корупция, на толкова крайно неуважение към конституционната клетва на избрани представители да служат на интересите на хората, а не на собствените си. Корупцията, подкопаваща президентската институция, разбира се, не е чисто финансова. Консервативният критик на Тръмп и бивш съветник на президента Джордж Буш-младши, Питър Уенър тези дни красноречиво засегна моралните измерения на ситуацията със Саудитска Арабия. „Мисля, че фундаменталният факт, обясняващ управлението на Тръмп – и според мен примерът със Саудитска Арабия е само едно негово проявление- е, че това е човек (Тръмп), който е изцяло аморален и нечестен“, заяви Уенър. Той добави в ефира на Ем Ес Ен Би Си: „Той е човек, който не проявява състрадание или съчувствие към хората, и в много отношения е човек без съвест; и смятам, че това което видяхте през последните дни е човек, който реагира именно по този начин“. Уенър допълни: „Смятам, че виждаме тази липса на човешко състрадание и съвест почти във всяка сфера на управлението на Тръмп. Това обяснява жестокостта, обяснява политиката по границата – разделянето на деца (от техните родители), обяснява патологичните лъжи, обяснява това, че той е човек без чест – и смятам, че това е само последният епизод от грозната драма, която наблюдаваме да се разиграва“. С две думи, страната колабира под управлението на един президент, чиято собствена корумпираност и морална пустота, обиждат най-присъщите ни убеждения и начина, по който се възприемаме като граждани на водещата демокрация в света. Неговите цинични апологети, издигащи го в култ, са доволни да бъдат лъгани да получават подаяния (например данъчни облекчения, от които в действителност дори не всички са облагодетелствани). Останалите от нас не са. Енергията, гневът и усещането за спешност, които виждаме в кампанията за междинните избори, отразяват отвращението и ужаса на избирателите от президента и партията, които дискредитират нашата демокрация. Двете години на управление на Тръмп ни карат да искаме да измием моралната и финансова мръсотия, която той донесе в Белия дом. Ако американците дойдат да гласуват достатъчно масово междинните избори ще донесат национално пречистване, политическа дезинфекция. Междинните избори могат да ознаменуват първата значима крачка по пътя на националното възраждане. Колко разведряващо и ободряващо би било това.   БТА  ", "date": "2018.10.25", "title": "Ще остане ли Тръмп без републиканска закрила в Конгреса"}
{"url": "http://www.classa.bg/%D1%81%D0%B2%D1%8F%D1%82/item/388789-%D0%BF%D1%83%D1%82%D0%B8%D0%BD-%D0%BF%D0%BE%D0%B4%D0%BF%D0%B8%D1%81%D0%B0-%D1%83%D0%BA%D0%B0%D0%B7-%D0%B7%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B2-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%B0%D0%BD%D1%82%D0%B8%D1%80%D1%83%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0", "text": " на Русия Владимир   подписа указа за специални икономически мерки, които ще станат отговор на антируските санкции на Украйна. Документът е публикуван на официалния сайт на Кремъл. В указа се отбелязва, че решението е взето „в отговор на недружествените и противоречащи на международното право действия на Украйна“ по отношение на граждани и юридически лица на РФ и „с цел защита на националните интереси“.     Държавният глава е дал поръчение на правителството да състави списък на физически и юридически лица, които да попаднат под действието на руските контрасанкции. При това Москва е готова да отмени икономическите ограничения, ако Киев спре действието на санкциите по отношение на руснаците и компаниите на РФ. Документът влиза в сила на 22 октомври. Отношенията между Киев и Москва се развалиха през 2014 година, когато след държавния преврат в Украйна и провеждането на референдума в Крим полуостровът стана руски регион. Тогава 96,77% от жителите на Крим гласуваха за присъединяване към Русия. Киев и до сега не е признал резултатите от референдума.“ Някой знае ли подробности?   Превод: М.Желязкова", "date": "2018.10.25", "title": "Путин подписа указ за специални икономически мерки в отговор на антируските санкции на Украйна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388785-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%B8%D1%81%D1%82%D0%BA%D0%B0-%D1%80%D0%B0%D0%B7%D0%B1%D1%83%D0%BD%D0%B8-%D0%B4%D1%83%D1%85%D0%BE%D0%B2%D0%B5%D1%82%D0%B5", "text": "Родната спортистка Неапола Матеева, която е известна като волейболистката с най-дългите крака в България, отново разбуни духовете.  Спряганата за гадже на футболиста на Витоша (Бистрица) Анти Рениа, с когото преди време публикуваха общи снимки, пусна поредната си серия провокативни снимки в социалната мрежа \"Инстаграм\".    Дъщерята на лекоатлетката Венелина Венева, която е и бивша волейболистка на ЦСКА, се пусна от гореща фотосесия, на която е доста секси в оскъден тоалет.   Въпросните снимки тук:                        ", "date": "2018.10.25", "title": "Волейболистка разбуни духовете"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388782-%D0%BA%D0%BE%D0%B3%D0%B0%D1%82%D0%BE-%D1%81%D1%82%D1%80%D0%B0%D0%B4%D0%B0%D0%BC%D0%B5-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE", "text": "Всеки от нас е чувствителен. И всеки се справя с тази част от себе си по различен начин. Когато се почувстват уязвени, едни от нас се затварят и насочват поглед навътре, други предизвикват и нападат, трети стават саркастични, четвърти се правят на безразлични, пети контролират и властват, шести приемат ролята на жертва. Защитните поведения, с които прикриваме уязвимата част от себе си, са многобройни. Целта им е една - да ни помогнат да понесем интензивността на преживяването, да успеем да се справим с болката или да се предпазим от нея.  Да се говори за чувства в много семейства е трудна тема. Да се изразяват и приемат чувствата също. Спомнете си колко пъти, когато сте споделяли болезнените си преживявания, сте чували от своите близки: “Спри да ревеш”, “Мъжете не плачат”, “Не хленчи, направи нещо”, “Нищо ти няма, хапни сладолед (пусни прахосмукачка)”, “Иди се напий, излез с приятели, какво си се затръшкал”, “Много важно, че шефът ти е крещял днес”, “Хващай се за работа”, “Какво като колежката те е обиждала и унижавала? Нали знаеш, че не си такава?”, “Този, който те е наранил, не е постъпил правилно”.      Чувате този отклик на това, което преживявате, но чутото не ви успокоява, нито облекчава, въпреки че това е целта му. Защо? Защото тези послания от значимите други хора ви казват нещо такова: “Не знам как да ти помогна да се справиш с това, което преживяваш. Ще ми се то да няма такова голямо значение за теб. Разсей се, може би ще ти мине. Не му отдавай толкова внимание”. Но на вас цялото ви внимание е в преживяването и то има голямо значение, защото изпитвате силна болка. Чувствате се нападнати, унижени, наранени, незачетени. Как се справяте с това? • “Потъвате” в себе си. Свивате се, ограничавате контактите, изолирате се от външния свят, за да се предпазите от следваща “атака”. • “Предъвквате” случилото се - анализирате, премисляте, търсите причината, откривате я по-скоро в грубостта на другия човек. • Говорите с човек, който ви разбира и се освобождавате от болката. Но не знаете как да се справите със следващата ситуация.  Ако смятаме, че болката ни е причинена отвън и е изключително силна (травматична, драматична) Тогава човек постепенно се дистанцира и откъсва от света. Може да направи заключението, че само той страда толкова дълбоко и никой друг не познава силата и интензивността на страданието му. Сценарият, който следва, е горе-долу такъв. Страдащият обвинява другите, съдбата, живота за това, което са му причинили. Неусетно злобата става част от неговия начин на мислене и действие. После влиза в ролята на драматичен актьор, които навсякъде (във всяка ситуация и взаимоотношение) намира сцена да играе собствената си драма и да се оплаква. “Изкривява” реалността и прави заключението, че по света няма друга толкова трудна ситуация (като неговата), че е подложен на голямо изпитание, страдание и е в безизходица. Ролята на жертва може да стане обичайния му поведенчески репертоар. Затъва в самосъжалението, в недоволството към живота и съдбата. Смята, че няма изход (или го търси на неподходящи места - духовни или религиозни учения и т.н.). Може да започне да търси “съмишленици”  и споделяйки с тях преживяванията си, да ги нагнети и преувеличи, като по този начин постига само едно - увеличава болката си.   Не омаловажавам трудностите и болезнените преживявания. Казвам, че можем да преминем през тях и да ги оставим в миналото. Как да използваме своята чувствителност? За какво да я употребим?  • Чувствителността ни ни показва какво причиняват грубото отношение, обидите, упреците, критиките. Това може да ни помогне да направим избор как да се държим с другите. Как да използваме думите във взаимоотношенията си така, че да не нараним другия.  • Да установим и поставим своите граници - чувствителността ни ни показва кого и докъде да допуснем в света си, кои взаимоотношения да прекратим, от кои да се дистанцираме, кои да превърнем в “служебни”, за кои да се погрижим. Дава ни индикация, че фината част от нас е жива. Затова може да се насочим към изкуство - балет, поезия, акварел, музика. Наслаждавайки им се или изразявайки се чрез тях, признаваме тази част от себе си, даваме й пространство, живот и изява. • Чувствителността ни ни помага да осъзнаем своята нежност, финес, човечност, толерантност, търпимост, помага ни да развием своето разбиране за другия. Вместо да се засегнем, може да опитаме да се попитаме: “Какво ли е това, което накара този човек да постъпи по онзи начин с мен?”  Може да ни хрумнат отговори, които не са свързани с  личността ни. Например другият може да е уморен, болен, да преживява загуба, да има трудни отношения, да е финансово притеснен. Може да си спомним също така, че човек не разтоварва напрежението си там, където ще бъде отхвърлен, а там, където ще бъде разбран. В такива ситуации може да предложим на другия да го изслушаме, да отидем заедно на разходка или да поемем риска да му кажем, че това не е мястото, на което да излива насъбралото се. Защо да работим в индивидуална терапия със своята чувствителност?  Ние сме социални същества, които имат потребност от взаимодействието с другите. Когато оголим чувствителността си, другите бягат от нас. Защото: • не знаят какво да правят с нашата болка; • защото “изсмукваме” енергията им и им става тягостно; • повтаряме едно и също; • сме много задълбочени и обстоятелствени; • липсва ни радост, енергията ни е ниска; • забравили сме за силите и възможностите си; • излъчваме безизходица. Когато сме извадили на преден план чувствителността си и страдаме постоянно, другите ни се ядосват и бягат от нас, защото сякаш сме се отказали от силата си и устоите си. Никой, дори и този, който ни обича, не иска да ни носи на гръб. Чувствителният човек дава послание, че няма мъка, травма, загуба или неприятност, през която да не е минал. Това, заради което другите бягат от него, е усещането, че той е останал в много болезнени ситуации, че редица болки го държат. Той е на много места в миналото си - там, някога и тогава, и не е тук и сега. За финал ви предлагам “да разпънем цялата картина” Тази фина част от нас е нашето сетиво за нежност, красота и мярка. То е съпроводено с твърдост и устойчивост. Прилича ми на кокичето. Това цвете е крехко, нежно и красиво. Има силата да пробие твърдата земя. Има устойчивостта на издържи студа. Намира слънце, за да разцъфти. Успява да узрее, за да го има следващата година. Нашата чувствителност може да ни свърже с таланта, с който сме надарени. От нас зависи дали ще го разгърнем, дали ще се мобилизираме и ще проявим сила, дисциплина, устойчивост и постоянство, за да предадем собственото си послание (открито чрез чувствителността ни) на другите.", "date": "2018.10.25", "title": "Когато страдаме постоянно"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388783-k%D0%B0%D0%BA-%D0%B4%D0%B0-%D0%BF%D0%BE%D0%B2%D0%B8%D1%88%D0%B8%D0%BC-%D0%BC%D1%8A%D0%B6%D0%BA%D0%BE%D1%82%D0%BE-%D0%BB%D0%B8%D0%B1%D0%B8%D0%B4%D0%BE", "text": "Изследванията показват, че половината от женското население страда от интимни проблеми в някакъв момент, от загуба на възбуда до затруднение при оргазъм . Мъжете също са жертва на подобни проблеми като често водят битка с ниско либидо. За щастие, има няколко прости начини за преодоляване на тези здравни проблеми. Стресът може да има отрицателно въздействие върху либидото ви. Ако се чувствате притиснат или напрегнат, тогава няма да имате настроение да се отдадете на плътски наслади. НСС обяснява: \"Стресът, тревожността и изтощението могат да бъдат много натоварващи и да окажат голямо влияние върху вашето щастие, включително и сексуалното ви желание\". Д-р Анита Клейтън наскоро говори с Daily Star Online за този проблем, както и как да се преодолее.     Здравният експерт обясни: \"Хората могат да получават стрес от работата си, семейството и други отговорности, така че да нямат време да мислят за секс, още по-малко да го правят. \"Техните партньори могат да помогнат, като поемат инициативата.\" \"Ангажиментите вкъщи с прането, мръсните чинии и болното дете може да затрудни сексуалния ни живот, но само планирането на една страстна нощ може да доведе до голяма промяна.\" Вместо да се опитвате да правите секс бързо в стресова сутрин, настройте се, като прекарате известно време с партньора си. СЕКСУАЛНО ЛЕЧЕНИЕ: Ето как де-стресирането може да даде на либидото ви тласък   Търсенето на начини да изчистите главата си от злободневни мисли също е препоръчително.", "date": "2018.10.25", "title": "Kак да повишим мъжкото либидо"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388784-%D0%BF%D0%BE-%D0%BB%D0%BE%D1%88%D0%B0-%D0%BE%D1%82-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0", "text": "Връзката на известната руска ТВ водеща Виктория Боня и френският предприемат Пиер Андюран се оказа пиар ход. По време на живо видео в Instagram, красивата водеща заявява, че търговецът на петрол и собственик на инвестиционен фонд й е платил огромна сума пари, за да му се прави на гадже, но малко след нея милиардерът разкри шокиращи факти за отношенията им.      Романсът между Виктория и френския милиардер стана известен през пролетта на 2017 година. Двойката се появи ръка за ръка на червения килим на филмовия фестивал в Кан.      По-късно рускинята каза в интервю, че новият й любовник я е завладял с разговори за черни дупки, квантова физика и много интелект. \"Срещнахме се в Лондон. Мой приятел ни запозна. Завладя ме с ума си, дълбочината на мисълта и съдържанието на думите му\", споделя красивата Виктория.      През септември тази година, двойката обяви раздялата си. Бившите любовници отказаха да посочат причините, поради които бурната им любов приключва. И сега стана известно, че причината е проста - никога не е имало връзка. По време на живото си излъчване Боня заяви, че Пиер Андрюан е платил половин милион долара за фалшивите им отношения.      Малко след като Виктория призна за шашмата, милиардерът също разкри подробности около \"аферата\". Пиер побърза да разкаже своята версия за случилото се. Той определи думите на Виктория като \"фантастика\", но въпреки това призна, че е дал 500 хиляди долара, за да се появи на публични места с нея няколко пъти. \"Не бих правил секс с жена като нея и не съм й плащал, за да популяризирам връзката ни. Помолих я да не говори за нас.  Аз не съм отделна личност и не ме интересува вниманието и мнението на хора, които не познавам\", обясни той. \"Не разбирам защо Виктория разказва тези истории. Това, което прави е по-лошо от проституция. Тя е пристрастена към лъжите и е много фалшив човек, Веднага щом я опознах, реших да прекратя отношенията си с нея\", разкрива още милиардерът. Освен това, Пиер я определи като жена, която живее извън възможностите си и само създава илюзията за луксозен живот. Всъщност, именно той плаща на телевизионната звезда наем на апартамент в Париж за една година. \"Тя само се преструва пред света, че е страшно богата. Виктория нямаше дори пари, за да плати и наема на апартамента, в който живееше с дъщеря си\", допълва Андюран.", "date": "2018.10.25", "title": "По-лоша от проститутка"}
