{"url": "http://www.classa.bg/%D1%81%D0%B2%D1%8F%D1%82/item/380063-%D0%B4%D0%B0%D0%BB%D0%B8-%D1%82%D1%80%D1%8A%D0%BC%D0%BF-%D1%84%D0%BE%D1%80%D0%BC%D0%B8%D1%80%D0%B0-%D0%B2%D0%BE%D0%B5%D0%BD%D0%B5%D0%BD-%D0%BA%D0%B0%D0%B1%D0%B8%D0%BD%D0%B5%D1%82", "text": "Неотдавнашните промени в кабинета на Доналд Тръмп предизвикаха безпокойство сред много демократи, които виждат в тях стъпки към войнствена реторика. Тръмп обяви освобождаването на съветника по националната сигурност Хърбърт Реймънд Макмастър и заместването му от бившия посланик на САЩ в ООН Джон Болтън, който ще встъпи в длъжност на 9 април.   Съобщението дойде няколко дни след освобождаването на Рекс Тилерсън и определянето на директора на ЦРУ Майк Помпео за държавен секретар.   Демократът сенатор от щата Масачузетс, Ед Маркей, твърди, че с новите назначения, Тръмп вече успешно съставя своя военен кабинет. Маркей припомни в Twitter, че Болтън \"игра ключова роля в политизирането на разузнавателните данни, водещи до войната в Ирак\".   \"Джон Болтън поддържа активно бомбардиране на Иран и изпреварваща атака на Северна Корея, дори без провокация. Да бъде назначен за съветник по националната сигурност е сериозна опасност за американците и ясно послание от Доналд Тръмп, че се подготвя за военен конфликт\" пише Маркей. Демократът сенатор от Орегон Джеф Меркли също критикува назначаването на Болтън за ръководител на националната сигурност. Той отбеляза, че Болтън \"искаше война с Куба, неправилно твърдейки, че Куба е имала оръжия за масово унищожение, искаше война с Ирак и лъжливо претендираше, че Ирак има оръжия за масово унищожение и погрешно твърди, че ислямското право завзема САЩ\".   \"Ако винаги грешите по въпросите, свързани със сигурността, вие сте грешния човек за съветник по националната сигурност\", каза Мъркли на своя Twitter.   Сред тези, които са изразили своята загриженост, че Болтън ще заеме позицията на съветник по националната сигурност, също са Стив Израел бивш конгресмен демократ от Ню Йорк, , който вижда това като \"едно от най-опасните развития на външната политика и сигурността на САЩ\", както и бившият кандидат-президент и настоящ сенатор демократ от щата Върмонт, Бърни Сандърс, който също оцени Болтън като \"погрешно лице\" за тази работа.", "date": "2018.03.25", "title": "Дали Тръмп формира \"военен кабинет\"?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380064-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B8%D1%81%D0%BA%D0%B0-%D1%82%D0%B5%D0%B6%D0%BA%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B7%D0%B0-%D0%B3%D0%B0%D1%84%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE", "text": "Министър-председателят Бойко Борисов е извикал министъра на вътрешните работи Валентин Радев, главния секретар на МВР главен комисар Младен Маринов и директора на Главна дирекция „Гранична полиция\" главен комисар Светлан Кичиков, за да му докладват за случая от 20 март на ГКПП Аерогара София, съобщават от правителствената пресслужба. Вчера стана ясно, че на 20 март следобед на Летище София пристигнал самолет от Париж. Когато пътниците на самолета стигнали до кабинките за гранична проверка, обаче, установили, че всички служители на „Гранична полиция\", разпределени на шест гишета, са напуснали постовете си. 40 човека необезпокоявано, без никой да провери документите им влезли в страната ни. Служителите на МВР се върнали на работните си места и започнали да проверяват документите на останалите, все още не успели да преминат пътници. Вътрешният министър сподели, че е недопустимо някой да влезе в страната ни без проверка. По случая е назначена вътрешна проверка в Гранична полиция, каза в петък Валентин Радев. Очаква се на служителите, напуснали работните си места, да се наложи дисциплинарно наказание. Вътрешният министър не изключи, ако се наложи, да има и оставки. Днес премиерът Борисов е разпоредил на всички служители, извършили дисциплинарни нарушения, да бъдат наложени максимално тежки наказания. Той също така е поискал в кратки срокове да бъде извършен анализ на работа на ГКПП Аерогара София и да бъдат предприети адекватни мерки за реорганизацията й.", "date": "2018.03.25", "title": "Премиерът иска тежки наказания за гафа на летището"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380065-%D0%BC%D0%B0%D1%81%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%81%D0%B0%D1%89-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%BE%D1%80%D1%8A%D0%B6%D0%B8%D1%8F%D1%82%D0%B0", "text": "Стотици хиляди ученици и преподаватели излязоха на 24 март на масови протести в Съединените щати срещу притежаването на огнестрелно оръжие. „Походи за нашия живот\" бяха организирани в знак на солидарност и в Лондон, Единбург, Женева, Сидни и Токио. Проявата бе породена от стрелбата в училище в Паркленд, щата Флорида, миналия месец, когато бяха избити 17 ученици и преподаватели. Оцелялата в касапницата Ема Гонсалес (на снимката), която е и лидер на похода във Вашингтон, произнесе реч, след което запази мълчание на сцената в продължение на 6 минути и 20 секунди – времето, за което бяха избити съучениците й. Сред лозунгите можеше да се прочете „Защитете нас, а не оръжията!\" Участниците протестираха и срещу силно критикуваното предложение на президента Доналд Тръмп учителите да бъдат въоръжени, за да се справят с евентуални нападатели.", "date": "2018.03.25", "title": "Масови протести в САЩ за контрол на оръжията"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/380066-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%B4%D0%B0%D0%BD%D1%8A%D1%86%D0%B8-%D0%BD%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B3%D0%B8%D0%B3%D0%B0%D0%BD%D1%82%D0%B8%D1%82%D0%B5", "text": "Таксата, която ЕС обмисля да наложи на големите интернет компании, може да се внася в бюджета на ЕС и да се равнява на „половината от нужното финансиране\" след Брекзита, заяви френският президент Еманюел Макрон, който снощи пристигна на посещение в Холандия, предаде Франс прес. Макрон се позова на данни на Европейската комисия и заяви на пресконференция с холандския премиер Марк Рюте, че тази такса би донесла нови приходи за политики на ЕС, без да се иска от страните членки да увеличат вноската си. Марк Рюте, който е поддръжник на бюджетната дисциплина, повтори позицията, че не иска Холандия, която вече е нетен вносител в европейския бюджет, да плаща още повече. Той изрази желание отпускането на субсидии от ЕС да се прави при условие, че се провеждат задълбочени реформи и се спазват ценностите на ЕС. Преди срещата си с Марк Рюте Макрон посети седалището на Организацията за забрана на химическите оръжия (ОЗХО) в Хага. Организацията е учредена през 1997 г. за прилагане на международната Конвенция за забрана на химическите оръжия. Елисейският дворец заяви, че това посещение на ОЗХО се вписва „в контекста на сирийската криза и нападението в Солсбъри\". Имат се предвид подозренията за употреба на химически оръжия от сирийския режим в анклава Източна Гута и отравянето на бивш руски шпионин в Англия, което се приписва на Русия. Кремъл отрича обвинението, отбелязва АФП.", "date": "2018.03.25", "title": "Макрон за по-високи данъци на интернет гигантите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380067-%D0%B2%D0%B8%D0%BD%D0%BE%D0%B2%D0%BD%D0%B8%D1%82%D0%B5-%D0%B7%D0%B0-%D0%BA%D0%B0%D0%BB%D0%BF%D0%B0%D0%B2%D0%B8%D1%82%D0%B5-%D0%B7%D0%B0%D0%BA%D0%BE%D0%BD%D0%B8-%D1%81%D0%B8-%D0%B8%D0%BC%D0%B0%D1%82-%D0%B8%D0%BC%D0%B5%D0%BD%D0%B0", "text": "Законите у нас се правят безотговорно, популистки и непрофесионално, каза тези дни проф. Огнян Герджиков, шеф на Консултативния съвет по законодателството в парламента и бивш председател на Народното събрание. Съгласни сме напълно. А поводът за избухването на професора е решението на правната комисия да пусне на първо четене промените в НК, които са противоконституционни. И които, ако бъде приети във вида, в който го предложи правосъдното министерство, ще създадат хаос в частния сектор, защото приравняват длъжностите от държавната администрация към тези в бизнеса и дава права на прокуратурата да се бърка в частната инициатива за щяло и нещяло. Добрата новина е, че ГЕРБ отложи проекта. За самодейното творчество на Народното събрание проф. Герджиков предупреждава от 2013 г. насам. Правилният въпрос, който трябва да се зададе обаче, е кой е виновен за това. И защо, след като държавният бюджет издържа цяла армия от юристи, крайният продукт все по-често е „безотговорен, популистки и непрофесионален\". От ноември 2016 г. действа Закон за нормативните актове (ЗНА), който изисква да се прави оценка на всеки проектозакон, преди да бъде предложен за гласуване – дали е съвместим с конституцията, как ще повлияе на браншовете, които ще са засегнати от него, колко закона ще трябва да се променят заради него, каква е финансовата му обосновка. Но нищо такова не се случва. Законите ги предлага правосъдното министерство, което има цял Съвет по законодателство. Повече от година Цецка Цачева е министър на правосъдието и се очакваше, че тя като бивш шеф на Народното събрание е най-наясно за необходимостта от правно издържани текстове. Освен това Цачева е член, макар и без право на глас, на Висшия съдебен съвет, в който се обсъждат закони, свързани със съдебната система и чиито становища би трябвало да тежат, както и становищата на върховните съдилища. Вместо да бъде стожер на правото обаче, правосъдната министърка пуска проектите по лесната писта. Мненията на общността, която трябва да прилага нормите на правосъдното министерство, както и потърпевшите от законите, се прикачват към проекта за сведение при пращането им в Министерския съвет, който обикновено гласува нормите в първоначалния им вид. После те постъпват към парламента, където също няма цедка срещу юридическата пошлост. Парламентарният Консултативен съвет по законодателство, председателстван от проф. Герджиков, изготвя становища по проектозаконите, които обаче не са задължителни за депутатите. И в повечето случаи становищата просто отиват в коша. Ако не за друго, поне защото народните представители живеят със самочувствието, че никой не може да посяга на правото им на законодателна инициатива – те са избраните от народа, а не експертите. Да не говорим, че депутати си позволяват да правят предложения за промени в закони, които, ако се приемат, целият бюджет на страната ще трябва да отива за издръжка на затворите. Такова е предложението например за незаконен отстрел на едър дивеч да се лежи пет години в затвора, а за отстрел на заек – шест месеца. Да се пита човек не си ли съгласуват законодателните инициативи с юристи, за което им се отпускат пари от бюджета на парламента. Този правен хаос, в който битува Народното събрание, обраният иначе проф. Пламен Панайотов цветущо нарича „каучуково законодателство, което няма нищо общо с действителността\". Затова да започнем войната с правната пошлост по най-простия начин. Проф. Герджиков, след като не се спазва ЗНА и депутатите не се съобразяват с Вашите предложения, подайте си оставката от този съвет! Очевидно по друг начин няма как да бъдете чут за безотговорното законодателство от онези, които го създават. В противен случай Вие и колегите Ви ще сте просто параван за тази ужасна самодейност", "date": "2018.03.25", "title": "Виновните за калпавите закони си имат имена"}
{"url": "http://www.classa.bg/%D1%81%D0%B2%D1%8F%D1%82/item/380058-%D0%B2%D1%8A%D0%BF%D1%80%D0%BE%D1%81-%D0%B7%D0%B0-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B4%D0%BE%D0%BB%D0%B0%D1%80%D0%B0-%D1%82%D0%BE%D0%BF%D0%BA%D0%B8%D1%82%D0%B5-%D0%B7%D0%B0-%D1%82%D0%B5%D0%BD%D0%B8%D1%81-%D1%81%D0%B0-%D0%B6%D1%8A%D0%BB%D1%82%D0%B8-%D0%B8%D0%BB%D0%B8-%D0%B7%D0%B5%D0%BB%D0%B5%D0%BD%D0%B8", "text": "Може би дебатът за истинския цвят на топките за тенис е толкова стар, колкото самия спорт. Той може и да няма окончателен отговор. Но към това се добави и мнението на този, когото Асоциацията на професионалните тенисисти (ATP) счита за най-добър в света, Роджър Федерер, според Deadspin.   На спорния въпрос, зададен му във вторник от фен, той отговори: \"Жълти, нали?\" Последва смях. Но същият човек, отново настоя, че за него топките за тенис са зелени, въпреки че синът му мисли, че са жълти. Федерер отново потвърди присъдата си: \"Те са жълти.\"   Въпреки това, отговорът на шампиона, вместо да разреши дебата, го съживи - няколко часа по-късно някои от потребителите на социалната мрежа Twitter, не се съгласиха със швейцареца и настояха, че цветът на тези малки сферички е зелен. Дори показаха снимка, където сравняват нишките на топката за тенис с лист трева, настоявайки с пълна сигурност, че отговорът е \"зелени\".   Въпреки че един от най-известните тенисисти в света се присъедини към дебата и обяви своята присъда, със сигурност цветовата тоналност на тези топки ще продължи да генерира големи дебати.", "date": "2018.03.25", "title": "Въпрос за един милион долара: топките за тенис са жълти или зелени?"}
{"url": "http://www.classa.bg/%D1%81%D0%B2%D1%8F%D1%82/item/380059-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD", "text": "Финландската полиция получи искането от Испания за екстрадирането на бившия президент на Каталуния Карлос Пучдемон. Политикът, който прави по страните от Европа пътувания, посветени на каталонския въпрос, бе поканен в Хелзинки от група финландски депутати, свързани с движението за независимост на Каталуния.   Финландската полиция се е съгласила да обмени допълнителна информация с испанските органи, съгласно изявление на Националната следствена служба на страната, като добави, че агенцията я е докладвала на прокурора. В петък, съдията Пабло Лярена от Върховният съд на Испания, активира международна заповед за арест срещу петте каталунските политици, които през октомври миналата година се преместиха в Брюксел, за да избегнат действията на испанското правосъдие: бившият президент Карлес Пучдемон и бившите му съветници Антонио Комин, Луис Пуч, Меритсел Серет и Клара Посанти.", "date": "2018.03.25", "title": "Финландия получи искането на Испания за екстрадирането на Пучдемон"}
{"url": "http://www.classa.bg/%D1%81%D0%B2%D1%8F%D1%82/item/380060-%D1%80%D1%83%D1%81%D0%B8%D1%8F-%D0%B8%D0%B7%D0%BE%D1%81%D1%82%D0%B0%D0%B2%D1%8F-%D0%B4%D0%B2%D0%B0-%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5,-%D0%B2-%D0%BF%D0%BE%D0%BB%D0%B7%D0%B0-%D0%BD%D0%B0-%D1%80%D0%B0%D0%BA%D0%B5%D1%82%D0%B8%D1%82%D0%B5-%D0%B0%D0%B2%D0%B0%D0%BD%D0%B3%D0%B0%D1%80%D0%B4", "text": "Русия е включила системата свръхзвукови стратегически ракети Авангард със силози, в новата си програма за въоръжение до 2027, вместо мобилната система Рубеж, тъй като смята, че това е най-важният елемент на ядреното възпиране. Това обясни анонимен източник от военната промишленост на Русия.   Това лице е посочило, че Москва не може да финансира двата проекта едновременно. В допълнение, този факт ще засегне и ядрената ракетна система \"Баргузин\", която трябваше да бъде монтирана на влакове.   По този начин \"всички работи по Рубеж и Баргузин са замразени и тяхното възобновяване ще бъде решено, когато настоящата програма бъде изпълнена\", каза източникът.   RS-26 Рубеж е проект за високопрецизна междуконтинентална мобилна ракетна наземна система, задвижвана от твърдо гориво и относително малък размер.   Директорът на основния Център за развитие на твърдо ракетно гориво за балистични ракети, Юрий Соломонов, обяви развитието й за първи път през март 2013 година.   Няколко американски медии посочват, че RS-26 може да действа като ракета със среден обсег; т.е. да се изстрелва на разстояние по-малко от 5 500 километра.   В средата на февруари, президентът на САЩ, Доналд Тръмп, нареди неговата администрация да изготви специален доклад, за да провери, дали Рубеж нарушава Договора за ядрени сили със среден обхват ядрени сили (INF) от 1987 г., който забранява на Вашингтон и Москва да имат балистични ракети, с обсег между 500 и 5500 километра.   Авангард е проект на стратегическа междуконтинентална ракетна система, оборудвана с планиращи глави, способни да извършват маневри след отделяне от ракетата носител.   Веднъж изстреляна от ракетата носител, тя може да прекоси плътните слоеве на атмосферата със свръхзвукови скорости до 20 Mach и да преодолее всяка противоракетна отбрана.", "date": "2018.03.25", "title": "Русия изоставя два проекта за ядрено оръжие, в полза на ракетите \"Авангард\""}
{"url": "http://www.classa.bg/%D1%81%D0%B2%D1%8F%D1%82/item/380061-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BF%D1%80%D0%B5%D1%81%D0%B0-%D1%81%D0%B5-%D1%81%D1%8A%D0%B1%D1%83%D0%B4%D0%B8-%D0%B3%D0%BE%D0%B2%D0%BE%D1%80%D0%B5%D0%B9%D0%BA%D0%B8-%D0%BD%D0%B0-%D1%80%D1%83%D1%81%D0%BA%D0%B8", "text": "Събуждаш се, пиеш кафе, отиваш на работа, купуваш си вестник ... и откриваш, че е на руски език. Това наскоро се случи на много мексикански читатели, тъй като няколко медии в страната, включително Publimetro, Frontera и Reforma, поднесоха на първите си страници текстове, написани на езика на страната-домакин на Световното по футбол 2018.   Футболът и следващата Световна купа всъщност са общата нишка на всички тези корици, както и климата в Русия и туристическите атракции в страната. Отделя се място и на сибирския град Оймякон, едно от най-студените места в света, където температурите надминават 60 градуса под нулата (не се паникьосвайте: няма да се случи по време на Световната купа).   Говоренето и писането на руски език не е лесно, както показаха някои от публикуваните текстове, изглежда написани с помощта на автоматичен преводач. Има дори едно абсолютно неразбираемо заглавие на кирилица, но явно по-важно се оказва желанието.   Не е ясно защо мексиканските вестници се събудиха днес говорейки руски, но портала Sopitas подсказва, че може да е кампания на бирата Tecate, чието лого, с думата \"оригинал\", написани на руски, се появява в няколко от кориците. В снимката на профила на марката във Facebook има и фраза, написана на руски език: \"Русия ще ни направи герои\", без повече подробности.   От своя страна Publimetro потвърди на своя уебсайт, че в петък излиза с корица на руски, но не обясни причините, а просто каза \"това не трябва да ви изненадва, тъй като най-големият безплатен вестник в света е в страната на Световната купа вече от няколко години. \"", "date": "2018.03.25", "title": "Мексиканската преса се събуди ... говорейки на руски"}
{"url": "http://www.classa.bg/%D1%81%D0%B2%D1%8F%D1%82/item/380062-%D0%B4%D0%B6%D0%B8%D0%BC%D0%B8-%D0%BA%D0%B0%D1%80%D1%82%D1%8A%D1%80-%D1%81%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%BF%D1%85%D0%B5%D0%BD%D1%8F%D0%BD-%D0%B3%D0%BE%D0%B2%D0%BE%D1%80%D0%B8%D1%85-%D1%81-%D1%82%D1%8F%D1%85-20-%D1%87%D0%B0%D1%81%D0%B0", "text": "Бившият американски президент Джими Картър, заемал Белия дом между 1977 и 1981 г., заяви, че е готов да помогне на сегашния президент Доналд Тръмп да води диалог със Северна Корея. Това заяви 93-годишният политик в интервю за канал CBS, публикувал на уебсайта си фрагмент от него.   Картър припомня, че по време на мандата си \"прекарва 20 часа в разговори с висши служители в Северна Корея, така че е готов да пътува до Пхенян от името на администрацията на Тръмп, ако е необходимо\".   \"Разбирам какво искат Северна Корея и от какво имат нужда\", каза екс-президентът, добавяйки, че се е срещнал тази седмица с представител на Белия дом, за да се информира за напредъка на отношенията между двете страни в последно време.   Политикът разкритикува някои декларации на Тръмп, насочени към Северна Корея, и по-специално неговата заплаха за разгръщане \"ярост и огън\" срещу Пхенян, ако президентът на Северна Корея заплашва да атакува САЩ. Картър обаче признава, че Тръмп е реагирал доста добре на поканата за диалог, формулирана от Северна Корея.   Джими Картър получи Нобеловата награда за мир през 2002 г. за хуманитарната си работа. След като напусна Белия дом, бившият президент се включи активно в международните отношения.", "date": "2018.03.25", "title": "Джими Картър се предлага на Тръмп за Пхенян: \"Говорих с тях 20 часа\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380052-25-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "На днешната дата през 717 г. Лъв III е коронясан за император на Византийската империя.    През 1306 г. Робърт Брус става крал на Шотландия.    През 1655 г. холандският астроном Кристиян Хюйгенс открива Титан, най-големият спътник на Сатурн.    През 1680 г. пожар изпепелява Търново. От целия град остава само една къща.    През 1821 г. в Пелопонес започва гръцкото въстание за освобождаване от Османската империя.    През 1857 г. за първи път е фотографирано слънчево затъмнение.    През 1909 г. Русия мадам Попова е арестувана за над 300 убийства.    През 1941 г. кралство Югославия подписва във Виена договор за присъединяване към Тристранния пакт.    През 1954 г. RCA става първата компания в света, която пуска в масово производство цветни телевизори.    През 1957 г. с подписването на Римския договор от Западна Германия, Франция, Италия, Белгия, Нидерландия и Люксембург е създадена Европейската общност.    През 1971 г. е открит е нефтохимическият комбинат край Плевен.      ", "date": "2018.03.25", "title": "25 март, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380053-%D0%BD%D0%BE%D0%B2-%D0%BF%D0%BE%D0%B3%D1%80%D0%BE%D0%BC-%D0%B7%D0%B0-4-%D0%BC%D0%BB%D1%80%D0%B4-%E2%80%93-%D0%B3%D0%B5%D1%80%D0%B1%D0%B5%D1%80%D0%B8%D1%82%D0%B5-%D0%B7%D0%B0%D0%BA%D1%80%D0%B8%D0%B2%D0%B0%D1%82-%D0%BA%D0%BE%D0%BC%D0%BF%D1%8E%D1%82%D1%8A%D1%80%D0%BD%D0%B8%D1%82%D0%B5-%D1%83%D1%87%D0%B8%D0%BB%D0%B8%D1%89%D0%B0,-%D0%B8%D1%82-%D1%81%D0%B5%D0%BA%D1%82%D0%BE%D1%80%D1%8A%D1%82-%D0%BF%D1%80%D0%B5%D0%B4-%D0%BA%D1%80%D0%B0%D1%85%E2%80%A6", "text": "       Трите основни центъра, от които излизат същите тия кадри, дето създават 4 милиарда БВП, са заплашени от брутален погром.   В момента се готвят протести в Технологично училище “Електронни системи” (ТУЕС), но същият е проблемът на аналогичното школо в Правец, както и на професионалната гимназия “Джон Атанасов”.     Това, което бюрократите искат да направят (очевидно като част от общата разруха на образованието, поръчана отвън) е да извадят ТУЕС от Техническия университет, където сега се води някакъв вид филиал, и да го прехвърлят в общата система на средното образование.     Т.е. директорът няма да подписва договор с ректора на ТУ, а с ръководителя на регионалния инспекторат по образование (в случая това е небезизвестната Ваня Кастрева, която опита да извади Паисий от учебната програма).     Проблемът обаче идва от промяната на статута на училището. Сега като някакъв вид част от структурата на ТУ, в него работят преподаватели от самия университет. По важните технически дисциплини преподават доценти и професори от ТУ.   Ако училището мине по общия ред, всички тези хора губят правото си да преподават, защото не са завършили педагогика.   Очевидно е, че някой като е учил за компютърен инженер, не е учил паралелно и в педагогическия факултет. Така реално училището ще остане без изключително силния си и добре организиран екип в техническите дисциплини. Не е ясно изобщо възможно ли е да се създаде друг екип, защото измежду “педагозите”, разбиращите нещо от ИТ, са единици. Отделно и вътре се учат и много специализирани елементи на ИТ, което пък ако намерите педагог да го разбира, ще е цяло чудо. Там могат да преподават само инженери и хора от практиката.   Между другото, част от преподавателите са бивши възпитаници на училището, които след това (логично) са завършили Техническия университет, и в момента работят в реалната икономика като високо-технологични специалисти. Жертват от времето си, което е скъпо платено, за доста смешните хонорари на преподаватели, за да крепят системата и да има бъдеще за сегашните деца.   Тези хора, разбира се, не са учили в Педагогическия факултет.   Министерството е наясно с тази реалност, и очевидната цел на самото министерство е да разруши това училище. Същото се случи миналата година със Софийската математическа гимназия, а преди това удариха Националната природо-математическа гимназия като премахнаха приемните изпити.   Цялата тази концепция се спуска от вън, и целта е да станем държава от абсолютни дебили и тъпаци, които само слушкат и изпълняват. Мисленето е забранено. В изпълнение на замисъла, министър Кунева прокара абсолютно идиотски закон, с който сега всички се оправдават.   Но закон се променя лесно, стига да има желание. Ако желанието е да разсипеш нещо, естествено ще се придържаш към закона, направен за съсипия.   В момента основната бройка от хора, които работят в ИТ индустрията, идва от ТУЕС, Правец и “Джон Атанасов”. Децата там започват фактическа работа още в 10-11 клас, просто защото търсенето на кадри е толкова голямо, че фирмите ги привличат още от класните стаи.   Заплатите в сектора са доста високи – започват от 2000 лв. за начинаещ програмист, и стигат до 8-10 хиляди лева за добър професионалист с опит.   В момента едва няколко десетки хиляди подобни хора, генерират БВП от 3-4 милиарда лева. Всяко увеличаване на броя за добре подготвените специалисти, се превръща в поток от пари в икономиката и в държавния бюджет.     Само че – явно не това е целта. НПМГ, СМГ, ТУЕС и всички подобни трябва да бъдат разкъртени, разбити и съсипани. Ще се кълнем в “закона”, който знаем, че е приет в името на разрухата, и ще се правим на много загрижени. Но ще съсипваме. Докато не остане тухла върху тухла.   Мнозина вече вярват, че тази страна, без бесилки няма шанс да се оправи…    ", "date": "2018.03.25", "title": "Нов погром за 4 млрд. – герберите закриват компютърните училища, ИТ секторът пред крах…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380054-%D0%B1%D0%B0%D1%80%D0%B5%D0%BA%D0%BE%D0%B2-%D0%B8%D1%81%D0%BA%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B4%D0%B0-%D0%BD%D1%8F%D0%BC%D0%B0-%D0%BF%D1%80%D0%B0%D0%B2%D0%BE-%D0%BD%D0%B0-%D0%B1%D0%B5%D0%B7%D0%B1%D1%80%D0%BE%D0%B9-%D0%BC%D0%B0%D0%BD%D0%B4%D0%B0%D1%82%D0%B8,-%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B8%D0%BC%D0%B0-%D1%81%D0%B0%D0%BC%D0%BE-%D0%B4%D0%B2%D0%B0", "text": "Един сериозен и наболял проблем в устройството на управлението на България коментира евродепутатът Николай Бареков, а именно многобройните мандати, на които има право българският премиер-министър.   Вижте каква мярка за изход от ситуацията предлага евродепутатът от Групата на Европейските консерватори и реформисти:     “Има нужда от промени в Конституцията. Няма логика президентът, от който почти нищо не зависи и е избиран пряко от населението, да има право само на два мандата, а премиерът, който държи цялата власт, да има право на безброй мандати. Кажи-речи до деменция или смърт.      Капан, заложен за народа. Максимум два мандата за всеки премиер или не повече от 8 години и стига толкова. Властта изчерпва и разваля всеки. Камо ли обсебените от нея.”  ", "date": "2018.03.25", "title": "Бареков иска промени в Конституцията: премиерът да няма право на безброй мандати, а президента има само два!"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/380055-%D0%BC%D0%B5%D1%85%D0%BC%D0%B5%D0%B4-%D1%8E%D0%BC%D0%B5%D1%80-%D0%B7%D0%B0%D1%89%D0%BE-%D0%B5%D1%81,-%D1%81%D0%B0%D1%89,-%D1%80%D1%83%D1%81%D0%B8%D1%8F-%D0%BE%D1%82%D1%81%D1%82%D1%8A%D0%BF%D0%B2%D0%B0%D1%82-%D0%BF%D1%80%D0%B5%D0%B4-%D0%B5%D1%80%D0%B4%D0%BE%D0%B3%D0%B0%D0%BD", "text": "Турция безцелно променя поведението си във външната политика. Геополитическите обстоятелства не са се променили. А САЩ и Русия като две велики сили, ще гледат да извлекат полза от отслабващото влияние на Турция.   Преди срещата Европейски съюз – Турция на 26 март във Варна, начело с представителите на Европарламента редица журналистически организации – например, инициативата на АЕЖ за солидарност с турските журналисти, хвърлени в затворите, предупредиха европейските лидери по отношение на нарушаването на човешките права в южната ни съседка.   Седемдесет и пет представители на Европарламента написаха писмо до председателя на Евроейския съвет Доналд Туск и председателя на Евроейската комисия Жан-Клод Юнкер, в което настояват, че отношенията между Евросъюза и Турция трябва да се основават на спазването на основните човешки права и свободи. А в свое изявление, Жан-Клод Юнкер заяви, че очаква срещата с турския президент Реджеп Таип Ердоган със „смесени чувства”. Допреди няколко години на Турция се гледаше като на играч, който е готов да участва във висшата лига не демократичните държави, благодарение на реформите, които тя реализира по пътя към еврочленството. Особено в икономически план тази представа за Турция й помагаше много за привличане на чужди инвестиции и капитали, както и милиони туристи на годишна база. Но през последните две години Турция изгуби много от позициите си, а положителната представа за нея буквално се изпари. Сякаш някакъв мощен валяк смачка правовата държава и работещата пазарна икономика. А след тази страшна разруха, от руините се пръкна един режим, който не зачита дори правото на частна собственост, както и основните човешки права и свободи. Този режим генерира само проблеми и се подхранва от инвестициите, които страната някога направи в името на бъдещето си.     Този режим не води Турция към прозрачност, не я прави по-свободна, напротив, с произволните си методи на управление той превръща страната в типична държава от Ориента. След неуспешния опит за преврат на 15 юли 2016 г., от Турция, в която извънредното положение още не е отменено до Европейския съд по правата на човека са подадени около 93 200 жалби. Повечето от тях са били върнати от ЕСПЧ с мотива, че в Турция механизмите за съдебна защита не са изчерпани.   Разбира се, това не означава, че Европа е безразлична към процесите в Турция и не знае какво се случва там. Тук било от страна на ЕСПЧ, било от Европа като цяло в отношението към Анкара водеща роля играят други опасения.   Най-голямото опасение на Европа е дестабилизирането на Турция и появата на вътрешно напрежение. Защото на Турция се гледа като на много важна буферна зона между Близкия Изток и Европа. Затова не се обръща внимание на отсъствието на правовата държава.   Темата за бежанците отслабва позициите на Евросъюза спрямо Турция, или по-точно казано пред президента Ердоган. Същото важи и за САЩ. НАТО и Америка не гледат еднозначно на политиката на Турция към Сирия, решението за закупуване на ракетните комплекси S400 от Русия, инициативите за стратегическо партньорство с Путин, тясното обвързване с Русия в енергийния сектор и доставките на природен газ. Затова подходът на САЩ към Турция е също насочен към балансиране и успокояване на положението, както прави и ЕС. Целта е Турция да не бъде изгубена като стратегически партньор. Целите, които Русия си поставя и инструментариумът, с който тя разполага, за да ги постигне са право пропорционални. С други думи, Русия осъзнава значението на своята сила в региона. А Турция няма изграден баланс между целите, които преследва и средствата, с които разполага. По-важното от всичко това е, че сътрудничеството между Турция, САЩ и НАТО изглежда почти приключило. Турската пропаганда рисува САЩ като вражески образ. Фактическото членство в НАТО вече не е достатъчен аргумент за истинско стратегическо партьнорство.   Световните медии дори пишат за нарастващ риск от реален челен сблъсък между натовските и турските сили на сирийска територия. В такъв случай, какво се промени в геополитиката, че турските ръководители предприемат такава промяна във външната политика и политиката за сигурност на страната? В Турция външната политика и политиката за сигурност се определят съгласно интересите на президента Ердоган и съратниците му. Тези политики не се основават на някаква геополитика или търсене на баланс на силите. Именно затова Турция безцелно променя поведението си във външната политика. Геополитическите обстоятелства не са се променили. А САЩ и Русия като две велики сили, ще гледат да извлекат полза от отслабващото влияние на Турция. Точно както е било и отношението на Великобритания и Франция към нея след Първата световна война. При тези обстоятелства Турция на Ердоган се явява „болният човек” на Близкия Изток. В това уравнение Европейският съюз изглежда в слаба позиция и вероятно е приела играта на заложничество, която играе Ердоган, заради три милиона и половина бежанци, с които той държи Съюза в шах. От друга страна, при толкова проблеми с демокрацията и спазването на човешките права никой не вярва, че Турция може да стане пълноправен член на ЕС. Турция изгуби подкрепата и на „зелените” и социалдемократите, които принципно подкрепяха еврочленството й. Президентът Ердоган умело жонглира при всички тези обстоятелства и продължава да управлява без да спазва правовия и конституционния ред.   В тази игра безспорно най-силният външен фактор спрямо Турция е Русия. После САЩ. Битката между двете велики сили е стратегическа. Турция се явява само „геополитически обект”, с когото двете сили се съобразяват в зависимост от собствените си интереси, както е било по време на Карибската криза.   А Европейският съюз остава в пасивна роля, с намерението да не бъде сполетяна от бежанска вълна. При новите обстоятелства в световната политика Турция на Ердоган прави изключително рискови маневри в опасни води. Образно казано, докато турският кораб пропуска вода за Европейския съюз сякаш няма голямо значение кой ще извлече най-голяма полза – дали ще е Русия, или САЩ.", "date": "2018.03.25", "title": "Мехмед Юмер: Защо ЕС, САЩ, Русия отстъпват пред Ердоган"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380056-%D0%B2%D0%BA%D0%B8%D1%81%D0%BD%D0%B0%D1%82%D0%BE-%D0%BB%D0%BE%D0%B1%D0%B8", "text": "        И накрая опряха до Поптодорова.  Чакахме новини за приключението й в безмитния магазин на Варшавското летище, което я обезсмърти - а то се оказа съвсем друго.  От БНТ са сметнали, че Дамата с кремчето е най-подходящия събеседник за „Аферата Скрипал“ и изборите в Русия.  Да им влезем в положението – не са останали повече от 4-5 души, които да са склонни да газят в мътната вода на рутинната русофобия.    И, кой крал - крал, обаче трябва да се осигури някой от тях за текущите нужди.  Поптодорова авторитетно съобщила, че отравянето на руското ченге-предател Скрипал е „едно много тъжно, арогантно и цинично престъпление“- от което обаче „по една много тъжна ирония, имало полза за всички“.  За всички – едва ли, за Поптодорова пък – в никакъв случай.    Но тя изобщо не си дава сметка, че отдавна трябваше да изхвърли от речника си думата „престъпление“ – защото щом я спомене, публиката веднага ще се сети за личната й афера на Варшавското летище.  Обаче тия хора са си такива – пет пари не дават за публиката, дори я ненавиждат заради собствените си грехове.  Въпросната дама си въобразява, че вкиснатата й антируска риторика ще й осигури някаква амнистия. Вятър.  Не поглеждай по-високо от кремчето - би й казал Апелес, ако в древна Елада имаше магазини за козметика.  „Никой не смяташе, че ЕС така бързо ще намери обща позиция по темата“ /за Скрипал/ – казала още Дамата с кремчето.  Да, де, ден преди изборите европейските лидери дежурно обобщиха, че Путин е демон, който се забавлява с отрепки като въпросното ченге-предател.  Обаче ден след изборите, Юнкер Целувачът коленопреклонно измляска ботуша на Руския Император.  Хора като него нямат никаква тежест в очите на публиката - всичко, което изговарят, е лекьосано от притворство и бакалски сметки.  Никога няма да бъдат взимани на сериозно – готови са да подписват декларацийки за предателя Скрипал, но мълчат за ареста на Саркози, примерно – един, като тях.  За руските избори Дамата с кремчето казала: „Атмосферата беше като на сеанс, основан на десетилетно внушение“.  Почти същата фраза използвал и един друг спец от тази порода, той пък вместо „сеанс“ казал „социалистическа манифестация“.  Тия хора са си плюли в устата - независимо дали имат афери с крадена козметика, или не.  Дамата с кремчето ни нахранила с още обобщения: „Силата е първа стойност, тя е с най-голяма стойност /в Русия/. Но никъде в тази кампания не чухме за живота вътре в Русия“.  И това го казва човек, който досега и една думица не е обелил за живота „вътре“ в България.    Неколцината американски сакати „лобисти“ изглежда са минали преди изборите набързо през някакъв общ инструктаж – понеже и Соломон П. говорил за руската „сила“.  Никаква следа обаче не остава след напъните им, трудолюбиви са, обаче безталантни – влече ги единствено Зовът на Яслата, на която са зачислени.  Събуждат искрено съжаление заради напразните усилия, които полагат – сякаш са повярвали, че някой ден суратите им ще бъдат издялкани – ако не в планината Ръшмор, до Бащите на Америка, то поне в някой баир в Пернишко.  Тези хора си останаха последните Мунчовци на грубото противопоставяне, деградацията им е очевидна и дори трагична.  Влиянието им над публиката е нулево, тя с основание отдавна ги презря, понеже разбра, какво ги мотивира.  И клоунадите им бързо я отегчиха: Пасито в „Трабант“, Пасито в кабината на изтребител Ф-16, Пасито се подмилква на Кадафи /да, онзи /.  Театрото на многострадалната Поптодорова също отврати публиката.  Друг от тия пък извадил от нафталина убийството на Борис Немцов, за да го припише отново на Путин.  Дърварски хватки без никакъв ефект.  Американците трябва да стимулират петата си колона у нас за нови пропагандни подходи, но това няма да е лесно, поради очевидната ѝ недъгавост и изчерпаност.  А и авангардът на тази колона „Отворено общество“ трайно се снабди с антипатиите на българите.  Нашите политически слабаци обаче се плашат от примера на Унгария, и дори на Израел, които поставиха соросоидите на мястото им.  Тукашните пу.ьовци знаят само да благодарят, това е най-лесното.  Русофобията на „лобистите“ изглежда съвършено неоправдана: един е бил преводач на Живков, друг – син на активен борец срещу фашизма и капитализма, трети учил в Москва.  Някои по-подозрителни хора дори смятат, че те, всъщност, са истинското, тайно руско лоби у нас.  Отегчителни и примитивни в „западнячеството“ си, което нахално ни натрапват, те сякаш имат за цел да отблъснат хората именно от Запада.  Майната й на русофобията им – но те са си неприкрити българофоби, и не го крият. А това е отвратително.  Но пък неизменно получават трибуна, телевизионните ярета мрат да слушат глупотевините им.  И най-често имат комфорта да се пуйчат без опоненти край себе си - това го практикува дори телевизията на „всички гледни точки“.  Накрая, ползата от напъните на Поптодорова и другите от Кръжеца на Яслата е колкото ползата от изкуствения скандал с отрепката Скрипал - никаква.  Вече дори не успяват да развеселят публиката, опротивели са й: ти й люскаш лафове за престъпления и избори, тя си мисли за кремчето ти.  Каквото и да дрънка Пасито, хората се сещат и гневят на отвратителната му фраза „Майната му на Православието“ - с тази фльонга ще си остане завинаги.  След като Бжежински нареди директивата си за православието, нашето бжежинче й притури една майна - и готово.  Ако Соломон не се правеше на евреин /по целесъобразност/, можехме да кажем, че е измътил една фраза, на която би завидял и Бай Ганю.  Тия са си ясни – големият грях обаче е на телевизиите и на гламавите водещи.  Парадът на паситата постепенно доведе до пълен крах сериозността на телевизиите.  Необяснимо и направо патологично е упорството им да танцуват с Нищото, да ни го натрапват за нещо важно и достоверно.  Така те се превръщат в ходатаи на несмислени, арогантни тези.  Не е голямо удоволствие с отрепки-предатели или кахърни лобисти бездарно да доказваш „евроатлантизма“ си.  Както казваше Левчев, „Бездарието е фашизъм“.  С утвърждаването на нелепи хора, с жаждата си изобщо за нелепости, телевизиите/водещите упорито развращават публиката.  Тия дни всевъзможни идиоти си разпасаха поясите покрай Трети март – но нито един водещ не потърси историците Косев и Дойнов, за да представят новата си книга „От Шипка и Плевен до Сан Стефано и Берлин“.  Извън другото, това издава страх от познанието – затова се задоволяват да прехвърлят оттук-оттам вестниците, сякаш е непосилно усилието да прочетеш една книга, непрекъснато ни подсказват, че е нежелано да си грамотен.  Живей си с просташките подмятания и си хвърляй калпака.  Всъщност, някои удобни всезнайковци са си поп Гапоновци – провокатори: колкото повече дрънкат за убийството на Райко Алексиев, толкова повече хората се сещат за Гео Милев.  Кога обаче политическият хермафродит Пръмова ще нареди да се направи предаване за „Белите нощи“ през 1925-а?  Никога, разбира се, макар че и отвън, и отвътре е червена до неприличие.  Дори северно-корейците вече разбраха, че трябва да има някакви граници на враждебността.  Само нашите лобисти-талибани не проумяват това.", "date": "2018.03.25", "title": "Вкиснато лоби"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380057-%D0%BA%D0%B0%D0%BA-%D1%89%D0%B5-%D1%81%D0%B5-%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D1%8F%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BF%D0%BE-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8-%D0%BD%D0%B0-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5", "text": "Правосъдният министър Цецка Цачева изрази задоволство от това, че е намерено решение за отделяне на допълните средства за заплати на служителите от главните дирекции \"Охрана\" и \"Изпълнение на наказанията\" към правосъдното министерство.    В предаването \"Седмицата\" по Дарик тя обаче подчерта, че не става дума за процентно увеличение на възнаграждения. \"Говорим не за процентно увеличение, тъй като средствата за всички е ясно - онова, което може да бъде отпуснато в момента, е в размер на 15 млн. лева. Как те ще бъдат разпределени, зависи от волята на синдикалните организации. Аз имам много коректна приказка с тях. Най-кратко казано в две посоки ще върви увеличението\", каза правосъдният министър.      На първо място изравняване на така наречената база за специфични условия за труд, която за служителите МВР към 1 януари беше 190 лева, а за служителите в двете главни дирекции на МП беше с 50 на сто по-малко - 95 лева, при законодателна регламентация, че те трябва да бъдат под един и същ режим, обясни Цачева. Около 6 млн. лева от тази сума ще бъдат дадени за изравняване на сумите за специфични служебни дейности между служителите на министерството на правосъдието и на МВР, които работят на аналогични позиции. Останалата сума - около 9 млн. лв., ще бъдат разпределени само по правила, които се приемат от страна на синдикалните организации, категорична бе Цачева.      \"Това, за което сме говорили - че е коректно да има увеличение за онези позиции, които за системата на изтърпяване на наказанията е за упражняване на служебни функции, които пряко контактуват с изтърпяващи наказания \"лишаване от свобода\". Става дума за надзиратели, за други трудови функции, които са най-тежки като полагане на труд и най-непривлекателни\", каза правосъдният министър.      Тя отново подчерта, че не става дума за процентно увеличение за заплати, а за отделни позиции там, където към момента има диспропорция между длъжности, които трябва да бъдат с един и същ режим и законово те са така, в МВР и МП. Цачева напомни, че едно е да си надзирател в затвора, друго е да работиш в затворническо общежитие от открит тип, друго е да работиш в пробационна служба.      България има значителен напредък в подобряването на условията в местата за лишаване от свобода, както при условията на труд за тези, които работят в системата, така и за тези, които изтърпяват наказанията, посочи още Цачева. По Норвежкия механизъм има възможност да започне строителството нов затвор в района на Кремиковци още през лятото на тази година, каза министър Цачева.    Общата визия за развитие на наказателната политика в Европа е превенцията, а не пътя на засилване на санкцията и размера на наказанията, подчерта министър Цачева. Когато се провежда политика, много внимателно трябва да се правят промени в НК, защото пипнеш ли един състав, се стига до нарушаване на други принципи, допълни тя.    Не е добър законодателен подход да се внасят много законопроекти за изменения на НК по конкретни случаи, допълни тя, отговаряйки на въпроса защо трябва да се засилват наказанията, примерно, за незаконен улов на риба. Тя допълни, че може би все още не е намерен, в част от редакциите, необходимият баланс. Според Цачева проектът трябва да мине на първо четене, но да се редактира преди второ четене.", "date": "2018.03.25", "title": "Как ще се разпределят парите за по-високите заплати на надзирателите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380048-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-vs-%D1%81%D1%83%D0%B7%D0%B0%D0%BD%D0%B8%D1%82%D0%B0", "text": "Най-актуалните лолитки в музикалния шоубизнес Гери-Никол и Сузанита се състезават напоследък коя ще качи повече снимки, чийто акцент пада върху бедрата.     Колкото и да се опитват феновете да изберат най-сексапилният, все пак трябва да се направи ясното уточнение, че двете певици се състезават в две различни дисциплини. Сузанита има типично моделски мерки – слабичка е и фигурата й е пропорционална.      Гери-Никол е в малко извънгабаритната схема – тя си има тънка талия, но пък голямо дупе и бедра. Както гласи поговорката – „За всеки влак си има пътници\", така и за двете си има два различни типа обожатели.      Едните харесват едричките мацки, а другите кльощавите. Именно затова дума не може да става за мерене на татуирани баджаци на двете девойки.      И Гери, и Сузи са си секси по своему, а съдейки по коментарите се радват на доста внимание от страна на представителите от мъжки пол.  ", "date": "2018.03.25", "title": "Гери-Никол vs. Сузанита!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380049-%D1%84%D0%B5%D0%BC%D0%B8%D0%BD%D0%B8%D1%81%D1%82%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82", "text": "Френските феминистки са се опълчили срещу един публичен дом, в който клиентите не ползват истински живи проститутки, а роботи.  \r\n   Те твърдят, че тези жрици на любовта не могат да окажат съпротива и следователно са подложени на насилие. \r\n   \r\n              ", "date": "2018.03.25", "title": "Феминистки протестират...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380050-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-25-%D0%BC%D0%B0%D1%80%D1%82", "text": "Ще искате всичко наведнъж - щастие, любов и пари. Разбира се, мечтите не са вредни, но без активна работа, нищо няма да постигнете. Особено ако въпросът касае финансите. Опитайте се да намерите нещо по-обещаващо, за да не се упреквате в бездействие. Вечерта може да обиколите магазините и да актуализирате гардероба си. Препоръчително е, по-често да си спомняте за преките си задължения в работата. Вие сте свикнали да разчитате повече на другите, отколкото да вършите сами задачите. Партньорът ви в брака, може да организира някоя кавга, което окончателно да ви развали настроението. Да избягате от откровения разговор няма да стане, но да погледнете на това достойно, е във ваша власт. Не трябва да се обезсърчавате, дори ако възникналите проблеми ви изглеждат много трудни. Вие сте пълни със сила и идеи, които ще ви помогнат да преодолеете всичко. Опитайте се, да намерите някой, който да ви даде морална подкрепа. За да поддържате стабилност във финансите, трябва да планирате предварително семейния бюджет. Очаква ви, буря от чувства и емоции, което само ще изостри ситуацията в личния ви живот. Научете се да бъдете сдържани, за да не създавате проблеми на себе си и близките. И още един мъдър съвет - спрете да иронизирате. Особено ако пред вас са, по-опитни и зрели личности. Вечерта е възможно кратко пътуване. Ще похарчите толкова много пари за глупости, че вечерта ще разберете колко непрактично сте постъпили. Ако решите да пазарувате, вземете със себе си приятел, който да ви пази от необмислени покупки. Нека мъдростта му, да ви води. Вечерта е възможно незабравимо романтично запознанство. Между другото, то може да прерасне в сериозна връзка. Стремете се към хармония на тялото и душата, а също и се погрижете за здравето си. Добър ден, за да се справите с лошите навици, да се откажете от пушенето или лакомствата. Ако имате желание, посетете църква и се помолете. Пътуванията, ще бъдат успешни, ако си осигурите компания и предварително ремонтирате колата. Трябва по-сериозно да се отнасяте към финансовото си положение. Ако имате мечта, да си купите нещо скъпо и полезно, тогава се откажете от малките покупки. Дръжте емоциите си под контрол, за да не се карате с другите хора. Вечерта е възможна съдбоносна среща, която ще ви свърже с любимия човек.   Препоръчително е, да се съсредоточите върху личния бюджет, кариерното развитие и емоционалното си състояние. От изкушения в интимен план е по-добре да се откажете, защото те, освен временно удоволствие, друго няма да ви донесат. По-добре посветете деня на духовно развитие, учение или спорт. Вечерта е възможна покана за гости от приятел.   Ще бъдете толкова увлечени, че няма да може да контролирате собствените си желания. Уви, има шанс да попаднете в зависимост от нечестни и ласкателни хора. Колкото по-реалистично гледате на себе си и на поведението си, толкова по-добре. Особено ако се стремите към активна дейност, а не към лекомислие и безделие. Не всичко е толкова лошо и тъжно, колкото изглежда на пръв поглед. Може да получите такива грандиозни възможности, че да забравите за неуспехите. Ако погледнете на всичко оптимистично, ще успеете, дори личния си живот да уредите, така както искате. Въпреки че, да поговорите откровено с избраника си никога не е излишно. Временно, ще загубите интерес към основната си работа, тъй като по-голямата част от времето, ще ви отнема допълнителна сфера на дейност. Планирайте бюджета си до края на месеца, за да се чувствате финансово независими. Упоритостта, ще ви помогне да преодолеете личните проблеми, но не прекалявайте. Възможен е, безпрецедентен късмет в любовта, когато ще може да получите всичко, за което сте мечтали. В работата не е необходимо да стигате до крайности и да изпълнявате всичко, което ви е поръчал началникът. Все още имате време да обмислите всичко, както и да се огледате за друга област на дейност.", "date": "2018.03.25", "title": "Дневен хороскоп 25 март"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380051-%D1%81%D0%B2%D0%B5%D1%82%D0%BE-%D0%B1%D0%BB%D0%B0%D0%B3%D0%BE%D0%B2%D0%B5%D1%89%D0%B5%D0%BD%D0%B8%D0%B5", "text": "    В днешния ден християните възпоменават радостното за всички събитие: Ангел Божий донесъл на Дева Мария вест за скорошното явяване на отдавна очаквания Спасител. Нека си припомним какво благовествува  , който по-подробно от другите евангелисти описва събитията, предшествували  .             В шестия месец след като архангел Гавриил възвестил на свещеник Захария за рождението на  , същият Божий вестител бил пратен в Назарет  при Дева Мария. Тая преблагословена Дева била сгодена за един благочестив човек, на име  , който произлизал, както и тя, от рода на  .   Ангелът се явил при пресветата Дева и казал:  Смирената Дева се смутила от тия думи. Но ангелът продължил:   Пресвета Дева казала на ангела:  — Ангелът й отговорил:    След това ангелът възвестил също така на пресвета Дева за радостта, обещана на сродницата й  , която скоро трябвало да роди син.   Ангелът си отишъл, а светата Дева се отправила в планинската страна, при сродницата си Елисавета, която си изпълнила с Дух Светий и я приветствала, наричайки я майка на Господа.     Пресвета Дева била, както е известно, дъщеря на  , които още от рождението й я били посветили Богу. Когато станала на три години, те я  . Скоро след това те умрели. А пресвета Дева Мария, като останала под напътствието на свещенослужителите, постоянно се намирала в храма, молела се и чела Свещеното Писание.   Преданието говори, че когато светата Дева навършила годините, в които според юдейския обичай девойките встъпвали в брак, първосвещеникът й обявил, че не може повече да остава в храма и че тя трябва да си избере съпруг.   Но пресвета Дева Мария отговорила решително, че била посветена от родителите си и сама се посветила Богу, затова тя трябва завинаги да остане девойка. А в Юдея нямало обичай доброволно някой да избира безбрачен живот за служене Богу и затова, за да не се наруши общоприетият обичай, свещениците сгодили Мария за един благочестив старец, на име Йосиф, далечен неин родственик, който трябвало да я пази.   Пресвета Дева Мария, като минала в дома на праведния Йосиф, водела скромен живот; занимавала се с ръкоделие и споделяла домакинските грижи с дъщерите на Йосиф.   Гласът й не се чувал в празни и шумни разговори; тя била кротка и мълчалива; най-голяма радост за нея било четенето на свещените книги.   Като изучила пророчествата, тя знаела, че е близко дохождането на Месия - Христос. В пророчествата на Исаия тя чела, че Месия трябва да се роди от Дева (Ис. 7:14), и от все сърце желаела да види тая благочестива Дева и да стане макар последна робиня на тая, от която ще се роди Спасителят на света.   И ето, тя сама трябвало да бъде Майка на Сина Божий!   Пресвета Мария със смирение и неописана радост приела тая блага вест: \"Душата ми величае Господа - отговорила тя на Елисаветиното приветствие - и духът ми се зарадва в Бога, Спасителя мой, защото Той милостно погледна смирението на рабинята Си, защото ето, отсега ще ме облажават всички родове; загдето Силният ми стори велико нещо, и свето е името Му; и Неговата милост е от род в род за ония, които Му се боят.\"   \"Днес е началото на нашето спасение - възпява св. Църква - и разкриване на вечната тайна: Син Божий става Син на Дева и Гавриил благодат благовествува  Затова нека и ние с него да пеем на Богородица:  Радвай се благодатна, Господ е с Тебе!\"", "date": "2018.03.25", "title": "Свето Благовещение"}
{"url": "http://www.classa.bg/%D1%81%D0%B2%D1%8F%D1%82/item/380044-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BD%D0%B0%D0%BF%D1%83%D1%81%D0%BA%D0%B0%D1%82-%D1%84%D0%B5%D0%B9%D1%81%D0%B1%D1%83%D0%BA", "text": "            Космическата компания Спейс Икс и производителят на електрически автомобили Тесла Мотърс закриха профилите си в социалната мрежа Фейсбук. Техният собственик, милиардерът Илон Мъск, бе призован от един негов последовател в Туитър да изтрие Фейсбук-страницата на Спейс Икс. В отговор Мъск написа: \"Въобще не знаех, че имаме страница във Фейсбук. Ще го направя.\" В социалната мрежа, създадена от Марк Зукърбърг, Спейс Икс и Тесла имаха по около 2,6 милиона последователи.     Малко преди това интернет компанията Mozilla и банка Commerzbank преустановиха рекламните си кампании във Фейсбук. Причината: скандалът с личните данни.   Преди няколко дни стана ясно, че британската аналитична компания \"Кеймбридж Аналитика\" е обвинена, че е използвала информация от профилите на 50 милиона потребители на Фейсбук с цел да се повлияе на изборите в САЩ през 2016.     След няколко дни на мълчание основателят на Фейсбук заяви, че неговият концерн е допуснал грешка. \"Това беше голяма злоупотреба с доверието. Наистина съжалявам за случилото се\", каза той пред CNN.   Високопоставени американски политици официално призоваха Зукърбърг да се яви пред специална комисия във Вашингтон и да отговори на критичните въпроси, които ще му бъдат зададени от членовете ѝ. Изслушването обаче няма как да се проведе преди края на великденската ваканция на Конгреса.   Следователи претърсиха централата на \"Кеймбридж Аналитика\" в Лондон   В същото време британски съд постанови претърсването на лондонската централа на \"Кеймбридж Аналитика\". Според британски медии, 18 служители от Службата за защита на данните са участвали в акцията, проведена в петък вечер. Компанията е заподозряна в това, че по неправомерен начин е добивала данни от потребители на Фейсбук, които е използвала за непозволена рекламна предизборна кампания сред милиони американски избиратели, и така е повлияла на техния избор в полза на Доналд Тръмп.     Особено интересен е начинът, по който се стигна до разкриването на този скандал. Изпълнителният директор на \"Кеймбридж Аналитика\" Александър Никс беше заснет със скрита камера да обяснява начините за оказване на натиск върху политици, участващи в избори. Неговата фирма можела да изпрати например \"момичета до къщата на кандидата\". Репортер на британската телевизия Channel 4 се беше представил за потенциален богат клиент, който иска да помогне на няколко кандидата да постигнат успех на изборите в Шри Ланка. След излъчването на репортажа Александър Никс беше уволнен.", "date": "2018.03.25", "title": "\"Големите\" напускат Фейсбук"}
{"url": "http://www.classa.bg/%D1%81%D0%B2%D1%8F%D1%82/item/380045-%D0%B2%D0%B0%D0%B6%D0%BD%D0%B0-%D0%BB%D0%B8-%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D1%8F", "text": "            Случаят изглежда пределно ясен: една млада жена бива изнасилена и умъртвена. Извършителят е млад мъж – бежанец, който твърди, че е от Афганистан. В социалните медии се надига буря от възмущение, медиите отразяват нашироко убийството в южногерманския град Фрайбург, а в страната расте страхът от чужденците.   Не толкова голям бе интересът на обществото и медиите към едно събитие, последвало малко по-късно: в центъра на Фрайбург се събраха афганистанци, за да изразят съпричастие към близките на убитата Мария. „Искаме да покажем, че не всички бежанци са престъпници\", заявиха някои от събралите се там бежанци, което прозвуча като опит за оправдание.   В седмиците след убийството на Мария Л. през есента на 2016 година, няколко граждански инициативи във Фрайбург, защитаващи правата на бежанците, трябваше да блокират своите сайтове, тъй като бяха засипани от обиди и враждебни коментари. като например това, че били „закрилници на убийци\".   Извършителят на убийството Хусеин К. наскоро беше осъден на доживотен затвор. И макар съдебният процес срещу него да е приключил, дебатът в обществото не стихва.   \"В момента има силно фиксиране над темата за негерманските извършители. Често пъти виждаме по колко фатален начин това се отразява на някои несправедливо заподозрени хора\", казва юристката Дорис Либшер от Хумболтовия университет в Берлин. Тя твърди, че през последните години има увеличение на „расистките и човеконенавистни обвинения срещу различни малцинства\", които явно все по-малко стряскат обществото. А от тях най-често страдат малцинствата, добавя изследователката на дискриминацията и расизма.     Националната принадлежност на един престъпник не може да обясни защо той е извършил определено деяние, твърди криминоложката Дана Хунолд. Според нея, прекалено силното фокусиране върху произхода на извършителите може да отведе и към грешна следа – както например при серията убийства над чужденци в Германия, извършена от дяснотерористичната групировка \"Националсоциалистически нелегални\". Тъй като жертвите в този случай бяха предимно от турски произход, полицията първоначално подозираше самите семейства или турски трафиканти на дрога. В случая следствените органи са били заблудени от признака „произход\".     Извършителят Хусеин К. получи най-тежкото възможно наказание - доживотна присъда   Дискусията за това дали да се споменава националният произход на извършителите на престъпления придоби особена острота след новогодишната нощ в Кьолн при посрещането на 2016-а. На площада пред Кьолнската катедрала тогава се стигна до сексуални издевателства над жени, извършени предимно от мигранти от Северна Африка. Впоследствие бяха отправени обвинения не само към работата на полицията, а и към оскъдните информации на медиите, в които отначало не се съобщаваше, че сред извършителите е имало и голям брой бежанци.   Голям брой германски журналисти тогава се запитаха как точно би трябвало да се съобщава за подобни престъпления. Германският кодекс за работата на медиите също не може да послужи като точен ориентир. Той препоръчва произходът на извършителите да се назовава само когато това се налага поради високия обществен интерес. Но кога има такъв?     Цветя и свещи на лобното място на Мария Л. във Фрайбург   Различните медии процедират по различен начин. В „Саксонски вестник\" в Дрезден например винаги назовават произхода на извършителите, защото са на мнение, че това е важен елемент от цялата информация. „Ако не го правим, хората така или иначе ще си мислят, че става дума за чужденци\", казва криминалният репортер Александър Шнайдер. Вестникът обаче не пропуска да спомене и когато германски граждани са замесени в престъпления.   Юристката Дорис Либшер обаче не е съгласна с подобна практика. „Би трябвало да се преценява дали общественият интерес е по-голям от вредата, която би могла да бъде нанесена на отделен човек или на група от хора\", казва тя. И предлага един по-различен поглед: „Когато десните популисти тръбят, че бежанците внасят убийства и престъпност в Германия, аз се съгласявам с тях. Защото имаме много случаи на опожарявания на бежански приюти и дори на убити бежанци, т.е. на хората, които по закон трябваше да защитаваме\".", "date": "2018.03.25", "title": "Важна ли е националността на извършителя?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380046-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D1%86%D0%B0%D0%BA%D0%B0-600-%D0%B1%D0%BE%D0%BD%D0%B0%D0%B7%D0%B0-%D0%B8%D0%BC%D0%BE%D1%82", "text": "Мая Илиева купи втори имот в Доминикана, за който е броила 600 000 долара. Там тя има още 12 луксозни апартамента в курорта Кабарете, пише „Телеграф\".    Точно там навремето Жоро е инвестирал 500 000 долара в имоти, които сега струват двайсет пъти по-скъпо.    След разстрела на Главния неговата вдовица запазва имота и се споразумява с управата на курорта да получи 12 луксозни апартамента в новостроящия се комплекс, а срещу това да предостави земите си за изграждане на спортни съоръжения и атракциони.      Единият от дванадесетте апартамента Мая отделя за себе си, а останалите отдава под наем, като получава по над 1000 долара седмично само от един апартамент в зависимост от лукса и площта.      Всичките те са над 300 квадратни метра и в момента се смята, че струват около 25 милиона долара. Новопридобитият имот е в близост до комплекса. Все още не е ясно дали там ще бъде приложена същата схема с изграждане на туристически комплекс на мястото.    Регионът се смята за един от най-добрите в света за екстремни морски спортове като кайф сърф и от година на година е посещаван от все по-богати туристи.", "date": "2018.03.25", "title": "Мая Илиева цака 600 бона за имот"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380047-%D0%BD%D0%B0%D0%BE%D0%BC%D0%B8-%D0%BA%D0%B5%D0%BC%D0%B1%D1%8A%D0%BB-%D1%81%D1%82%D0%B0%D0%BD%D0%B0-%D0%BD%D0%B0-40", "text": "Наоми Кембъл ще получи наградата \"Модна икона\" като знак на признание за 40-годишната й кариера на модел, съобщи Контактмюзик. Отличието ще й бъде връчено на церемонията за наградите на Съвета на модните дизайнери в САЩ на 4 юни. Наоми тръгва по стъпките на предишни носители на наградата, като Риана, Бионсе, Дейвид Боуи, Фарел Уилямс и Кейт Мос.      \"За мен е голяма чест да получа признание от Съвета на модните дизайнери в САЩ чрез тазгодишната награда \"Модна икона\" - заяви 47-годишният супермодел пред сайта Vogue.com.      - Тъй като съм от Лондон, стилът ми винаги е бил повлиян от динамичната и вечно променяща се стрийт култура и музикалната сцена.      Отраснах в тази индустрия и ще съм вечно благодарна на американските модни дизайнери, които ме подкрепяха през цялата ми кариера.\" Церемонията ще се състои в Бруклинския музей в Ню Йорк. Водеща ще е американската актриса Иса Рей.      Даян фон Фюрстенберг, Нарсисо Родригес и Каролина Ерера ще получат награди съответно за позитивна промяна, цялостни постижения и на учредителите за принос към модната индустрия, а Международната награда ще бъде връчена на Донатела Версаче за работата й, почитаща наследството на брат й Джани, който основа легендарната модна къща \"Версаче\" през 1978 г.    ", "date": "2018.03.25", "title": "Наоми Кембъл стана на 40"}
{"url": "http://www.classa.bg/%D1%81%D0%B2%D1%8F%D1%82/item/380038-%D1%80%D1%83%D1%81%D0%B8%D1%8F-%D0%B2%D1%81%D0%B8%D1%87%D0%BA%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D1%81%D0%B8%D1%80%D0%B8%D1%8F-%D1%81%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%82-%D0%B8-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D1%82-%D0%B8%D0%B7%D0%B2%D1%8A%D0%BD-%D0%B3%D1%80%D0%B0%D0%BD%D0%B8%D1%86%D0%B0", "text": "    Това заяви началникът на Генералния щаб на Въоръжените сили, първият заместник министър на отбраната на Русия Валерий Герасимов.               Той отбеляза, че преди Русия да застане в конфликта на страната правителството, Сирия над четири години фактически водила необявена война за правото си на съществуване.   «Кога тази борба в резултат на вътрешни безредици прерасна във военен конфликт — няма ясен отговор», подчерта главата на Генералния щаб.   През февруари турският президент Реджеп Ердоган призова САЩ да завършат в Сирия своя «театър за борба срещу ИДИЛ».", "date": "2018.03.25", "title": "Русия: Всички терористи в Сирия се управляват и финансират извън граница"}
{"url": "http://www.classa.bg/%D1%81%D0%B2%D1%8F%D1%82/item/380039-%D0%B7%D0%B0%D1%89%D0%B8%D1%82%D0%BD%D0%B8%D1%82%D0%B5-%D0%BC%D0%B8%D1%82%D0%B0-%D0%BD%D0%B5-%D1%81%D0%B0-%D0%B8%D0%B7%D0%BC%D0%B8%D1%81%D0%BB%D0%B5%D0%BD%D0%B8-%D0%BE%D1%82-%D1%82%D1%80%D1%8A%D0%BC%D0%BF", "text": "             Има много исторически примери за протекционизъм посредством защитни мита. Включително в САЩ. Например През 1930 година след големия срив на Уолстрийт влезе в сила законът Хоули-Смут, който увеличава драстично митата за много вносни стоки. Какви бяха последиците от това?   Американският пазар се капсулира за страни като Германия, които искаха да овладеят икономическата криза чрез дъмпингови цени. Германският канцлер Брюнинг тогава е опитал да смекчи кризата в Германия чрез механизмите на външната търговия. Това е станало за сметка на страни, които е трябвало да се справят с излишъците на германския износ. Всичко това е продължило около година, преди САЩ да наложат защитни мита.   Днес няма икономическа криза. Тази защитна стена от мита, която издигнаха американците през 1930 година, е била следствие от надигналата се тогава популистка вълна в страната. Нито президентът, нито представителите на истаблишмънта по онова време тогава са наложили високите мита, а група конгресмени, които са успели да се наложат над влята на правителството.    В много американски учебници законът Хоули-Смут е сочен като пример за това, че протекционизмът не работи. Повишаването на митата дори засилва Голямата депресия от 1930-те години.   Икономическата криза в началото на 1930-те години не е предизвикана от световната икономика, а от капиталовия пазар. Срещу което повишаването на митата не вършат почти никаква работа. Високите мита тогава са направили така, че американците да се почувстват по-добре. И този популистки обществен натиск е окуражил следващия президент Рузвелт да прокара т.нар. \"New Deal\", което е било истинската стратегия срещу световната икономическа криза.    Да обърнем поглед към Германия. През 1878/1879 година Бисмарк въвежда високи защитни мита. Какви са били неговите съображения?   Този случай може да бъде сравнен със сегашната ситуация. Втората половина на 19-и век е фаза на глобализация и Германия е сред печелившите от нея. По това време възниква голямата химия, машиностроенето, електротехниката, създават се фирми като BASF и Siemens. Това са високотехнологични фирми, които правят голяма част от своя оборот на световния пазар. Вследствие на глобализацията обаче германският стоманодобив и земеделието в източната част на страната губят своите пазари. 40 процента от всички трудещи се тогава са били тежко засегнати от глобализацията. Затова Бисмарк въвежда високи мита на тези пазари.    И този ход се оказва успешен: стоманодобивът се модернизира, а селското стопанство се стабилизира. Сегашната ситуация е почти същата - високотехнологичната индустрия по западното и източното крайбрежие на САЩ печели от глобализацията, а индустрията във вътрешността на страната е сред губещите отрасли. Нито една държава не може да си позволи да страда голяма част от населението ѝ. Аз интерпретирам защитните мита като отчаян опит да се повлияе на глобализацията в САЩ. Съмнявам се обаче, че стоманодобивната промишленост днес може да играе същата роля, както навремето в Германия.   Митнически ставки върху някои продукти, налагани в САЩ и ЕС    Наказателните мита на Доналд Тръмп отнасят много критки. Твърди се, че протекционизмът е нещо лошо, че митата водят до покачване на цените и намаляват конкурентоспособността. Но примерът с Бисмарк показва, че нещата са по-сложни.   Да. И затова има чисто научни причини. Помислете за Фридрих Лист /1789-1846/, който е един от най-известните германски икономисти. По принцип той е привърженик на свободната търговия, но доказва, че тя е добра само за тези, които са конкурентоспособни на световните пазари. Затова се застъпва за наказателни мита в Германия, но само докато страната се изравни в икономическо отношение с държави като Великобритания, например. А становището, че на световните пазари трябва да важат само либералните правила на свободната търговия, е чисто идеологическо. Понякога е смислено налагането на защитни мита, за да бъде повишена конкурентоспособността на собствената икономика.    Американският президент говори за реципрочни митнически тарифи, или т.нар. огледални мита. Би било справедливо, ако за едни и същи стоки в двете страни важат еднакви мита. Ако обаче сравним вносните мита в САЩ и ЕС, ще видим, че от хиляди и хиляди продукти само при една малка част от тях - около една четвърт - митата са еднакви в двете страни. Как се обяснява това?   През втората половина на 19-и век, тоест в тази фаза на глобализацията, съществуват стотици двустранни търговски споразумения с твърдо заложени мита. Така се стигна до GATT /General Agreement on Tariffs and Trade\", от което възникна днешната Световна търговска организация (СТО). Между 1947 и 1993 година се проведоха осем кръга преговори, при които бяха постигнати компромиси под мотото \"ако ти въведеш мита за определена стока, аз мога да въведа мита за други стоки\". Имаше и много конфликти на интереси, като например т.нар. \"пилешка война\" през 1964 година. САЩ изнасяха много аграрни продукти, а Франция искаше да защити собствените си фермери на всяка цена. Бъркотията в митата има дълга традиция и е дълбоко свързана с вътрешнополитически интереси.   Проф. Вернер Абелсхаузер    Как ще коментирате аргумента на Тръмп, че голяма част от световната търговия е в ущърб на САЩ? Този аргумент принципно не е грешен, но важи само за определени пазари. Нека погледнем компютърната индустрия по западното крайбрежие на САЩ. Тя има редица предимства в Европа, които не се измерват само в пари. САЩ правят добър бизнес в сферата на компютърните технологии и досега почти не плащаха данъци и мита. Тоест аргументът, че търговията била в ущърб на САЩ, лесно може да се обърне.    Засега конфликтът около стоманата и алуминия е потушен, а ЕС е пощаден от наказателни мита. Но ЕС вече беше обявил, че ще вземе контрамерки. Китай също ще реагира по някакъв начин. Възможно ли е този спор да ескалира?   Смятам това за малко вероятно. Не съществува опасност и от търговска война. Последната търговска война беше по времето на Студената война, когато западните фирми отказаха да доставят компютри на Русия. Тя обаче не може да се сравни със сегашната ситуация. В момента не става дума за война, а за предоговаряне на правилата.  ", "date": "2018.03.25", "title": "Защитните мита не са измислени от Тръмп"}
{"url": "http://www.classa.bg/%D1%81%D0%B2%D1%8F%D1%82/item/380040-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2%D0%B8%D0%B4%D0%B5%D0%BE-%D1%82%D0%B5%D0%BA%D1%81%D1%82", "text": "\r\n             \r\n\t \r\n \r\n\t \r\n Уважаеми граждани на Русия! Скъпи приятели! \r\n   Днес ЦИК обяви окончателните избори от президентските избори. \r\n   На тях взеха участие повече от 76% от избирателите – повече от 73 млн. граждани. За действащия държавен глава гласуваха повече от 65 млн. граждани – повече от 76% от избирателите. Това е най-високото равнище на подкрепа в историята на нашата страна. \r\n   \r\n   На 18 март, веднага след обявяването на първите резултати, аз изнесох речи на митинг на Манежния площад и в своя предизборен щаб. Благодарих на своите привърженици, на всички, които участваха на изборите – в тази нощ това бе своевременно и необходимо. \r\n   Въпреки това, отчитайки мащабната, безпрецедентна подкрепа, която ми оказахте, смятам, че само думите на благодарност, казани в центъра на Москва, не са достатъчни. Чувствам вътрешна потребност да се обърна пряко към вас, към тези, които подкрепиха моята кандидатура по цялата страна, към всички граждани на Русия. \r\n   Смятам, че такава мощна гражданска активност, вашата отговорност, консолидацията са извънредно важни. Особено в настоящата ситуация, в ситуацията на непрости вътрешни и външни предизвикателства, с които ние се сблъскваме. \r\n   Добре знам за нашите проблеми. Вие, гражданите на Русия, справедливо говорите за снижаването на доходите, недостатъците в здравеопазването, условията на живот, другите сфери. \r\n   Виждам във вашето високо доверие преди всичко надежда за промяна към по-добро. Разчитам, че такава оценка е свързана с тази работа, която е вече направена, с тези позитивни резултати, които ние вече постигнахме заедно през последните години. \r\n   Това, разбира се, е недостатъчно. Необходим ни е истински пробив. И във вашето активно участие на изборите, във вашата поддръжка виждам готовност за такава работа, за такива промени. \r\n   Разбирам своята колосална отговорност пред гражданите на Русия, пред страната. Всичко , за което говорих по време на избирателната кампания, трябва да се направи. \r\n   Разбира се, много би ми се искало тези проблеми, които са представили гражданите, да бъдат решени колкото се може по-скоро – ще се стремим към това. Но би било абсолютно безотговорно да обещая, че ще направя всичко незабавно, още сега, начаса да променя всичко. \r\n   Това би било красив, показен жест, целящ краткосрочен ефект. А на нас са ни нужни последователни, дълбоки промени, обмислени действия, които да донесат устойчив и позитивен резултат – и днес, и в перспектива. \r\n   Ще създаваме нови работни места и ще засилим ефективността на нашата икономика, ще повишаваме реалните доходи на нашите граждани и ще намалим равнището на бедността, ще развиваме инфраструктурата и социалната сфера – образованието, здравеопазването, ще решаваме екологическите и жилищните проблеми, ще обновяваме и устройваме своите градове и села. И всичко това на основата на мощния технологичен пробив, който ни предстои да извършим. \r\n   За тези задачи аз говорих по време на посланието си пред Федералното събрание от 1 март. В същност то е ясен, конкретен, подробен план за нашите общи действия. Уверен съм, че той е реалистичен, правилен и обоснован. \r\n   При това искам да подчертая: всички предстоящи решения, дори и най-сложните, ще бъдат продиктувани от едно – необходимостта да се преодолее цялото налично в някои сфери изоставане, да се осигури динамичното развитие на страната и новото качество на живота на хората, да се даде отговор на историческите предизвикателства, с които ние се сблъскваме. \r\n   И основното е всяко от тези решения в крайна сметка да се приема изключително в интересите на нашата страна, на нашите граждани, заради нашите деца и бъдещите поколения. \r\n   Ние ще действаме открито, ще обсъждаме с хората всички нашите ключови решения, ще обясним защо постъпваме именно така, а не иначе, какви цели искаме да постигнем. Подчертавам: нашата програма за развитие носи консолидиращ характер, общонационален характер и трябва да обединява всички. \r\n   Бих искал да се обърна към всички обществени, политически сили в страната. Разбирам, че логиката на политическата конкуренция се заключва в това, действащата власт да бъде винаги критикувана и от ляво, и от дясно. \r\n   Да, критиката, караниците, дискусиите са необходими, важни, но в тях не трябва да има място за безотговорен популизъм. Като основен ориентир за всички, още повече днес, трябва да служат националните интереси и благополучието на хората. Това е основата за нашата консолидация и съвместна работа. \r\n   Обръщам се към тези граждани на Русия, които са гласували за други кандидати. С уважение се отнасям към вашата позиция, към вашия избор. Политическите предпочитания не трябва да ни разделят. Ние сме патриоти и имаме една обща грижа – съдбата на Русия, нейния разцвет. \r\n   Нашето единство, отговорност, общо разбиране на целите, устремът на милионите хора трябва да ги въплътим в развитието на Русия, в мощното ѝ движение напред. \r\n   Още веднъж – благодаря за подкрепата и доверието. Уверен съм, че заедно ние задължително ще постигнем до успех. \r\n       \r\n", "date": "2018.03.25", "title": "Обръщение на Владимир Путин (ВИДЕО+ТЕКСТ)"}
{"url": "http://www.classa.bg/%D1%81%D0%B2%D1%8F%D1%82/item/380041-%D0%BA%D0%B0%D0%BA%D0%B2%D0%BE,-%D0%BF%D0%BE-%D0%B4%D1%8F%D0%B2%D0%BE%D0%BB%D0%B8%D1%82%D0%B5,-%D1%81%D1%82%D0%B0%D0%BD%D0%B0-%D1%81-%D1%85%D1%83%D0%BC%D0%BE%D1%80%D0%B0", "text": "Колко омраза може да има в един мопс, вдигащ лапичка, докато хилещият му се стопанин подава команда \"Sieg Heil\"? Една шега на шотландския комик Марк Мичан може да го вкара в затвора, заради \"всяване на омраза и антисемитизъм\".     В последните няколко години идеята за хумора сякаш доста се измени. От претенции да не се засегне една, втора, трета и т.н. обществени групи вече шегите трябва да бъдат внимателни, нежни към всички, не агресивни и ако може директно стерилен. Нещо като виц на Къци, но по-неутрален. А за черен хумор тотално забравете...      \"Sieg Heil\"   Когато смешките станаха оръжие в ръцете на обидени хора     В миналото, когато владетелите са имали абсолютната власт върху живота на поданиците си, шутовете са били тези, които през шеги са казвали истината, показвали са гротеската и са осмивали грозното. Сега в условията на демокрация и право на глас хуморът е изтикан там, където няма да пречи и да засегне никого.     От всички части на политическия спектър се чувстват по една или друга причина засегнати от хумора, ако по някаква случайност някой вземе, че се пошегува с тях или с нещо близо до тях.   Проблемът в случая идва най-вече от това, че самото възприятие за шегите и сатирата се промени. От начин да осмееш това, което смяташ за недъгаво в държавата, обществото, времето и т.н., те се превърнаха в начин да се унизиш и да уязвиш противниците си - оръжие за нападение, с което дискредитираш.   Хуморът се смеси със злоба и с желание да \"удариш\" някого, така че да го заболи. Оттук идва и цялата тази ранимост и перманентна защитна поза. Дебнене и изчакване другата страна нещо да сбърка, за да бъде засипана с ядливи забележки и иронични коментарчета.     Видиш нещо, което не ти хареса, което ти идва обидно - и докладваш. Всяка що годе обособена \"идеологична група си ги има тези персонажи\".   И тъй като алгоритмите на Facebook са \"особено съвършени\", те не взимат под внимание контекста, какво реално е казано или показано, и в голяма степен от случаите се стига до временен бан. Така в един момент се стигна до организиране на групи за докладване на определено съдържание и то не само на наистина обидно и нарушаващо правилата на социалната мрежа, а всякакви \"неудобни\" за някого профили и публикации.   Цялата тази игра на хапливи подмятания, на размяна на обидни шегички и докладвания в социалните мрежи води до отравяне на самата атмосфера на шеги, които не са реално смешни и на вечно обидени противници.   И това е само едно от израженията на целия този проблем. Превръщането на хумора като форма за отмъщение, отнема силата му като сатира. Превръща го в нещо ялово и грозно, което води само до вгорчаване на ситуацията и още повече разделение.      А Марк Мичан в крайна сметка може да попадне в затвора, защото е решил да дразни приятелката си като дресира малкия си мопс да вдига лапичка, когато чуе \"Sieg Heil\".   Една от най-големите сили на смеха и на шегите са да събират хората, да преодоляват различията. Не случайно вицът е най-добрият начин да разчупиш леда. И ако въобще има нещо останало от тази свобода на словото, преди тя да се е превърнала в пълна анархия, това е правото да се шегуваме.   Дори и шегите да са тъпи. Дори и черният хумор да горчи на някого.", "date": "2018.03.25", "title": "Какво, по дяволите, стана с хумора"}
{"url": "http://www.classa.bg/%D1%81%D0%B2%D1%8F%D1%82/item/380042-%D0%B7%D0%B0-%D0%BD%D0%B0%D1%81-%D0%B8-%D0%B7%D0%B0-%D0%BF%D0%BE%D0%B4%D0%B2%D0%B8%D0%B3%D0%B0-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BB%D0%B5%D0%B9%D1%82%D0%B5%D0%BD%D0%B0%D0%BD%D1%82", "text": "Лейтенант-полковник Арно Белтрам е починал от многобройните си рани малко преди 6 часа сутринта Франция, тъжна и шокирана, аплодира своя герой!   :  “Лейтенант-полковник Арно Белтрам показа изключително хладнокръвие.И се пожертва, загина в служба на нацията, за която той вече бе допринесъл много. ”     45-годишен, родом от Бретан, женен, внук на военен, отличен професионалист, носител на най-големите френски отличия за храброст.   Преговарял с терориста, пожертвал своя живот за живота на една жена заложник. И на освободените останали заложници. Оставил своя телефон отворен, което е позволило на колегите му да имат представа какво става в супера.   Президентът Макрон ” Той спаси живота на много хора.. И показа честта и достойнството на нашата армия и държава!”   Тук като българин не мога да не добавя. През последните години се нагледах и наслушах в мрежата на “епитети” спрямо французите от рода на “толерасти”, “жабари”, “джендъри”… Да не споменавам откровените ругатни и простащини.   И искам да попитам тези долни душици.   Колцина от вас, “велики балкански бабаити на думи” биха направили това, което френският лейтенант-полковник направи вчера!   Колцина от вас биха жертвали жалкия си животец за чуждия друг непознат ви изобщо човек?   Арно Белтрам показа на този наш егоистичен и студен свят, че все още в него има… топлина.   Че все още има герои, които жертват най-ценното, живота си, за този на непознатия!  Това е велико!   Това изпълва с вдъхновение! И надежда!   Поклон пред лейтенанта-полковник!   Поклон пред Франция, люлката на човешкото достойнство! И нека помълчим…   Светът днес има нужда от мъничко мълчание.  И от герои като Арно Белтрам.   Един Данко на 21 век.   Останалото няма значение.  Шапки долу пред героя!   Респект!  ", "date": "2018.03.25", "title": "За нас и за подвига на френския лейтенант"}
{"url": "http://www.classa.bg/%D1%81%D0%B2%D1%8F%D1%82/item/380043-%D0%BA%D0%B0%D0%BA-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D1%81%D0%BF%D0%BB%D0%BE%D1%82%D1%8F%D0%B2%D0%B0%D1%82-%D0%B5%D0%B2%D1%80%D0%BE%D0%BF%D0%B0", "text": "          Дебатът около   бе по-дълъг и по-разгорещен от очакваното. В крайна сметка обаче всички бяха единодушни: \"най-вероятно\" за атаката срещу Скрипал е отговорна Русия. Британската министър-председателка използва данни от тайните служби, за да убеди европейските си колеги в тази теория. Руската агресия е насочена срещу цяла Европа, подчерта Тереза Мей.     Германската канцлерка застана твърдо на страната на Великобритания и даде повод на страни като Гърция или Италия да се преосмислят резервите си спрямо една по-настъпателна политика към Русия. Редица правителствени ръководители дори обявиха, че в отговор на смъртоносната атака, извършена на европейска земя, възнамеряват да изгонят руски дипломати от страните си. Това би била и възможно най-суровата дипломатическа мярка.     Изглежда, че британската министър-председателка възприема тази европейска подкрепа като лична победа. Само че тя греши. Година преди излизането на страната ѝ от ЕС, Тереза Мей още веднъж усети силата на европейската солидарност: европейските ѝ колеги застанаха категорично зад нея срещу Путин. В бъдеще тази задружна подкрепа ще ѝ липсва безкрайно. Защото, въпреки всички уверения на Мей, че и след Брекзита ще има чудесно партньорство по въпросите на сигурността,   и вече няма да участва в срещите на върха на ЕС, Лондон ще усети драматичен спад във влиянието си.   В Брюксел европейските правителствени ръководители очертаха и договорените следващи стъпки в преговорите за Брекзит. Бе постигнато политическо единодушие за това как трябва да изглежда преходният период за британците, както и за това, че основата на бъдещите двустранни отношения ще бъде едно споразумение за свободна търговия. Това е възможно най-малкият общ знаменател на международните отношения. Само че, както се казва почти със съжаление, червените линии на британците в момента не позволяват нищо повече. И все пак те биха могли да променят мнението си.   В преговорите за Брекзит вече има и утвърдена схема: първоначално британската страна предявява големи претенции, след което обаче свежда глава - когато види, че ЕС няма да промени курса си. Прозрението, че накрая Обединеното кралство няма да излезе победител, явно вече е достигнало и до Острова.     Европейската солидарност се запазва и по отношение на  . ЕС реагира с предупреждение за ответни мерки, после изпрати посредници във Вашингтон и в крайна сметка спечели малко време. Но за обсъждането и решаването на съществуващите проблеми в двустранната търговия е необходимо повече време. Освен това европейците не са съгласни да водят преговори с опрян в главата пистолет.   ЕС продължава да се застъпва за свободна, но контролирана световна търговия и същевременно се опитва да защитава собствените си интереси. Европейците предупреждават американския президент, че не може да има победител от търговските войни - всички страни са губещи. Само че Тръмп не обича да се вслушва в думите на другите, а следва собствените си импулси. В този смисъл в момента той е най-голямата заплаха за растежа, благоденствието и социалния мир в Европа.    Фактът, че от Белия дом си тръгнаха съветници с богат икономически опит, не вещае нищо добро. Търговската война със САЩ - в една или друга форма - не е предотвратена, а изглежда само отложена.   Буреносните облаци над САЩ се сгъстяват и във външната политика.   застрашава разговорите със Северна Корея. Както и ядрената сделка с Иран. Европейците вече обмислят какво от това биха могли да спасят, ако САЩ се оттеглят от споразумението. Това именно е и заплахата за нова международна криза. Същевременно войната в Сирия продължава, а с похода си срещу кюрдите турският автократ Реджеп Ердоган само я усложнява.     Международното положение е толкова тревожно, че успява да сплоти европейците. Първите стъпки за реформиране на еврозоната бяха отложени за лятото, защото ЕС в момента се занимава с нещо друго. А именно: да оцелее в тези буреносни времена. Европейските правителствени ръководители разбраха, че само когато са заедно, са достатъчно силни, за да могат да устоят на ударите, които получават от стари врагове и от бивши приятели.  ", "date": "2018.03.25", "title": "Как заплахите сплотяват Европа"}
{"url": "http://www.classa.bg/%D1%81%D0%B2%D1%8F%D1%82/item/380036-%D0%B2%D0%B5%D1%80%D1%81%D0%B8%D0%B8%D1%82%D0%B5-%D0%BF%D0%BE-%E2%80%9E%D1%81%D0%BA%D1%80%D0%B8%D0%BF%D0%B0%D0%BB%E2%80%9C-%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BB%D1%8A%D0%B6%D0%B8%D1%82%D0%B5-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F", "text": "Версии, а освен версии и предположения нищо повече няма, британското разузнаване за подхвърления в багажа на дъщерятя на Скрипал Юлия „Новичок“, което изглежда нелепо, по оценките на експерти по химическо оръжие.           Изданието The Telegraph позовавайки се на собствени източници в британското разузнаване съобщи:  Според данни на британското издание, вещите на дъщерята на Скрипал и подаръците, които е носила за баща си от Москва в Лондон, са могли да бъдат напоени с нервно-паралитичното вещество.   Британските спецслужби твърдят, че отравящото вещество възможно е било подхвърлено на дъщерята на Скрипал в московската й квартира.   В публикацията още се твърди, че вещите са могли да станат и причина за отравянето на Ник Бейли- полицаят, който първи се е оказал в дома на Скрипал в градчето Солсбъри.     Версията, която Лондон и съюзниците му подкрепят с информационно-дипломатическа атака срещу Русия, изглежда нелепо от гледна точка на специалистите.         Очевидните абсурдности в съобщенията за „отровния багаж от Москва“ посочи в разговор и химикът, член на комисията на ООН по химическо и биологическо оръжие (1998–2003 гг.) Игор Никулин.     „ Два грама от него са достатъчни за отравянето на 500 човека. Как са го превозвали, според тяхната версия, в отворено състояние или как? Това е абсолютно нереално“,- посочва експертът.    „ Новичок“ действа както при контакт, така и инхалационно, отбелязва още химикът. Освен това веществото е със силно изразен неприятен мирис, и да се пренесе тайно и незабелязано просто е невъзможно.\"   Експертът посочва: за времето на полета от Москва до Лондон, а това са си 4 часа,  при наличието на „Новичок“ в самолета, целия самолет щеше да бъде отровен, или даже самата Юлия Скрипал, която уж го е донесла, щеше да се отрови още в квартирата си в Москва при наличието на подобно вещество.   Химикът отбелязва: много е подозрително и това, че до отровените баща и дъщеря Скрипал са се намирали полицаи, които са ги открили, но без противогази или каквито и да било защитни средства, даже елементарни маски за грип не са носили.   Специалистите казват- Скрипал е жив и здрав, а това всичко е инсценировка и спектакъл. Защо не допускат никого при него, при това няма никаква информация, свидетелски показания, нищо, всичко е засекретено и затворено?   И в действителност, подобно нещо до сега не е имало никога. Когато беше убит Троцки, разследването вървеше, ако се изразим на съвременен език в режим „он-лайн“: новини по разследването излизаха всеки ден. Когато беше извършено покушението срещу Папа Римски през 1981 година, от турчинът Али Агджа, всеки ден във всички европейски страни, в Турция журналистите ( и журналистите в „щатен режим“) провеждаха разследванията си, публикуваха информация, свидетелства, разобличения, снимки, резултатите от трескавата и бурна работа по разследването на случая.   Тогава изплува цялата мрежа на ЦРУ в Турция, Европа и Швейцария и всичко се разпадна. Излизаха предавания, филми.    Когато убиха Бандера- беше същото.   Сега, освен голословни обвинения, нищо друго не чуваме.Експертите не изключват възможността, че веществото е било подхвърлено вече на територията на Великобритания, в противен случай възниква основателния въпрос: „ Как така в течение на денонощие никой не се заразява? А в това време полицаят когато идва на местопрестъплението, получава поражения в течение на няколко минути или секунди?“.   Явното „ куцане“, нелогичност и недоказаност на британските версии е и причината за това, че дори съюзниците на Лондон не бързат да се присъединяват към призива им.   В частност, към „заявлението на четирите“лидери Великобритания, САЩ, Франция и Германия не се присъединява Израел, отбелязва бившия директор на израелската спецслужба „Натив“ Яков Кедми.   Той отбелязва, че Великобритания е поискала от съюзниците си подкрепа по две точки:   -осъждане на отравянията и осъждане на Русия като виновна за тези отравяния.   А Израел осъжда единствено самия факт на отравянето, но категорично отказва да посочва Москва като виновна за него.   Бившият директор на израелската спецслужба посочва: инкриминираната на Русия логика на поведение изглежда достатъчно странно.   „ Ценността на преобутия агент, е в това с каква информация разполага. А всичко, което е знаел Скрипал, и всичко което е издал на британското разузнаване, той е разказал пред руското следствие още през 2004“- припомня Кедми.  ", "date": "2018.03.25", "title": "Версиите по „Скрипал“- експертно разобличаване на лъжите на Великобритания"}
{"url": "http://www.classa.bg/%D1%81%D0%B2%D1%8F%D1%82/item/380037-ni-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D1%80%D1%83%D1%81%D0%BA%D0%B8%D1%8F%D1%82-%D1%82%D1%83-160-%D0%B5-%C2%AB%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%BD%D0%B0%D1%82%D0%BE%C2%BB", "text": "Русия избра разумен и достъпен начин за развитие на стратегическата си авиация, залагайки на модернизацията на бомбардировачите  Ту-160М2, пише Дейв Меджумдар за списание     Експертът отбелязва, че новите самолети ще бъдат снабдени с усъвършенствани двигатели, които ще позволят увеличаването на максилната далечина на полета с хиляда километра.     Както уточнява замминистърът на отбраната на Русия Юрий Борисов, планира се на всички стратегически бомбардировачи Ту-160 да бъда поставени турбореактивни двигатели  НК-32.   Министерството на отбраната на Русия обеща напълно да обнови цялото бордово и радиоелектронно оборудване на Ту-160М2.     Очаква се, че на въоръжение ще постъпят нови ракети с голям радиус на действие. Тази част от програмата за обновление на стратегическата авиация е особено важна, отчитайки, че «Белият лебед» е преди всичко самолет-носител на крилати ракети, отбелязва авторът на статията.         Според експерта, обновяването на Ту-160М2 е по-икономична и технически реализуема програма за разлика от разработването на свръхзвукови бомбардировачи.     Ту-160 е най-големият самолет с променяща се геометрия на крилата, една от най-мощните бойни машини в света. През 2015 година бе обявено за възобновяване производството на стратегически ракетоносци в Казанския авиозавод. През 2017 година новият самолет бе предаден в изпитателната станция. Министерството на отбраната на Русия заяви, че модернизацията ще позволи да се увеличи ефективността на бомбардировача с 60%.  ", "date": "2018.03.25", "title": "NI обясни: Защо руският ТУ-160 е «кошмар за НАТО»"}
