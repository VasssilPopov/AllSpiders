{"url": "http://www.classa.bg/%D1%81%D0%B2%D1%8F%D1%82/item/391448-%D1%80%D1%83%D1%81%D0%B8%D1%8F-%D1%81%D0%B5-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0-%D0%BE%D1%82-100-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0-%D0%BE%D1%82-%D1%80%D0%B5%D0%B7%D0%B5%D1%80%D0%B2%D0%B8%D1%82%D0%B5-%D1%81%D0%B8,-%D0%B2-%D0%BF%D0%BE%D0%BB%D0%B7%D0%B0-%D0%BD%D0%B0-%D0%B9%D0%B5%D0%BD%D0%B0%D1%82%D0%B0,-%D0%B5%D0%B2%D1%80%D0%BE%D1%82%D0%BE-%D0%B8-%D1%8E%D0%B0%D0%BD%D0%B0", "text": "Централната банка на Русия значително е намалила обема на международните си резерви в американска валута, прехвърляйки близо 100 млрд. долара в китайски юани, евро и японската йена, според последния официален доклад на банката. Цифрите съответстват на второто тримесечие на 2018 г., което според правилата на банката се публикува с шест месеца закъснение. Така между март и юни миналата година процентът на долара в международните резерви на страната е спаднал от 43.7% до едва 21.9%. С това преразпределение на средства, руският финансов орган увеличи дела на международните си резерви в евро до 32%, докато юанът продължи да формира 14,7%. Същият процент бе разпределен и за други валути, включително лирата стерлинга (6.3%), японската йена (4.5%), както и канадския долар (2.3%) и австралийския долар (1%). , Междувременно общите активи на руската централна банка в чуждестранна валута и злато се увеличиха с 40 400 млн. долара между юли 2017 г. и юни 2018 г., достигайки общо 458 100 млн. долара. Русия започна безпрецедентно намаляване на американските си съкровищни облигации през април и май на предходната година, на фона на нарастващото напрежение между Белия дом и Кремъл. Масовата продажба на американски облигации за 81 милиарда долара през тези месеци съвпадна със санкциите, наложени от Вашингтон срещу руски бизнесмени, компании и държавни служители. Москва открито заяви, че наказателните мерки и натиск от страна на САЩ принуждават Русия да търси резервни валути, алтернативни на американската валута, за да гарантира икономическата сигурност на страната. Този тип мерки бяха приети и от други страни като Китай и Иран, с цел да се оспори хегемонията на долара в световната търговия.", "date": "2019.01.12", "title": "Русия се освобождава от 100 милиарда долара от резервите си, в полза на йената, еврото и юана"}
{"url": "http://www.classa.bg/%D1%81%D0%B2%D1%8F%D1%82/item/391449-%D0%BE%D0%BA%D0%B0%D1%81%D0%B8%D0%BE-%D0%BA%D0%BE%D1%80%D1%82%D0%B5%D0%B7-%D0%B1%D1%8A%D0%B4%D0%B5%D1%89%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%BA%D0%B0-%D0%BD%D0%B0-%D1%81%D0%B0%D1%89", "text": "Анализаторът Макс Кайзер започна да говори за новата звезда на Конгреса на САЩ, представителката на демократите на Куинс, Александра Окасио-Кортез. Според него, въпреки нейната видимост и добър обществен имидж, \"тя ще навреди на демократите в предизборната надпревара през 2020 г., защото все още е твърде млада. Тя е само на 29 години, така че не може да се кандидатира за президент на САЩ до 2024 г.\", обясни той.   Макс обаче заяви, че \"на изборите през 2020 г. Кортес ще бъде водеща фигура\", която със сигурност ще произнася встъпителната реч на конгреса на Демократическата партия през същата година\". Той също така смята, че \"това ще даде началото на нейната кампания, тъй тя като има между 80% и 90% шанс да стане новият президент на САЩ през 2024 г.\"   Но това ще включва спор със старите фигури като Хилари Клинтън. \"Хилари не е напълно изчезнала от сцената, всъщност тя продължава да се среща с онези, които искат да се кандидатират за изборите през 2020 г. Подозирам, че тя е много ревнива и че не иска Кортес да изнася реч на конгреса на демократите\", добави той.   Макс интервюира Ранди Волър, бивш кмет на Питсбъро, Северна Каролина, и бивш президент на Демократическата партия на този щат. Връщайки се към новата роля, заемана от Окасио-Кортез, той каза, че \"поне е представила някои идеи, един план\". В същото време той подчерта, че \"важното са ценностите\". \"Някои хора я маркират като социалист и затова я смятат за крайно лява, но демократичният социализъм е този, който заема властта в няколко европейски страни, които се справят много добре\", каза той.   \"Най-сетне имаме млад човек, от поколението на милениума, решен да намали срама на властта\", продължи Волър. Той подчерта, че „има платформи като Instagram или Twitter, за да предаде посланието си на хората, които го слушат за първи път без филтъра на доминираща медия, чийто интерес е само разпространението на неолиберализма.\"   Накрая той анализира, че въпреки че не може да бъде кандидат през 2020 г., \"тя може да мобилизира голяма част от избирателите. Тя е жена от латино произход, която казва на властта всички видове неудобни истини в лицето и ако тя се появи като кандидат за да председателства страната или да помогне на друг кандидат, може да пожъне широк успех \", заключи той.", "date": "2019.01.12", "title": "Окасио-Кортез - бъдеща президентка на САЩ?"}
{"url": "http://www.classa.bg/%D1%81%D0%B2%D1%8F%D1%82/item/391450-%D1%82%D1%80%D1%8A%D0%BC%D0%BF-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%82%D0%B0%D0%BA%D0%B0-%D0%B8%D0%BB%D0%B8-%D0%B8%D0%BD%D0%B0%D1%87%D0%B5-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D1%81%D1%82%D0%B5%D0%BD%D0%B0%D1%82%D0%B0", "text": "Американският президент Доналд Тръмп пътува до щата Тексас, за да насърчи изграждането на граничната стена, която да спре незаконната имиграция. Президентът се срещна с федерални, държавни и местни служители, както и с агенти от граничния патрул. Посещението настъпи на 20-ия ден от частичното закриване на правителството, предизвикано от искането на президента Конгресът да одобри бюджет от 5.7 милиарда долара за финансиране на плана за охрана на границите, който включва изграждането на стената. Демократите, които имат мнозинство в Камарата на представителите, отказват да го направят. \"Нуждаем се от стена, от стомана или бетон, наричайте я както искате, но ние се нуждаем от нея\", споделя Тръмп във видеоклип, записан по време на посещението му и публикуван в Twitter. Въпреки че американският лидер предложи да обяви спешна национална ситуация (която ще му позволи да пренасочи ресурсите на Пентагона към изграждането на стената), това не бе анонсирано по време на престоя му на южната граница. Обитателят на Белия дом, който говори пред мострен куп наркотици, оръжия и пари, конфискувани в пунктовете за влизане, поздрави агенциите за граничен патрул като \"герои\" и подчерта, че те са \"високо уважавани в страната. \" Тръмп обеща, че САЩ ще изградят \"мощна стоманена бариера\" и критикува демократите, които смятат, че ситуацията на границата е \"изфабрикувана криза\". Роднини, които са загубили своите близки, също говориха на събитието и изразиха подкрепа за подобрения в сигурността на границите, включително и за стената. В крайна сметка, секретарят по Националната сигурност Кирстен Нилсен заяви, че етикетирането на граничната криза като „изфабрикувана е не само обида за тези, които са загубили свои близки, но и обида за страната\". Президентът на САЩ многократното спомена обещанието си, че Мексико ще плати за стената. \"Аз казах: Мексико ще плати. Не казах, че ще напишат чек за 20 или 10 милиарда долара, никой няма да напише чек. Казах, че ще плащат за това и те плащат с невероятното търговско споразумение, което сме сключили,\" каза президентът във връзка с. USMC, договора, подписан от САЩ, Мексико и Канада. Тръмп каза, че стената може да е нещо \"средновековно\" (обща критика към физическите бариери, които отделят страните), но настоя, че все още работи. \"Казват, че стената е средновековна, така е и колелото\", каза президентът. \"Има някои неща, които винаги работят, колелото работи и стената работи.\"", "date": "2019.01.12", "title": "Тръмп на границата: \"Така или иначе ще  направим стената\""}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/391452-%D0%BE%D1%81%D1%82%D1%80%D0%BE%D0%B2%D1%8A%D1%82-%D0%BD%D0%B0-%D0%BF%D0%BE%D0%B1%D0%B5%D0%B4%D0%B8%D0%BB%D0%B8%D1%8F-%D1%81%D0%BE%D1%86%D0%B8%D0%B0%D0%BB%D0%B8%D0%B7%D1%8A%D0%BC-%D0%BA%D0%B0%D0%BA%D0%B2%D0%BE-%D0%BF%D0%BE%D0%BC%D0%BE%D0%B3%D0%BD%D0%B0-%D0%BD%D0%B0-%D0%BA%D1%83%D0%B1%D0%B0-%D0%B4%D0%B0-%D0%BE%D1%86%D0%B5%D0%BB%D0%B5%D0%B5-%D1%81%D0%BB%D0%B5%D0%B4-%D1%80%D0%B0%D0%B7%D0%BF%D0%B0%D0%B4%D0%B0-%D0%BD%D0%B0-%D1%81%D1%81%D1%81%D1%80", "text": "Преди 60 години, на 1 януари 1959 г., в Куба бе свален проамериканският режим на Фулхенсио Батиста. От тогава там съществува социалистическа държава, преживяла разпада на СССР. Кубинският социализъм се оказва по-дълъг и затова по-жизнеспособен от съветския.     Майкъл Норман Менли (1924-1997 г.), министър-председател на Ямайка между 1972 и 1980 и 1989 и 1992 г., основател на ямайския модел на шведския социализъм (70-те до средата на 90-те) обяснява кубинския феномен така: Хавана не започва да копира номенклатурния съветски социализъм. Ръководството на страната и комунистическата партия не са „обградени” от другите по качество и начин на живот от преобладаващата част от населението. Всеки началник отгоре до долу е задължен три месеца годишно да работи по строежите, в селскостопанските предприятия, болниците и т.н (както е в Албания, КНР и днес прието във Виетнам, КНДР, Лаос). А „на мястото на съветската принудителна колективизация на селското стопанство е избран кооперативен вариант, подобен на селскостопанските предприятия в Югославия, Полша, Унгария в социалистическия период. Малкият бизнес също не е подложен на одържавяване.     Кубинският вариант на социализма се подхранва активно, според Менли ( и много други политически дейци и експерти), „от отдавнашните настроения на преобладаващото мнозинство кубинци против неоколониализма на САЩ, все по-силно осъзнали, че ще устоят единствено в рамките на жестока еднопартийна система и при неизбежни лишения в полза на засилването на отбранителната способност.     Тази оценка се преплита с изказването на Ернесто Че Гевара в интервю пред американското списание Look през юли 1960-г. „Фидел не е комунист и нашата революция е изключително кубинска, а по-точно латиноамериканска. В политически план може да квалифицирате Фидел и нашето движение като народно-революционно или революционно-националистическо.     Сред недостатъците, по-точно – разрушителните фактори на съветския модел, кубинските власти и експерти извеждат преди всичко растящата бюрократизация, тенденцията към все по-голямо откъсване на политическите елити от народа. Затова комунистическата партия на Куба се формира през 1959 г. в идейно практическо „отделяне” от отбелязаните пороци и е повторно (след 1925 г.) провъзгласена през 1965 г. А в нея ЦК, за разлика от съветския, има малко отдели. При това кубинското ръководство поставя пред партията задачата не за строго управление на всичко в икономиката и обществения живот, както е в СССР и Китай, а за осигуряването на грамотно политическо ръководство и компетентност в разработката и вземането на решения.     Според оценките на руската латиноамериканистка Елена Баженова, за разлика от кубинския модел, в СССР с Хрушчов за основен ориентир е взет американският потребителски и жизнен стандарт. За което говори не само централното ръководство - това в много отношения помага за израждането на социалистическия строй в СССР вследствие на стремежа за по-бързо достигане и дори изпреварване на задокеанския стандарт, при пренебрегване на идеологическото възпитание на обществото. Така властта способства за замяната на идеалите на социализма с потребителски стремежи.     Въвеждането на съветските войски в Чехословакия и перестройката на Горбачов, особено нейният политически сегмент, са критикувани от Куба, но внимателно и без особено огласяване, за да не се предизвика толкова бърз разрив на взаимоотношенията, както става между СССР и Албания през 1961 г. и заради антисталинската истерия на Хрушчов. Внимателността на Хавана води и до това, че през 1973 г. тя, уведомявайки Москва, е готова да предостави политическо убежище на президента на Чили Салвадор Алиенде, а през 1983 г. на премиера на съседна Гренада Морис Бишъп – в навечерието на проамериканския преврат в Чили и интервенцията на САЩ в Гренада. Но в Кремъл решават да не дразнят Белия дом и тези политици загиват. В същото време в Москва е било планирано в края на 60-те - началото на 70-те години напълно да се обвърже кубинската захарна промишленост със СССР. Списание „Латинска Америка“ (№ 3, 1973) публикува тези на съветския проект за елиминиране (на повечето или дори на всички) на култури от захарно цвекло в Украйна в полза на тръстиката от Острова на свободата и преоборудването на повечето захарни фабрики в Украинската ССР за работа с кубински суровини. Политическият фокус на такъв проект е очевиден, а вторият основен вносител на кубински суровини от края на 60-те години е Китай, който е в конфликт със Съветския съюз. Но “внезапно” ръководството на Украинската ССР възразява, а Хавана информира СССР, че не възнамерява да доставя захарна тръстика и полуготовите си продукти единствено на СССР. Сривът на субсидираните от Москва търговски и икономически отношения с Хавана след 1986 г. частично се компенсират от кубинските власти с активното развитие на икономическите връзки с КНР, Испания, Мексико, Аржентина, Бразилия и Венецуела. Между другото, Куба получава от Буенос Айрес през последните години на президентството на генерал Хуан Доминго Перон и съпругата му Изабел Перон (1973-76), от Мадрид от края на 60-те, тоест по време на Франко, не само отстъпки при стокооборота, но и изгодни кредити, съгласно проекта „Иберийска общност”. Испания и Аржентина, съдейки по техните съвременни икономически взаимодействия с Куба, остават, да кажем така, частично верни на политиката на Франко и Перон по отношение на Хавана. Що се отнася до политиката на САЩ, много американски медии през 70-те и 80-те години отбелязват, че във Вашингтон смятат за по-важно запазването на военната база в Гуантанамо (което на свой ред се поддържа от Москва като лост за въздействие върху Хавана) и политическото откъсване на Куба от СССР, започнало от 1988 г. Затова изпращането от братята Кастро, с подсказка за Кремъл, на сталиниста Че Гевара в биливийската селва и гибелта му се приемат в САЩ, съдейки по коментарите, като застраховка от страна на Хавана от уклон в полза на войнствените антиамериканци, а Москва – от поддръжката на Куба в случай на провокиран от нея пряк конфликт със САЩ. Американската база в Гуантанамо е все още в Куба, при това Куба от смъртта на Че не поставя въпроса за нея за обсъждане в Общото събрание или в Съвета за сигурност на ООН. Резолюциите на ООН от 2000 г. относно известния затвор на ЦРУ в същия район, които са подбудени или подкрепени от Куба, по никакъв начин не се отнасят до статута на същата база или незаконността на окупацията на района. Освен това от началото на 80-те години Куба свежда до минимум помощта за марксистките бунтовнически организации в региона. Това може да се счита за сигнал за готовността на Хавана за диалог с Вашингтон. Това, разбира се, беше използвано за възстановяване на американско-кубинските дипломатически отношения и преките икономически връзки през 2015-2017 г. Освен това, това се случи едновременно с въвеждането на китайските и виетнамските пазарни механизми в кубинската икономика, които започнаха на острова в началото на 80-те - 90-те години. Между другото, КНР, която отдавна предоставя финансова и икономическа помощ на Куба, както и Испания, Мексико и повечето от страните от Южна Америка са основните търговски партньори на Куба от началото на 90-те години. Комбинацията от споменатите фактори все още определя жизнеността на кубинския модел на социализма. Тя не се разколеба от разпадането на СССР, въпреки добре познатите социално-икономически вреди за Куба от това събитие - определено от Путин като най-голямата геополитическа катастрофа на 20-ти век.   Превод: В.Сергеев", "date": "2019.01.12", "title": "Островът на победилия социализъм. Какво помогна на Куба да оцелее след разпада на СССР"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/391443-%D0%B8%D0%BD%D1%82%D0%B5%D0%BB%D0%B5%D0%BA%D1%82%D1%83%D0%B0%D0%BB%D1%86%D0%B8-%D1%81-%D0%BF%D0%B8%D1%81%D0%BC%D0%BE-%D0%B4%D0%BE-%D0%B1%D0%BE%D1%80%D0%B8%D1%81%D0%BE%D0%B2,-%D0%B7%D0%BE%D0%B2%D0%B0%D1%82-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2", "text": "Група интелектуалци написаха писмо до премиера Бойко Борисов, в което настояват той да подкрепи вицето си Красимир Каракачанов и да бъдат предприети мерки срещу посегателства над обикновени български граждани. „Обръщаме се към вас, за да изразим своята категорична подкрепа на инициативата на вицепремиера и министър на отбраната Красимир Каракачанов, оповестена тези дни по повод поредните и ставащи все по-нагли безчинства на наши съграждани от цигански произход.     Позорно е днес да бъдат бити и унижавани български полицаи, военнослужещи, органи на реда, а е престъпление това да сполетява всекидневно възрастни хора, жени и деца, които биват бити, грабени, изнасилвани и убивани. Знаейки Вашето искрено родолюбие и любов към отечествените ценности и светини, не можем да се въздържим да не отправим този призив за подкрепа на действията на вицепремиера Каракачанов. Крайно време беше един държавен български мъж да заеме такава позиция. Затова ние я адмирираме и се обръщаме към Вас тази позиция да се превъплъти в поредица от държавнически действия. Сега е моментът за Вашата решителна намеса – разчитаме, че след ценните Ви указания компетентните институции (Министерството на вътрешните работи, Министерството на регионалното развитие и благоустройството, Министерството на труда и социалната политика, Министерство на образованието и науката, Министерството на правосъдието и др.) ще вземат нужните мерки в най-скоро време да се прекрати това безумие на злодейски посегателства срещу живота, достойнство и имота на обикновени български граждани. В тази посока може да разчитате не само на нашата подкрепа, а на огромната част от българската интелигенция и целия народ“, се казва в документа. Под документа са се подписали: акад. Георги Георгиев Марков, акад. Васил Стоянов Сгурев, акад. Благовест Христов Сендов, проф. Александър Чирков, Веселин Борисов Воденичаров, акад. Пламен Иванов Карталов, акад. Стефан Борисов Воденичаров, акад. Константин Димитров Косев, акад. Антон Николов Дончев, член-кор. Иван Гранитски, акад. Васил Гюзелев", "date": "2019.01.12", "title": "Интелектуалци с писмо до Борисов, зоват да подкрепи Каракачанов"}
{"url": "http://www.classa.bg/%D1%81%D0%B2%D1%8F%D1%82/item/391444-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8-%D0%BE%D1%81%D1%82%D1%80%D0%BE%D0%B2-%D1%83%D1%87%D0%B5%D0%BD%D0%B8%D1%82%D0%B5-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%BE%D0%B0%D0%B8%D1%82%D0%B5", "text": "Екип от изследователи, ръководен от професор Карл Липо от Университета в Бингамтън в Ню Йорк, заяви, че е открил тайната за местоположението на моаите на Великденския остров. Изследването е публикувано в списание PLOS ONE.   Според The Guardian, специалистите анализирали местата на 93 мегалитни платформи, наречени аху, на които се намират повечето от тези известни статуи. Екипът се съсредоточил върху източната част на острова, където са добре картографирани важни ресурси: скали, сладка вода, земеделски обекти и места за риболов. В крайна сметка, те стигнали до заключението, че статуите са разположени в близост до сладководните извори. Както коментира Карл Липо, \"това показва, че статуите не са странно ритуално място: аху и моаите представляват ритуал в смисъл, че имат символично значение, но освен това са интегрирани в живота на общността\". Авторът на проучването добави, че питейната вода е от съществено значение за общностите, а ходенето на мили разстояние, за да се изпие една глътка, не е практично. „Нещата се правят в близост до прясна вода\", каза той. Освен това, неговите открития обясняват защо моаите се намират както на брега, така и във вътрешността на острова.   Предишни проучвания показват, че местоположението на статуите на Великденския остров може да е било избрано поради близостта до ключови ресурси, но този екип твърди, че тяхната работа е първият опит да се анализират тези хипотези.", "date": "2019.01.12", "title": "Великденски остров: Учените разкриват тайната на разположението на моаите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/391446-%D0%B8%D0%BC%D0%B0-%D1%85%D0%BE%D1%80%D0%B0,-%D0%B4%D0%B5%D1%82%D0%BE-%D0%B8-%D0%B2-%D1%80%D0%B0%D1%8F-%D0%B4%D0%B0-%D0%B3%D0%B8-%D0%BF%D1%83%D1%81%D0%BD%D0%B5%D1%88,-%D0%BD%D0%B0-%D0%BF%D1%83%D1%81%D1%82%D0%B8%D0%BD%D1%8F-%D1%89%D0%B5-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D1%8F%D1%82", "text": " дето и в Рая да ги пуснеш, на пустиня ще го направят. Извор да намерят, ще пият, а сетне ще го затрупат. И десницата, дето им е подала хляб, ще отсекат, без да се замислят. Твоят Стефан е от тях. Пътят му целия е в кривулици ама и отведнъж свършва. Злият човек сам си е най-големия душманин и сам се затрива.     И други хора има по земята, Йове, които от пустинята рай правят, а пък в душите им ад, защото и те много дяволи са видели. С такъв човек ще те срещне животът. И той като тебе целият е в синини и рани, ама сърцето му добро, а в раменете му – сила, земята да понесе. Ти ще си му закъснелия ангел на него, а той на тебе – спасението. Ще си съберете децата и кахърите и занапред една бразда ще теглите...     Смисълът на живота е да намериш този, който те обича и който ти обичаш. Само единият да обича, пък другият настрани да гледа, е наказание, ама ти вече си минала през него и знаеш. Истинската Любов, чедо, ти занапред ще срещнеш и познаеш.А тя е даване доброволно и от двамата. Тези, дето се обичат, всичко са готови да си дадат един на друг – и дето го имат, и дето го нямат. Почне ли единият да заделя само за себе си, почне ли да взема, без да даде, там вече любов няма. Любовта измама не търпи.. Чиста е тя. И живее там, където й постелят, а не където камъни хвърлят по нея.     От мене да знаеш, че ни доброто иде от там, дето си го сторил, ни любовта от там, дето я чакаш. Ама ти го дръж отворено това сърце – не го заключвай заради мъка! Че през заключени врати само лошотиите минават. На хубавото трябва да му отвориш и да го поканиш да влезе. Инак ще се повърти, ще почука, но няма ли кой да го посрещне, да му се зарадва и приюти, тъй ще си замине по пътя, преди да се усетиш. И не гледай ни хубост, ни имане! Сърце трябва да има човека! Зидя сърце да има и да не го жали, ами със сърце да живей, парчета от него да къса и на другите да дава. Щото сърцето е любов, а тя свършване няма. И колкото повече даваш от нея, толкоз повече става. Любовта с даване се множи. Ама паднала нейде на камък и нищо не се родило?! Утре ти пак я засей – на слънчево място и проветриво, и я тори, и я поливай… Пък тя ще порасте и бурените ще надвие, и душата ти ще радва.", "date": "2019.01.12", "title": "Има хора, дето и в Рая да ги пуснеш, на пустиня ще го направят"}
{"url": "http://www.classa.bg/%D1%81%D0%B2%D1%8F%D1%82/item/391445-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%B2%D0%B5%D1%82%D0%B0-%D0%BD%D0%B5-%D0%BE%D1%82%D1%81%D1%82%D1%8A%D0%BF%D0%B8-%D0%BD%D0%B0-%D1%81%D0%B8%D0%BB%D0%BD%D0%B8%D1%82%D0%B5-%D0%B2%D0%B5%D1%82%D1%80%D0%BE%D0%B2%D0%B5-%D0%BF%D1%80%D0%B8-%D0%BA%D0%B0%D1%86%D0%B0%D0%BD%D0%B5-%D0%B2-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%BE%D1%82%D0%BE-%D0%BA%D1%80%D0%B0%D0%BB%D1%81%D1%82%D0%B2%D0%BE", "text": "Видео, публикувано в YouTube, отразява точния момент, когато Airbus A380, най-големият пътнически самолет в света, се бори срещу силен вятър по времето, когато се готви да кацне на пистата на летището в Бирмингам, Обединеното кралство. Самолетът на авиокомпанията Emirates излетя в неделя от Дубай и кацна успешно, въпреки вятъра. В авиацията този, вятър който духа перпендикулярно на пистата, се нарича \"кръстосан\". Няколко мига по-рано самолет на авиокомпанията EasyJet също се сблъска със силни турбуленции, но реши да не се опитва да кацне на тази писта и продължи своя полет до летището на Лондон Станстед. Климатичните условия в този регион исилният напречен вятър причиняват този тип инциденти, както се случи на 2 декември миналата година в New Castle.", "date": "2019.01.12", "title": "Най-големият самолет в света не отстъпи на силните ветрове при кацане в Обединеното кралство"}
{"url": "http://www.classa.bg/%D1%81%D0%B2%D1%8F%D1%82/item/391447-%D0%BF%D0%B5%D0%BA%D0%B8%D0%BD-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%BE-%D0%BC%D0%B5%D1%81%D1%82%D0%BE%D0%B6%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F-%D0%BD%D0%B0-tesla", "text": "Китайският премиер Ли Кецян заяви, че Пекин е предложил \"зелена карта\" - която позволява постоянно живеене в тази страна - на основателя и главен изпълнителен директор на \"Тесла\" Илон Мъск, предадоха местните медии.   Този бизнесмен, който пътува до Шанхай, за да открие изграждането на първата фабрика, която компанията му ще има извън Съединените щати, се надява да превърне тази възможност в \"глобален пример\" и е уверил, че е готов да посещава Китай \"по-често, защото го обича\". Мъск се срещна с Ли, за да говори за целите на Тесла в Китай. След като Мъск каза тези думи, премиерът на азиатската страна отговори, че може да му даде този документ, ако пожелае, въпреки че Мъск не е изразил отношение по предложението.   Повече от 10 000 чужденци са получили този документ през 2016 г., процес, който е описан като \"една от най-трудните задачи в света\". Сред бенефициентите са двама Нобелови лауреати, холандецът Бернард Феринга и канадецът Робърт Мундел, както и бившият американски баскетболист Стефън Марбъри.", "date": "2019.01.12", "title": "Пекин предлага постоянно местожителство на основателя на Tesla"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/391451-le-monde-%D1%81%D0%BB%D0%B5%D0%B4-%C2%AB%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8%C2%BB-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%82-%C2%AB%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BF%D0%B8%D1%81%D0%B0%D0%BB%D0%BA%D0%B8%C2%BB", "text": " от протестите във Франция се присъединиха педагози. По аналогия с \"жълтите жилетки\" недоволните се нарекоха \"червени писалки\", а само за един месец групата от 6 души нарасна до 60 хиляди. Според Le Monde, протестиращите, уморени от насилие от страна на учащите се и бездействащото ръководство, настояват за подобряване на условията на труд. В средата на декември, в допълнение към „жълтите жилетки“, във Франция се появиха „червени писалки“. Днес движението, инициирано от само шест учители във Facebook, нарастна до 60 хиляди души, пише Le Monde.     Работещите във френската образователна система също са недоволни от положението си и решават да уведомят правителството за това. Още през октомври 2018 г. много учители започнаха да споделят в социалните мрежи своите истории за психологическо и физическо насилие от страна на учениците и бездействие и нежеланието на ръководството да се занимава (с това -бел.пр.). С \"жълтите жилетки\" \"червените писалки\" не са обединени само от подобната идея за името. Според главните активисти на учителското движение те нямаше да излязат със собствена инициатива, ако не бяха протестите на „жилетките“. На 10 декември френският президент Емануел Макрон се обърна към протестиращите и се опита да даде да се разбере, че са чути. Въпреки това, лидерът не спомена нищо за условията на труд на учителите - от този   и се родиха „червени писалки”. „ , обяснява една от шестте основатели на движението Дженифър, който пожела да остане анонимна. -  . \"Червените писалки\" представляват около 7% от всичките 880 хиляди служители на френската образователна система. Сред недоволните са напълно различни хора - млади и стари, възпитатели в детските градини и начални учители, в колежи и лицеи, а също и други сътрудници на учебните заведения. Изискванията, както отбелязва изданието, далеч не са нови: „червените писалки” искат да постигнат увеличение на заплащането и преизчисляването му, като се вземат предвид реалното работно време и нивото на образование и професионализъм, както и ограничаване на броя на учениците в един клас и подобряване на медицинските грижи. На 6 януари министърът на образованието обяви създаването на работна група, която да поеме контрола върху исканията на „писалките“. Някои протестиращи смятат, че в съвременния свят чрез социалните мрежи може да се постигне много повече от традиционните методи като стачки. Не е ясно и дали движението се подкрепя от профсъюзите, които досега само заявяват своята готовност да  . Превод: М.Желязкова", "date": "2019.01.12", "title": "Le Monde: След «жълтите жилетки» във Франция протестират «червените писалки»"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/391441-12-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "475 г. - Флавий Василиск става император на Византийската империя.     1528 г. - Густав I е коронован за крал на Швеция.     1884 г. - Съставено е деветото правителство на България, начело с Драган Цанков.         1908 г. - От Айфеловата кула е излъчен първия дълговълнов радиосигнал.         1908 г. - Влиза в сила указ на княз Фердинанд I, с който Информационното бюро към Щаба на войската се преобразува в Разузнавателна секция. Ден на военното разузнаване на България.     1915 г. - В Конгреса на САЩ е отхвърлено предложението за даване на избирателни права на жените.     1940 г. - Втората световна война: СССР започва да бомбардира градове във Финландия.     1943 г. - Втората световна война: Червената армия започва операция за разкъсване на Блокадата на Ленинград.     1945 г. - Втората световна война: Съветския съюз започва т. нар. Януарска офанзива срещу Нацистка Германия на фронт от 1200 км в Източна Европа.     1964 г. - В Занзибар започва въстание, определено като революция, което довежда до обявяване на държавата за република.     1966 г. - В САЩ започва излъчването на телевизионния сериал Батман.     1969 г. - Рок групата Led Zeppelin издава първия си албум - Led Zeppelin.     1970 г. - Войната в Биафра завършва с анексирането на тази държава от Нигерия.     1981 г. - Започва излъчването на американската \"сапунена опера\" Династия.     1991 г. - Конгресът на САЩ оторизира правителството да използва военна сила за да отблъсне армията на Ирак извън границите на Кувейт.     1992 г. - След победата на Ислямския фронт за спасение в Алжир, правителството прекратява изборите, което става повод за гражданска война.     1998 г. - В Европейския съюз е постигнато съгласието на 19-те страни-членки за забрана на клониране на хора.     2005 г. - Изстреляна е американската космическа сонда Deep Impact за извършване на изследвания върху кометата Темпъл 1.     2006 г. - През последния ден от ислямското пилигримство Хадж в Саудитска Арабия, по време на ритуала Пропъждане на дявола с камъни между Мека и Мина инцидент с автобус предизвиква паника, загиват 346 и са ранени 209 богомолци.  ", "date": "2019.01.12", "title": "12 януари, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/391442-%C2%AB%D0%B0%D0%BA%D0%B0%D0%B4%D0%B5%D0%BC%D0%B8%D1%86%D0%B8-%D0%BD%D0%B0-%D0%BA%D1%83%D0%BA%D0%B8-%D0%BF%D1%80%D0%B5%D0%B4%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B7%D0%B0%D1%89%D0%BE-%D0%BC%D1%8A%D0%BB%D1%87%D0%B0%D1%85%D1%82%D0%B5-%D0%B4%D0%BE-%D0%B4%D0%BD%D0%B5%D1%81-%C2%BB", "text": "АКАДЕМИЦИ – НА КУКА ПРЕДИ ИЗБОРИТЕ   ЗАЩО МЪЛЧАХТЕ ДО ДНЕС   \r\n   Красимир Каракачанов казал две думи срещу циганите.  А пък известни академици поискали от Бойко да подкрепи „действията“ му.  Които са си просто лафове, и такива ще си останат.  Тия хора сякаш сега се събуждат.  Всъщност, още са полузаспали, понеже не схващат, че ги водят за носа.  ***  Каракачанов бил „български държавен мъж“ – само дето една дума не каза срещу предателския договор с Македония – а важно се пъчеше в Скопие преди година и половина.  И взе да мрънка нещо – но срещу Заев, едва когато наближиха изборите.  А пък Бойко бил известен със своето „искрено родолюбие и любов към отечествените ценности и светини“.  Хубаво.  А пък академиците са просто шарани.  ***  Циганското надигане не е от вчера, не е от онзи ден, не от една година, не е десет години.  То върлува от повече от 15 години.  Къде бяхте тогава – да не би да сте били заточени в някой манастир на БАН?  Сега обаче писмото ви ще бъде използвано като номер в предизборния цирк.  ***  Между възторгнатите от лафовете на Каракачанов има хора, които дълбоко уважавам, и то не е от вчера.  Уважавам ги – но не мога да ги приема увиснали на нечия политическа кука.  ***  Сега ли разбраха за циганските насилия?  Защо не се обадиха тогава, когато диваци насилваха сексуално портрети на български светини?  Когато преораваха български гробове?  Когато срамяха българското име – като онова животно, което нарита  беззащитна жена в Берлинското метро?  Мълчаха, а дори ги наричаха и роми – също като медиите ни, сакън да не обидят циганолюбите от Хелзинкския комитет.  И сега изведнъж – хайде на куката, че идат избори.  ***  А циганите отдавна ни смятат нас, българите, за безмозъчни – понеже политиците ни харчат нашите пари за гласовете им.  Обаче те си гласуват, както им падне – и ни се надсмиват.  ***  Жал ви е за командоса, който, вероятно се е оставил да го пребият – защото знае, че ако е агресивен, ще го влачат безкрайно по съдилищата.  Жал ли ви е обаче и за клетите ни старци, особено от Северо-Запада, които вече от десетилетия са приели циганското робство като неизбежно?  Защо не написахте досега нито едно писмо заради тях?  ***  Голямата храброст на Каракачанов е, че нарекъл циганите „нагли“.  Здраве желаем, храбрец.  Хайде, ония от анти-българския Хелзинкски комитет да го дадат на прокуратурата – ама няма да стане.  ***  Късното шараносване е комично по още една причина: излиза, че останалите държавни мъже през последните десетилетия са главанци –  непроницателни, нерешителни, направо никакви.  ***  Идват избори.  Време е за алъш-вериш.  Най-вече ще се продават лъжливи обещания.  Уж ще се пазарят за цената на Ф-16.  Уж ще се борят с циганите.  Уж това, уж онова.  За българите – нито дума, дори на ужким.  Настъпва уж-времето.  ***  Има един поразителен по своето скудоумие и формализъм пасаж от писмото.  Ето го, отнася се до Бойко:  „Сега е моментът за Вашата решителна намеса – разчитаме, че след ценните Ви указания компетентните институции (Министерството на вътрешните работи, Министерството на регионалното развитие и благоустройството, Министерството на труда и социалната политика, Министерството на образованието и науката, Министерството на правосъдието и др.) ще вземат нужните мерки в най-скоро време да се прекрати това безумие на злодейски посегателства срещу живота, достойнството и имота на обикновени български граждани“. \r\n Забравили са да споменат Министерството по баламосване – веднага да се открие.  След ценни указания.  ***  Кога шараните ще се сетят да отправят едно писмо/призив някой да измъкне Клетия Български Народ от скотското му съществуване?  Или поне да признае това.  ***  Трябва да се забранят подобни писма/подписки – те отдавна са инфантилни, формални, за щяло и нещяло, не вършат никаква работа.  Сега пък признават някой за държавен мъж.  ***  Да изясня нещо. Преди време написах текста „Каракачанов постави рекорд по цинизъм“.  Предизвикан бях от отровните му думи след Изтреблението край Своге:  „Не може при всеки случай, когато част от обществото поиска кръв, да жертваш министри“.  Тогава Каракачанов ми изпрати есемес, че не е преценил правилно думите си и се извинява, което му прави чест.  В сегашния случай той дори не е толкова важен – е, нарекъл циганите цигани, какво толкова, да го направят генерал ли заради тази храброст? \r\n Академиците са нещо различно – друго се очаква от тях.  Впрочем, след Своге и останалите подобни кланици /От Бисер до Хитрино/ те не обелиха и думица.  Да пишеш едва сега за циганите е все едно да лаеш след отминаваща Буря.  ***  Между другото, академиците няма ли да се поинтересуват, какво се случва с договора с Македония – с който всички ни направиха на шарани.  ***  Дразнещи са късните излияния.  Не всички сме шарани.  Влезте в сайта „ “ – напишете в търсачката „цигани“ и ще попаднете на десетки и десетки текстове.  Те са един некролог, който оповестява от години насам издевателствата, жертва на които са клетите българи.  И не само аз, разбира се, съм писал за това.  Академиците обаче ги възпламениха/шараносаха точно преди изборите.  ***  В един от текстовете /“Гърмен: фронтова линия“/, споменавам следната история.  На един обикновен човечец му отмъкват всичко от сиромашката къща – и той проронва може би най-прочувствените думи за годините на целия Преход:  „Не искам някой циганин да яде с моята лъжица!“  ***  Предлагам на вниманието ви едно видео от „Всяка неделя“ –  то е от 21 март 2004 година.  2004 година.  Преди 15 години.  Нищо не се е променило.  Заради това днешният късен „героизъм“ е толкова отблъсква \r\n    ", "date": "2019.01.12", "title": "«Академици-на куки преди изборите! Защо мълчахте до днес? »"}
{"url": "http://www.classa.bg/%D1%81%D0%B2%D1%8F%D1%82/item/391435-%D0%BF%D0%B0%D1%82%D1%80%D0%B8%D0%B0%D1%80%D1%85%D1%8A%D1%82-%D0%BC%D0%BD%D0%BE%D0%B3%D0%BE-%D1%81%D0%B1%D1%8A%D1%80%D0%BA%D0%B0", "text": "Патриарх Вартоломей сбърка с решението си за Украйна. Вместо да помирява, той създава нови конфликти между православните църкви. Наличието на почетен патриарх днес е пълна отживелица         Вселенският патриарх Вартоломей даде автокефалия, т.е. независимост на православните християни в Украйна. Той го извърши на своя глава, без да вземе под внимание съветите на други митрополити, с което наруши каноничното право. Нещо повече: Вартоломей отмени решения, свързани със статута на украинското православие, които самият той беше приел преди няколко години.     Реакциите на всичко това не закъсняха: редица патриаршии отказаха да следват линията на Вартоломей. Дори членове на Синода на Гръцката православна църква го критикуват, а православни митрополити от Полша и Чехия открито застават срещу Вселенския патриарх. Недоволство се усеща и сред игумените и монасите на Църковната република в Атон, населявана от близо 2000 православни духовници. Аплодисментите идват от друго място: от американския външен министър Майк Помпео, от бившия американски вицепрезидент Джо Байдън и един бивш началник на ЦРУ. Вашингтон подкрепя разцеплението на църквите в Източна Европа и се опитва да намали влиянието на Москва върху Украйна, макар в случая да става дума само за църковно влияние. От американска гледна точка тази цел е легитимна. Повечето американци така или иначе не проявяват особен интерес към съображения от църковно-правен характер. Няма защо хората днес да спазват решения на църковно-народни събори, приети през 4. век, казват си те. Америка се осъзнава като родина на свободата  - и най-вече на религиозните свободи. Това е страна, която в течение на векове е приютявала хора, гонени от други места именно заради различната им вяра. САЩ са и страна, в която постоянно се създават нови религиозни общности: на сциентолози,  мормони, Свидетели на Йехова, както и  много други евангелистки църкви. От САЩ те се опитват с помощта на огромни финансови суми да мисионерстват в цял свят – включително и в Източна Европа. Натиск от президента Патриарх Вартоломей като нищо можеше, а и трябваше да изчака с решението си за Украйна. Решения с подобно историческо значение задължително се взимат с консенсус от всички засегнати – така е предвидено в църковното право. Но патриархът в Истанбул допусна да бъде поставен под натиск от украинския президент Порошенко, който сега се бори с всички сили да бъде преизбран в края на март. Неговата популярност се срина радикално, защото икономиката на страната е в криза, чуждестранни инвестиции няма, корупцията е повсеместна, а мир в източната част на страната така и не се очертава. Създаването на една независима украинска църква несъмнено би донесла известен приток на гласове за Порошенко. Но редица украинци си остават скептично настроени. Преобладаващата част от православните украински епархии продължават да признават върховенството на Московската патриаршия – т.е на законната по канона църква. Единственото, което обединява членовете на новосъздадената украинска църква, е враждебността им към Русия – а това е твърде слаба спойка, за да е наистина трайна. В крайна сметка Вартоломей не даде на украинците пълна независимост, защото той самият е техен патриарх. Други православни църкви избягват подобни църковно-правни уредби. Вина за сегашната ескалация на църковния спор носи обаче и московският патриарх Кирил, който прекалено често се появява на публични места редом с руския президент Путин. Затова много украинци го смятат за маша в ръцете на Кремъл. Това може и да не е съвсем вярно, но масовото впечатление е именно такова. При това Московската патриаршия много активно подтиква към мир и двете страни в ужасяващата война в Източна Украйна, опитвайки се да гради мостове на разбирателство между тях. Абсурд и отживелица Откритостта към съвременните политически и обществени предизвикателства, към проблемите на модернизма, не е сред силните страни на националните православни църкви. Гръцката църква например и до ден-днешен говори за „Патриаршията в Константинопол\", макар метрополията, която някога е била столица на Източната Римска империя, от доста векове насам вече да се нарича Истанбул. Влиянието на вселенския патриарх изобщо не може да се сравнява с онова на неговите предшественици от Константинопол. Защото тогава той все още е глава на православните църкви по света? Само защото така е било в ранното Средновековие? Или защото гърците си мечтаят да си „възвърнат\" този град? Това е напълно абсурдно. Наличието на подобен почетен патриарх е пълна отживелица! А вместо да помирява, той създава нови конфликти – днес в Украйна, в Естония или в България, а утре може би и в други части на света. Колкото и неприятен, и дори трагичен да е църковният спор, той предлага и някои шансове: националните църкви биха могли да вземат решения, с които да внесат по-голяма демокрация и равноправие – би могло например всяка година друга патриаршия да поема ръководството на националните православни църкви. Демокрацията и равноправието дават простор за откритост и толерантност. А и никой няма да може трайно да се поставя над правото и договорените правила.  ", "date": "2019.01.12", "title": "Патриархът много сбърка"}
{"url": "http://www.classa.bg/%D1%81%D0%B2%D1%8F%D1%82/item/391436-%D0%BC%D0%B0%D0%B4%D1%83%D1%80%D0%BE-%D0%BF%D0%BE-%D0%BF%D1%8A%D1%82%D1%8F-%D0%BD%D0%B0-%D0%B8%D0%B7%D0%BE%D0%BB%D0%B0%D1%86%D0%B8%D1%8F%D1%82%D0%B0", "text": "Първия път Николас Мадуро беше президент по волята на предшественика му Уго Чавес. Сега положи клетва за втори президентски мандат - \"спечелен\" с избори, които опозицията и много държави  в света не признават.         Николас Мадуро е близък довереник на Уго Чавес още преди Чавес да бъде избран за президент през 1998 година. Като синдикален представител Мадуро посещава \"Команданте\" в затвора, където Чавес излежава присъдата си за опита за преврат от 4. февруари 1992 година. Там среща адвокатката на Чавес Силия Флорес, която става негова спътница в живота и една от най-влиятелните жени на \"боливарската революция\". Николас Мадуро дебютира през 1998 година като депутат от партията на Чавес и прави стремителна кариера.      Става говорител на националното събрание, а по-късно и външен министър. През 2012 година, когато разбира, че е тежко болен, Чавес моли своя довереник и вицепрезидент Мадуро да продължи делото му, в случай че умре. След смъртта на Чавес на 5 март 2013 година и след оспорвани избори, които печели с по-малко от два процента преднина срещу опозиционния лидер Енрике Каприлес Радонски, Мадуро поема правителството. От криза в криза Оттогава насам венецуелското правителство затъва от криза в криза. Отчасти наследените проблеми и многото грешни решения изостриха положението в страната на много фронтове. Днес във Венецуела се шири незапомнена хуманитарна криза, която от години прокужда милиони хора от страната. Без харизмата на Чавес, но със същия авторитарен стил на управление Мадуро отстрани много от онези, които го поддържаха и по този начин проправи пътя към собственото си поражение. На последните парламентарни избори през декември 2015 година опозицията спечели мнозинство в парламента. Оттогава насам Мадуро и държавните институции следват линията на управляващата Единна социалистическа партия, която вкара Венецуела в изолация. Непочтена легитимност Все повече държави открито осъждат социалистическия режим във Венецуела, въпреки че Мадуро не прибегна до държавен преврат, за да остане на власт. Той прекрати разделението на властите във Венецуела, напълни затворите с политически затворници, дисквалифицира своите противници и манипулира избори. На 20 май 2018 година той \"спечели\" президентските избори, които ЕС и още 14 държави от американския континент не признават. Мадуро бива обвиняван, че е знаел за многото изборни борби на Чавес, финансирани с пари от продажбата на наркотици. Както и че много висши представители на истеблишмънта са били замесени в наркобизнеса. Досега обаче международните санкции срещу него се ограничават само до съучастието му в насилственото потушаване на масовите демонстрации за защита на конституцията и други нарушения на човешките права.    ", "date": "2019.01.12", "title": "Мадуро: по пътя на изолацията"}
{"url": "http://www.classa.bg/%D1%81%D0%B2%D1%8F%D1%82/item/391437-%D1%82%D0%B5%D0%B6%D0%BA%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%BD%D0%B0-%D1%88%D0%B5%D0%B9%D1%85%D0%B8%D0%BD%D1%8F%D1%82%D0%B0", "text": "Суад Абдерахим е първата жена, избрана за кмет на арабска столица. Някои смятат, че е човек на умерените ислямисти. За нея самата обаче най-важно е да се пребори с проблемите на Тунис.         Преди половин година Суад Абдерахим, наричана \"шейхинята\", беше избрана за кметица на град Тунис. \"Шейхиня\" е женският род на думата \"шейх\", с която арабите назовават уважаваните личности. Изборът на Суад Абдерахим предизвика малка сензация, която разбуни духовете по цял свят. Днес, шест месеца след встъпването си в длъжност, Суад Абдерахим трябва да намери решения за многото предизвикателства, пред които е изправена тунизийската столица. Инфраструктурата е в окаяно положение, по улиците има постоянни задръствания, а проблемите с боклука и хаоса с уличните търговци изобщо не са решени.     Суад Абдерахим иска да се справи най-вече с проблема с боклука в столицата на Тунис. Особено вечер по уличките на стария град се трупат камари боклуци. И когато кметицата обикаля града, жителите постоянно я заговарят за чистотата. \"Липсата на персонал и недостатъчните логистични възможности не ни позволяват да се грижим за всяка улица.\" Освен това градът не разполага с достатъчно финансови средства, за да осигури по-добро сметосъбиране, посочва кметицата. Тя смята да реши проблема чрез рециклиране на отпадъците в сътрудничество с частни инвеститори. За целта обаче са нужни нови законови рамки. Иначе казано, докато това стане, ще мине доста време. Много тунизийци се съмняват, че една жена може да се справи с многобройните проблеми на столицата. И то не защото тя е първата жена - кмет, а защото е родена в Сфакс, а не в Тунис и не принадлежи към елитните семейства, които по традиция назначават кмета. \"В Тунис все още господства патриархалният манталитет, особено за някои постове, свързани с властта. Като че ли мъжете са се абонирали за властта и обществените институции\", казва тя в интервю за ДВ. При това жените в Тунис се радват на много повече права в сравнение с жените от другите арабски държави. Кметицата обаче твърди, че въпреки това в Тунис няма равнопоставеност между мъжете и жените. Според нея, изборът й за кметица е \"победа на тунизийските жени\", защото е нарушил \"табута\" и \"традиции\", превърнали се в закон. За или против правата на жените Някои гледат със скептицизъм на избора на Суад Абдерахим за кметица. Защитничката на женските права Лейла Шеби казва, че партията \"Ан Нахда\" я е издигнала на този пост. Тази партия обаче е против напредъка. Тя дори иска да отнеме трудно извоюваните права на жените. Лейла Шеби дава пример с равнопоставеността на мъжете и жените в наследственото право. Нов проектозакон на правителството трябва да даде право на жените да получават същия дял наследство, както мъжете. Според ислямското право, дъщерите получават само половината от това, което получават синовете като наследство. Понастоящем темата за наследственото право е много оспорвана в Тунис. Според Лейла Шеби това е изпитание за кметицата, защото нейната партия е против равнопоставеността в наследствено право.     Суад Абдерахим: \"В Тунис мъжете като че ли са абонирани за властта\"   \"По това ще си проличи дали кметицата действително се бори за правата на жените\", казва тя. Суад Абдерахим категорично отхвърля обвинението, че партията \"Ан Нахда\" я използва, за да може тихомълком да прокара своята ислямска програма. Кметицата предпочита да говори за целите, които си е поставила. Според нея Тунис трябва да бъде управляван децентрализирано. Кметицата възнамерява да даде повече автономия на общините и градските съвети. \"Тя тръгва на битка\" Как обаче ще се справи, остава открит въпрос. Напрегнатата политическа и икономическа ситуация, в която се намира Тунис от времето на Арабската пролет, усложнява работата на кметицата. В малката северноафриканска страна постоянно се надигат протестни вълни, най-вече в бедните южни региони. Хората демонстрират срещу високота безработица, корупцията и ширещата се бюрокрация. В тази тежка обстановка на кметицата няма да ѝ е лесно да преструктурира общинските и регионални администрации. Много от младежите, които ще срещнете на оживения булевард \"Хабиб Бургиба\" в столицата, не са и чували името Суад Абдерахим. Една жена споделя, че ѝ е все едно дали новата кметица принадлежи към партията \"Ан Нахда\". \"Всички ние сме мюсюлмани. Най-важното е да не сме фундаменталисти\", изтъква тя. Друга възрастна жена със забрадка е по-предпазлива в оценката си. \"Суад Абдерахим е отскоро на власт. Тя трябва първо да се докаже. А това няма да ѝ е лесно. Тунис преживява сега бурни времена. Страната е много нестабилна. И кметицата тръгва на битка. На голяма битка\".  ", "date": "2019.01.12", "title": "Тежката битка на \"шейхинята\""}
{"url": "http://www.classa.bg/%D1%81%D0%B2%D1%8F%D1%82/item/391438-wall-street-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D0%BF%D0%BE%D0%B1%D0%B5%D0%B4%D0%BD%D0%B0%D1%82%D0%B0-%D1%81%D0%B5%D1%80%D0%B8%D1%8F", "text": "Основните американски борсови индекси приключиха сесията в петък с леки спадове, като прекъснаха серията от три дни на ръстове, но изпратиха седмицата, която помогна на Dow и S&P 500 да излязат от коригиращите си фази, тъй като напредъкът в търговските преговори между Китай и САЩ засенчи тревотиге около частичната парализа на правителството, която навлиза в 21-ия ден.   Индексът на сините чипове  Dow Jones Industrial Average  затвори сесията на с около 6 пункта по-ниско ниво (или по-малко от 0,1%), при 23 995 пункта. Широкият индекс  S&P 500   загуби по-малко от пункт до 2 596 пункта, което е първият му спад от над седмица. Понижението на широкия бенчмарк се случва на фона на поевтиняването на акциите на компаниите от петролния и комуналния сектор, след като петролът поевтиня до под 52 долара за барел. Междувременно книжата на автомобилните компании поскъпнаха с около 3% след обнадеждаващата перспектива на GM. Широкият индекс все пак успя да отчете трети седмичен ръст, повишавайки се с 2,5% за петте дни. След Коледа ралито бе достигнало 10%, преди индексът да спре на 2 600 пункта - ниво, което не бе надминато от средата на декември.   General Motors  увеличи прогнозата си за печалбата за  2018 г. и предрече по-силно представяне през  2019 г. Акциите на GM поскъпнаха с 2,45 долара, или 7,1%, до 37,18 долара.   В същото време технологичният индекс  Nasdaq Composite Index  се понижи с 0.2%, за да затвори на 6 971 пункта.  За седмицата Dow записа ръст от 2,4%, S&P 500 завърши с плюс 2,5% за периода, докато Nasdaq произведе седмична печалба от  3,5%. В четвъртък S&P 500 и Dow излязоха от корекцията, обикновено дефинирана като спад от 10% от скорошния връх. Индексите се покачиха с поне 10% от най-ниската им стойност при корекцията, което сигнализира за възстановяване от корекцията, според Dow Jones Market Data.   През деня нямаше много новини от макроикономическо естество. Все пак пазарните участници обърнаха внимание на цифрите за инфлацията.   през декември в условията на поевтиняващ бензин. Основният инфлационен натиск обаче остава заради нарастващите наеми за жилища и по-високите разходи за здравеопазване. Като цяло от доклада на Министерство на труда в петък става ясно, че инфлацията е умерена, което може да подкрепи последните изявления от страна на представители на Федералния резерв, че ще бъдат внимателни при повишаване на лихвените проценти през тази година. Жестокият бюджетен спор между американския президент Доналд Тръмп и опозиционните демократи парализира части от администрацията в продължение на почти три седмици. Засега не се вижда никакво споразумение. В събота частичното блокиране на правителството ще отбележи най-дългия период на затваряне на агенциите - 22-ия ден. Тогава инвеститорите може да обърнат по-голямо внимание на проблема, но поне досега инвеститорите на Wall Street се радват на солидни печалби. Анализаторът от Goldman Sachs Карън Холтхаус заяви, че очаква Starbucks да се окаже следващата известна голяма компания, която ще понижи прогнозите си за финансовото си представяне заради ситуацията в азиатската страна.В момента акциите на Starbucks се търгуват с 2-6-процентно понижение. В началото на януари  Apple  направи рядък ход, като сви прогнозата за тримесечните си приходи от продажби, а главният изпълнителен директор Тим Кук обвини за това забавянето на продажбите на iPhone в Китай, чиято икономика е под натиск от несигурностите около търговските спорове между Вашингтон и Пекин.      Междувременно според WSJ  , включително наследник на проблемния XR, най-евтиното ѝ устройство от 2018 г. с LCD дисплей, което не успя да изпълни прогнозите на Apple за продажбите. Планът на компанията е да пусне няколко нови функции на камерата, в това число тройна задна камера за най-високия клас модел, както и двойна задна камера за другите два, допълват източниците. Понижаването на приходите за тъкмо приключилото тримесечие подчертава как едно икономическо забавяне в Китай се отразява негативно на компаниите и принуждава мнозина да коригират плановете си спрямо пазара. В четвъртък председателят на Федералния резерв  като заяви, че предупрежденията показват, че китайската икономика се забавя. „Китайската икономика се забавя. Това личи много и от потребителските разходи”, каза Пауъл. „Слаби потребителски разходи; всеки видя новините от Apple\". През следващата седмица се очакват тримесечните данни от Citigroup и JPMorgan Chase & Co. JPM, с което ще бъде даден неофициалнен старт на сезона на отчетите, който може да предложи нови доказателства за състоянието на американските корпорации. И по отношение на търговския спор с Китай не бе постигнат сериозен напредък през седмицата. Според материали в пресата преговорите трябва да продължат на по-високо ниво в края на януари.     \"Днес американските ДЦК поскъпват, а доларът поевтинява спрямо повечето основни валути, съобщи  Едуард Лъдлоу, пазарен анализатор от Bloomberg Сан франциско, в предаването \"В развитие\" на  с водещ Делян Петришки.  Продължават и пониженията в прогнозите за печалба на големите американски компании, повлияни от забавянето на икономическия растеж в Китай.", "date": "2019.01.12", "title": "Wall Street прекъсна победната серия"}
{"url": "http://www.classa.bg/%D1%81%D0%B2%D1%8F%D1%82/item/391439-%D1%81%D0%B0%D1%89-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B8%D0%B7%D1%80%D0%B0%D0%B5%D0%BB-%D0%B8-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B7%D0%B0-f-16", "text": "Сделката между Израел и Хърватия за продажбата на изтребители F16 се провали заради намесата на САЩ. От Йерусалим са уведомили Министерството на отбраната на Хърватия, че не могат да получат одобрението на САЩ за продажбата на 12 самолет F-16C/D Barak за 500 милиона долара. Информацията съобщи пред журналисти военният министър на Хърватия Дамир Кръстичевич след разговори с генералния директор на военното министерство на Израел Уди Адам и с началника на отдела за износ на оръжия към министерството Мишел Бен.     \"Израел официално уведоми Министерството на отбраната, че въпреки постигнатите договорености, не може да получи одобрението на САЩ за продажбата на изтребителите\", каза Кръстичевич пред националната телевизия на Хърватия. По негови думи министерството е предложило на правителство да приеме съответните решения. Министърът наблегна на това, че реално Загреб не губи от решението. Причината за блокирането на сделката е позицията на САЩ като страна производител на изтребителите. От администрацията на Доналд Трмъмп са недоволни от факта, че Израел са се опитали да продадат изтребителите без реално даденно одобрението на Вашингтон. Освен това израелските F-16 имат добавени електронни системи - фактор, който също е спомогнал за избора на Хърватия. През миналата година двете държави се договориха за продажбата на изтребители втора ръка от Израел срещу сумата от 500 млн. долара. Сделката се очертаваше като най-скъпата в историята на балканската държава. В началото на годината и у нас военният министър Красимир Каракачанов настояваше Израела да бъде поканен да участва в конкурса за доставка на нов самолет за ВВС.", "date": "2019.01.12", "title": "САЩ блокираха сделката между Израел и Хърватия за F-16"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/391440-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B0-%D1%82%D0%B0%D1%82%D0%B8%D0%B0%D0%BD%D0%B0-%D1%80%D0%B8%D0%BC%D1%81%D0%BA%D0%B0", "text": "  Света мъченица Татяна произлизала от знатно и богато римско семейство, което я възпитало от ранно детство в християнската вяра, макар нейният баща да бил три пъти прeфект на гр. Рим. Изцяло проникната от тази вяра, Татяна била посветена за дякониса и всецяло се отдала на милосърдие и непрестанна молитва. Тя се отказала от светски радости и се обрекла на целомъдрие и по този начин още повече засияла като достойна за мъченически венец.     Скорошната насилствена смърт на жестокия император Хелиогабал (203-212 г.) освободила християните от заплахата на едно, може би чудовищно гонение и всички били готови да си отдъхнат, когато на престола го заменил 16-годишния му братовчед Александър Север (205-238 г.), майката на когото, Юлия Мамея, решително покровителствала християните и била почитателка на знаменития християнски учител Ориген. Самият Александър имал еклектически убеждения: равнодушен към вярванията на другите, той не се придържал към един определен светоглед, поради което всред идолите на различните езически божества в дома си имал изображението и на Иисус Христос. Но тъкмо при Александър Север дошъл страшния час за мъченица Татяна. Поради малолетство на императора държавните работи били ръководени от административни сановници и пълномощници на сената, които по своя преценка прилагали неотменените закони за сигурността на държавата. Още били меродавни противохристиянските разпореждания на императорите Траян, Марк Аврелий и Септимий Север. Анонимният житиеписец на св. Татяна съобщава за жестоките разпоредби и преследвания на християнтие от управители и сановници като Улпиан, Виталий и Кай, които \"проливали християнската кръв като вода\". Без да гледат на знатното положение на Татяна и на нейния безукорен живот, тя била заведена в храма на Аполон, за да принесе жертва. Девойката не само отказала да стори това, но по нейна молитва идолът се сгромолясал и се разбил на парчета. След напразните увещания на градоначалника да се отрече от Христа младата Татяна била многократно подлагана на най-свирепи изтезания, като дори изболи очите й и рязали ивици от нейната снага. След всяко мъчение Бог извършвал чудо със Своята изповедница – тя се явявала на другия ден излекувана. Това привеждало в голямо смущение обърканите мъчители. Тези слуги на управителя били разколебани в правотата на своите господари, а молитвата на неустрашимата девойка била само една – Бог да докосне сърцата им и да ги обърне към Себе Си. И молитвата на светата мъченица била чута. Самите мъчители молили господаря си да спре мъченията над невинната римлянка. А когато ги осияла светлина от небето и те видели ангели да подкрепят страдащата девица, не могли да издържат повече. И осмината управителеви слуги коленичили пред Татяна и възкликнали: \"Прости ни служителко на истинския Бог!\" Разбира се, всички те веднага били предадени на смърт, като новоявени християни. Когато след целодневно мъчение отвели девойката в тъмницата, през цялата нощ тя, огряна от нетленна светлина, велегласно славословела Бога, пригласяна от небесни ангели, които лекували нейните страшни рани. И това чудо не трогнало мъчителя. На другия ден той отново я подложил на жестоки изтезания. Уморен от нейната несломимост, безсилният управител наредил да я предадат на изгладнелите зверове, но пуснатият лъв се заумилквал около светата мъченица и ближел кротко нозете й. Изпълнен със страх да не би подобна гледка да обърне и други езичници към омразната вяра на \"галилеяните\", управителят наредил незабавно да я обезглавят. Същата участ постигнала и бащата на мъченица Татяна.", "date": "2019.01.12", "title": "Св. мъченица Татиана Римска"}
{"url": "http://www.classa.bg/%D1%81%D0%B2%D1%8F%D1%82/item/391433-%E2%80%9E%D0%B6%D1%8A%D0%BB%D1%82%D0%B8%D1%82%D0%B5-%D0%B6%D0%B8%D0%BB%D0%B5%D1%82%D0%BA%D0%B8%E2%80%9C-%D0%BD%D0%B5-%D1%81%D0%B0-%D0%B4%D0%BE%D0%B2%D0%BE%D0%BB%D0%BD%D0%B8,-%D0%B3%D0%BE%D1%82%D0%B2%D1%8F%D1%82-%D1%81%D0%B5-%D0%B7%D0%B0-%D0%B4%D0%B5%D0%B2%D0%B5%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8", "text": "Предстоящото начало на „националния диалог“ не променя нищо. „Жълтите жилетки“ се готвят тази събота за нови протести в цяла Франция, след като получиха нов тласък от увеличаването на на броя на протестиращите миналата събота, което показа, че протестите няма да спрат от само себе си. Два месеца след първата протестна акция, движението е все толкова многолико и водещите фигури от „историческото му ядро“ нямат единна стратегия за деветата седмица на обществена мобилизация.     Ерик Друе, шофьор на камион, обявява намерението си да се върне в Париж. Но други фигури от движението, предприемачката Присия Людоски и Максим Никол, избраха френския град Бурж. Този град има предимството, че е „на еднакво разстояние от големите градове“, като в същото време е „малко по-малко известен на силите на реда, за да се избегне „заграждане“ (обкръжаване – бел. АФП) и да се засили напрежението“, обяснява Никол. След спада в броя на участниците по време на коледните и новогодишни празници „жълтите жилетки“ отбелязаха успех по време на осмия си протест на 5 януари: с 50 000 протестиращи в цялата страна, по данни на правителството, активността на протестното движение отбеляза ръст, опровергавайки предсказанията, че активността му постепенно ще спадне. Новите съботни протести ще бъдат още един тест за президента Еманюел Макрон: след като не успя да успокои „жилетките“ с „политиката на моркова“ и със социални мерки на стойност 10 милиарда евро, правителството пробва вече „политиката на тоягата“, обявявайки проектозакон за борба с погромаджиийството, подобен на този за борба с хулиганството. Решението за втвърдяване на законодателния арсенал беше взето след новите прояви на насилие в Париж на 5 януари, при които беше отбелязано дори влошаване на ситуацията: „жилетките“ разбиха със строителна техника входа на министерството, където се намира офисът на правителствения говорител (Бенжамен Гриво – бел. БТА), и влязоха в сградата. Кадрите с бивш боксьор, удрящ жандармеристи, също са символ на тези ексцесии, при които се случва всичко, но не и отслабване на насилието. Бившият боксьор беше арестуван преди процеса си (първото заседание е насрочено на 13 февруари) и това предизвика гнева на „жълтите жилетки“. Организирана беше акция за набиране на средства в негова подкрепа, която събра над 117 000 евро, преди интернет платформата Леечи да реши да не приема повече дарения след остри критики от страна на правителството и на полицейските синдикати. Дарителите придружиха жеста си с послания, демонстриращи подкрепата им, а някои нарекоха боксьора „герой“. Движението на „жълтите жилетки“ продължава да се ползва с подкрепата на повечето французи: 60 на сто го одобряват, макар че това е спад от 10 на сто за един месец, показва публикувано в сряда проучване на Елаб. 51 на сто от французите искат протестното движение да продължи, а 38 на сто заявяват, че разбират проявите на насилие. 80 000 полицаи и жандармеристи Предвид риска от нови сблъсъци ще бъдат мобилизирани 80 000 полицаи и жандармеристи, включително 5000 в Париж. На фона на това големият национален дебат, обещан от правителството като изход от кризата, изглежда забуксува още преди да започне в средата на януари. Шантал Жуано, която трябваше да го организира, се оттегли след полемика, предизвикана от месечната й заплата, възлизаща на 14 666 евро брутно. Продължават и колебанията кои теми ще бъдат обсъждани и кои няма, а това породи много съмнения в ползата от консултациите. „Методът, предложен от правителството за големия му дебат, е като локомотив от 19-и век“, заяви Кристоф Шалансон, важна фигура в движението в южния департамент Воклюз. „Очакваме реакцията на държавата и създаване на процедурата за референдум по инициатива на гражданите (едно от исканията на „жълтите жилетки“ – бел. БТА) и конкретни мерки за повишаване на покупателната способност“, обяснява пред АФП Алекс, организатор на протести в югоизточния град Валанс. „Ако и двете бъдат направени, край на движението“, каза той, но предупреди: „Трябва да реагират бързо. Има хора, на които им е писнало да бъдат пацифисти и ще става все по-трудно да се ръководят“. БТА", "date": "2019.01.12", "title": "„Жълтите жилетки“ не са доволни, готвят се за девета седмица на протести"}
{"url": "http://www.classa.bg/%D1%81%D0%B2%D1%8F%D1%82/item/391434-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F", "text": "Не се имам за жертва на българските медии, но тръгвайки за Германия, очаквах да видя страна, потънала в бежански хаос. Истината е друга, твърди проф. Ивайло Дичев. Ето личните му впечатления след  престой в Регенсбург:         Първото ми учудване дойде от това, че новите имигранти нито са първите в този град, нито са мнозинство. При около 2,5 хиляди бежанци от Сирия и Ирак, в Регенсбург има също толкова румънци и дори 1,5 хиляди българи, което си е цял един процент от населението на града. Българската църква беше затворена заради някаква арт-инсталация, а из историческия център на града просеха трима здрави и прави германски младежи, но не и мигранти. Вярно, в Мюнхен по улиците лежат доста румънски баби, но там е стълпотворение, има от всичко.     Всъщност най-голямата група чужденци не само тук, но и в цяла Германия е съвсем неочаквана - това са дошлите от Русия. Взимате руските изселници, които получиха право да имигрират през 1990-те (те продължават да говорят руски и са под влияние на руските медии), прибавяте икономическите мигранти от прехода и ето ви 6 милиона (според някои преценки). Тези хора, впрочем, са сред най-яростните противници на политиката на отворените врати и съответно попълват редиците на „Алтернатива за Германия\". Станах свидетел на една много грозна сцена: руско-германски охранител вдигна отвратителен скандал на иракчанин, че използва тоалетна, която била само за германци, а той щял да я изцапа. Причината не е някаква руска обремененост - просто тези хора се чувстват обидени, че за новите мигранти се полагат специални грижи, докато тях навремето са ги оставили да се оправят сами. Подобна реакция съм виждал и у българи по света - ядосват се, завиждат на новите, на които (мислят си) им е по-лесно. Истината за  \" бежанския хаос \" Как държавата успява да управлява бежанците ли? Ами силови мерки няма, набляга се на моркова, така да се каже. Всеки има право да се вдигне и да отиде в Берлин например, но работата е там, че ще загуби онези помощи, които му се дават за интегриране тъкмо тук - курсове по немски, жилище, парична помощ. Културният скок е трудна работа. Без познания по немски няма как да си намериш работа, а за говорещите арабски този език е като китайския за нас. Най-трудно се оказва намирането на жилище - не само защото има известна подозрителност към хора с ориенталски звучащи имена, а и защото наемите в туристическото градче са скочили тройно през последните десетина години. Двустаен апартамент може да излезе до 1000 евро на месец, а по тукашните правила това предполага заплата, която е непостижима за много от чужденците, начеващи в някаква професия. На помощ идват доброволците от гражданските сдружения, които се заемат да търсят квартири за мигрантите и да гарантират за тях. Видя ми се много впечатляващо това даряване с доверие, при това от млади хора, които сами още не са си намерили стабилно място в обществото. Тези сдружения организират и срещи на гражданите с бежанците под формата на покана за следобеден чай. Освен че дават възможност за човешки контакт, който е най-добрият начин за преодоляване на страховете, насаждани от популистите, тези срещи имат и практически смисъл - мигрантите научават как да решават административни и битови проблеми, а момичетата например любопитстват как се случват нещата при германските двойки. И в България имаше такива инициативи, например в Нов български, но те затихнаха поради липса на бежанци. Имаше една случка, при която направо ми се прииска да потъна в земята: когато разбра, че съм от България, едно момче от Афганистан разказа как са били брат му на нашата граница и какви пари са им искали. Колкото и ръченици да изиграят нашите емигранти по площадите на Европа, това клеймо трудно ще се заличи. За мигрантска престъпност не чух - хората са се снишили и живеят с надеждата да се уредят. Всъщност има ли по-добро средство за интеграция от надеждата? Демографски дисбаланс създава обстоятелството, че идват предимно млади мъже. Но ако се върнем към числата по-горе, ще си дадем сметка, че проблемът е незначителен. Тези мъже се надяват един ден, когато се уредят, да доведат в Германия и жените си, но бюрократичните процедури отнемат години. Междуременно има арабски мъже, които се опитват да водят връзки с германски жени, макар социалното неравенство (мигрантите започват от нулата) да прави трайната връзка доста трудна. Обратното - сирийско момиче с германски младеж - се било случило в Регенсбург само веднъж. Впоследствие девойката била тежко оплюта и маргинализирана от своите заради това „предателство“. Въпросът не е в религията, както пишат в България. Моите наблюдения са, че тези хора не са особено религиозни. Дори джамиите им са на етнически принцип - албанска, турска, арабска. Те просто са се вкопчили в групите си, откъдето получават подкрепа и сигурност в стресиращата ситуация на чуждата страна. Така се държат и много от нашите мигранти, които се самозатварят около чалга-телевизията, носиите, съпротивата срещу езика на приемащата страна - и то не толкова заради някаква носталгия, а защото имат нужда от усещане за сигурност. Това са стратегии за оцеляване. Германия се променя пред очите ни Регенсбург е сравнително отворен град - заради университета, но и заради историята: тук, през американската окупационна зона и през близката чехословашка граница, в миналото са преминавали прокудените судетски германци и бягащите от комунизма, така че приемането на бегълци има традиции. И все пак няма как да не го видиш: Германия се променя пред очите ни. Тя не само се превърна в хуманитарна суперсила, както я наричат след 2015. Тази мощна икономика започва да се диверсифицира демографски - срещате лица с различен цвят, ядете във всевъзможни ресторанти, чувате всякакви езици, все по-често и български. Вече близо половин милион от пристигналите се обучават или работят в гладната за кадри германска икономика. И понеже работната ръка продължава да не достига, в края на миналата годината страната реши да либерализира условията за прием на мигранти от неевропейски страни. Това, от което си заслужава да се поучим, е следното обстоятелство: групи от различни места по света, които не образуват компактни маси, биват пропускани за попълване на демографския фонд и разселвани по територията на страната. Ще прозвучи като културен стереотип, ако кажем, че в Германия имиграцията се третира доста по-хладно и прагматично, отколкото в Югоизточна Европа. Но какво да  правим - понякога стереотипите отговарят на реалността.      ", "date": "2019.01.12", "title": "Германия се променя"}
{"url": "http://www.classa.bg/%D1%81%D0%B2%D1%8F%D1%82/item/391432-new-york-times-%D0%BA%D0%BE%D1%80%D0%B8%D0%B3%D0%B8%D1%80%D0%B0-%C2%AB%D1%81%D0%B5%D0%BD%D0%B7%D0%B0%D1%86%D0%B8%D1%8F%D1%82%D0%B0%C2%BB-%D1%81%D0%B8-%E2%80%94-%D0%BC%D0%B0%D0%BD%D0%B0%D1%84%D0%BE%D1%80%D1%82-%D0%B5-%D0%B8%D1%81%D0%BA%D0%B0%D0%BB-%D0%B4%D0%B0-%D0%BF%D1%80%D0%B5%D0%B4%D0%B0%D0%B4%D0%B5-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D0%BD%D0%B5-%D0%BD%D0%B0-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5,-%D0%B0-%D0%BD%D0%B0-%D1%83%D0%BA%D1%80%D0%B0%D0%B8%D0%BD%D1%86%D0%B8%D1%82%D0%B5", "text": ", който преди това съобщи, че бившият ръководител на кампанията на Тръмп Пол Манафорт, през 2016 г. е искал да предаде вътрешна информация за кампанията на руския бизнесмен Олег Дерипаска, публикува корекция. Оказва се, че данните са били предназначени за \"украински олигарси\". Както подчертава Fox News, ако първоначалната информация е вярна, тогава това ще бъде \"ясен пример за връзка между кампанията на Тръмп\" и Русия.     В публикация от 8 януари, The New York Times съобщи, че по време на изборната надпревара през 2016 г. бившият началник на предизборния щаб на Доналд Тръмп, Пол Манафорт, се е опитал да предаде вътрешна информация за кампанията  . На следващия ден публикацията трябваше да бъде променена, пише кореспондентът на Fox News Самюъл Чембърлейн. Както първоначално съобщаваха авторите на статията, позовавайки се на информация, която   на защитата на Манафорт, бившият ръководител на щаба   на Константин Килимник,  , свързан, по мнението на американските власти, с руското разузнаване. Но The New York Times отиде още по-далеч в своята публикация и заяви, че според думите на някакъв  , Манафорт е казал на своя заместник Рик Гейтс  . Fox News припомня, че веднъж Дерипаска е сътрудничил с Манафорт и е поддържал бизнес контакти с него поне от 2006 до 2009 година. Така че, ако цялата история за прехвърляне на вътрешната информация от предизборния щаб на републиканския кандидат на руски бизнесмен е вярна, публикацията на The New York Times  . Да, ама не. В първоначалния си вид статията се появи в печатната версия на вестника в сряда сутринта, но в следобедните часове The New York Times беше принудена да отпечата корекция. „ , - такъв послепис сега може да се прочете в края на публикацията на The New York Times. Когато попитаха редакцията как неправилната версия на статията се оказа в печата, представителите на вестника отговориха:  . Миналата година Пол Манафорт се призна за виновен по обвинението в сговор, издигнато срещу него във Вашингтон. Той също очаква съдебно решение по друг случай във Вирджиния. Но нито едно от обвиненията, отправени срещу бившия ръководител на кампанията на Тръмп, не е пряко свързано с предполагаемото сътрудничество между Кремъл и екипа на републиканеца, подчертава Fox News. Днес екипът на специалния прокурор Робърт Мюлер, твърди, че Манафорт е нарушил сделката с правосъдието за признаване на вината си, като е излъгал следователите за предаването на вътрешна информация от кампанията. Защитата на Манафорт настоява, че е излъгал непреднамерено, под натиска на следователите и поради болестта си и умората.   Превод: М.Желязкова", "date": "2019.01.12", "title": "New York Times коригира «сензацията» си — Манафорт е искал да предаде информацията не на руснаците, а на украинците"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391427-%D0%BC%D0%B8%D1%85%D0%B0%D0%B5%D0%BB%D0%B0-%D0%BF%D0%B5%D1%80%D1%81%D0%B8%D0%BA%D0%BE-%D1%81%D1%8A%D0%B1%D1%80%D0%B0-%D0%BF%D0%BE%D0%B3%D0%BB%D0%B5%D0%B4%D0%B8%D1%82%D0%B5", "text": "Телевизионната водеща и футболна половинка Михаела Персико показа за пореден път страхотното си тяло на своите последователи в социалните мрежи с нова порция секси снимки. Тя и защитникът на Ювентус Даниеле Ругани се насладиха на плажовете на едно от райските кътчета на планетата. Двамата традиционно вече посещават Малдивите, след като бяха там на почивка и преди две години. Те са заедно от преди евро 2016 във Франция, когато Ругани отпадна от състава на италианския национален тим.                        ", "date": "2019.01.12", "title": "Михаела Персико събра погледите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391428-%D0%B0%D0%B7%D0%B8%D1%81-%D0%BF%D1%80%D0%B5%D0%B4%D0%B0%D0%B4%D0%B5-%D0%BB%D0%B0%D1%81%D0%BA%D0%B8%D0%BD", "text": "Той обаче не я подкрепи в най-тежкия й момент – кончината на любимия й Иван Ласкин. Както винаги, Васко разчиташе на благи слова из социалните мрежи, които медиите да използват и го изкарат като загрижен приятел. В деня на смъртта на Ласкин той написа: „Днес всички скърбим по Иван Ласкин. И дълго след това ще жалим с Александра Сърчаджиева. Светъл път на неспокойната ти душа, Ивана. И това изпитание за силата на духа си ще пребориш, момиче. Поклон и аплодисменти“.   Ко-водещият на „Биг Брадър“ така и не се появи на опелото в подкрепа на своята екранна половинка и близка приятелка. Нашият екип не бе единственият, който си задаваше въпроса къде е Азис. И сред останалите приближени на опечаленото семейство имаше възмутени подмятания, че не е направил всичко възможно да си вземе сбогом с Ласкин и да предложи рамото си на Александра. Сред близките приятели на актьора, които го изпратиха в църквата \"Свети Седмочисленици\" , бяха Ернестина Шинова и съпругът й Андрей Слабаков, Дарин Ангелов, Калина Крумова, Фънки, Ники Кънчев и т.н. ", "date": "2019.01.12", "title": "Азис предаде Ласкин"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391429-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-12-%D1%8F%D0%BD%D1%83%D0%B0%D1%80%D0%B8", "text": "ОВЕН ( 21 март - 20 април ) Радвайте се на малките неща, които днес ще се окажат много приятни. Вероятни са, бизнес предложения, печеливши сделки и получаване на лихви от минали инвестиции. Силно впечатление ще ви направи творчески проект, с какъвто отдавна мечтаете да се заемете. При лечението на хронични заболявания, доверете се на лекарите. ТЕЛЕЦ ( 21 април - 21 май )  В живота ви, ще влязат не само нови приятели, но и блестящи идеи как да започнете бизнес. Отдавна сте измъчвани от този въпрос, но днес отговорът ще се появи от само себе си. В отношенията с любимия, не настоявайте на вашите принципи. Ако покажете тактичност и гъвкавост, това ще има прекрасен ефект върху любовния съюз. БЛИЗНАЦИ ( 22 май - 21 Юни ) Препоръчително е, да поддържате вътрешната си хармония, без значение на всичко. Положението във финансовата сфера, може да не е лесно, но не трябва да нервничите. Все пак, не сте изобщо без пари, на хляб и сол. Въпреки, че една диета няма да ви навреди. Особено, ако имате допълнителни килограми, а на фитнес не ви се ходи.   РАК ( 22 юни - 23 юли ) Трябва да сте сдържани и убедителни, за да угодите на шефа си. Имайте предвид, че това поведение ще е изгодно. Особено преди почивката и по време на раздаване на бонуси. Добре ще е, да се заемете с фотография, музика или поезия. Ако имате креативни наклонности, то точно днес, трябва да ги покажете в най-голяма степен. ЛЪВ ( 24 юли - 23 август ) Не се препоръчва, да разпръсквате енергията си за глупости. Скоро ще ви трябва, за по-амбициозни задачи. Денят е подходящ, за конструктивни решения в личната сфера. Ще успеете да реализирате дори това, което по-рано е било невъзможно. Основното е, да не си правите илюзии. Реализмът е това, към което трябва да се придържате във всичко. ДЕВА ( 24-ти август - 23 септември ) В животът ви, много от събитията, ще се проведат зад кулисите. С други думи, няма да знаете как да се държите в екстремни ситуации. Добре е, че имате надеждни приятели. На тях може да разчитате за подкрепа. Отлично, ще се проведат мероприятия, насочени към промени във външния вид. Разчитайте на мнението на експертите. ВЕЗНИ( 24 септември - 23 октомври) Очакват ви приятни промени в живота, ако поне веднъж се доверите на съдбата си. Да, да, на нея. Вътрешният ви глас, разбира се, има тежест, но не може да избягате от съдбата. Между другото, се очакват промени в любовта. Не е изключена среща с човек, с когото някога сте имали бурен роман. Чувствата, може да се разпалят съвсем неочаквано отново.   СКОРПИОН ( 24 октомври - 22 Ноември ) Не трябва да седите със скръстени ръце и да чакате подходящият момент. Успехът няма да дойде сам при вас, както и печалбите. Необходимо е да работите много активно. Голям шанс, имат необвързаните от вас, да срещнат \"втората си половинка\". Огледайте се, усмихнете се на симпатичен непознат. От любовта, не може да избягате.   СТРЕЛЕЦ ( 23 Ноември - 21 Декември ) Очаква ви, спокоен и мирен ден, през който могат да се случат интересни събития. Изключителни перспективи, се очакват в сферата на работата. Само, не се занимавайте с безполезни дела и не си губете времето. В любовта, ще се нуждаете от търпение, за да докажете отново, искрените си чувства към избраника. КОЗИРОГ (22 Декември - 20 януари ) Благоприятен ден за тези, които са насрочили важно събитие. Всичко ще протече, дори по-добре, отколкото сте мислили. Само в комуникацията с приятели, може да се промъкне искра на неразбирателство или недоверие, но всичко ще бъде под контрол. Портфейла ви, ще се напълни, ако успеете да си върнете дадените заеми. Но шансовете за това не са големи, затова по-добре се надявайте на резервите си.  ВОДОЛЕЙ ( 21 януари -  19  февруари ) Очакват ви високи постижения и укрепване на авторитета. Между другото, не само сред колегите, но и сред роднините. По вас, ще се сравняват, ще ви обичат и най-важното, ще ценят вашето мнение. В областта на финансите, не трябва да се придържате към строги икономии. Напротив, може да си позволите пазаруване на модни дрешки. Особено, ако не сте актуализирали гардероба си, дълго време.   РИБИ ( 20 февруари - 20 март ) Не пречи, за известно време, да изкарате на показ детето във вас. Искате грижи, това не е изненадващо. Близките ви хора, ще ви дадат всичко, ако отворите сърцето си. Всички тайни и съмнения изключете и отхвърлете тъмните мисли от главата си. Вероятно ще спечелите от човек, с когото сте отдавна приятели. Може би, ще отворите съвместен бизнес?", "date": "2019.01.12", "title": "Дневен хороскоп 12 януари"}
{"url": "http://www.classa.bg/%D1%81%D0%B2%D1%8F%D1%82/item/391430-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B4%D0%BE%D0%B1%D1%80%D0%B8-%D0%B8%D0%BC%D0%B5%D1%82%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "Република Македония официално ще стане Република Северна Македония. С 81 гласа депутатите в македонския парламент приеха измененията на конституцията на страната. \"За\" гласуваха всички присъстващи депутати. С решението се приемат всички промени, произтичащи от подписаното в Преспа споразумение между Македония и Гърция.     Очаква се с промяната на името да се отвори пътя за Северна Македония към евентуално присъединяване към НАТО и Европейския съюз.     Македонският премиер Зоран Заев беше поздравен за приемането на конституционните промени от генералния секретарн на НАТО Йенс Столтенберг, дипломатическият ръководител на ЕС Федерика Могерини и еврокомисарят по разширяването на съюза Йоханес Хан.", "date": "2019.01.12", "title": "Македонският парламент официално одобри името \"Северна Македония\""}
{"url": "http://www.classa.bg/%D1%81%D0%B2%D1%8F%D1%82/item/391431-%D0%BF%D1%8A%D0%BB%D0%BD%D0%B0-%D0%BA%D0%B0%D0%BF%D0%B8%D1%82%D1%83%D0%BB%D0%B0%D1%86%D0%B8%D1%8F-%D0%BD%D0%B0%D1%81%D0%B0-%D0%B8%D1%81%D0%BA%D0%B0-%D0%BE%D1%82-%D1%80%D0%BE%D1%81%D0%BA%D0%BE%D1%81%D0%BC%D0%BE%D1%81-%D0%B4%D0%B0-%D0%B8%D0%BC-%D0%BF%D0%BE%D1%81%D1%82%D1%80%D0%BE%D0%B8-%D0%BA%D0%BE%D1%80%D0%B0%D0%B1-%D0%B7%D0%B0-%D0%BF%D0%BE%D0%BB%D0%B5%D1%82%D0%B8-%D0%B4%D0%BE-%D0%BB%D1%83%D0%BD%D0%B0%D1%82%D0%B0", "text": "NASA иска от Роскосмос да разработи нов “Союз” за полети до Луната   От 2022 година NASA планира да започне изграждането на международна обитаема космическа станция, която ще се намира във висока лунна орбита. Космическата програма, както и станцията носят името  . Ръководителят на Роскосмос Дмитрий Рогозин заяви пред медиите, че американската космическа агенция е поискала създаването на нова версия на пилотирания космически кораб Союз за полети до Луната. Лунният Союз ще се използва като резервна система за транспортиране на астронавти до Луната и тяхното   на Земята. Рогозин каза още, че NASA настоява Русия да продължава да транспортира американските астронавти до Международната Космическа Станция с помощта на Союз.     Идеята за лунния Союз не е нова. Преди няколко години, съвместно с частната компания Space Adventures Роскосмос обяви плановете си за модернизация на Союз с цел транспортирането на лунни туристи. Тогава се предполагаше, че Союз и специалният ускорител за него ще бъдат изведени в орбита на два пъти. След тяхното скачване ще бъде осъществен полетът до Луната. Освен това, сега разработваният космически кораб Федерация и новата свръхтежка ракета носител теоретично могат да транспортират астронавти до Луната само с едно изстрелване. Окололунната космическа станция Lunar Orbital Platform-Gateway се разработва за изучаването на естествения спътник на Земята, далечния космос, а в бъдеще тя ще се използва като портал за изпращане на астронавти до Марс. Към днешен ден, в проекта Lunar Orbital Platform — Gateway участват 15 държави.   Даниел Десподов", "date": "2019.01.12", "title": "Пълна капитулация: НАСА иска от Роскосмос да им построи кораб за полети до Луната"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391425-%D0%B0%D0%BD%D0%B5%D0%BB%D0%B8%D1%8F-%D0%B2-%D0%BF%D0%B0%D0%BD%D0%B8%D0%BA%D0%B0", "text": "От лятото на 2018-а година Анелия най-после се нанесе в палата си в баровския квартал „Драгалевци“, който строи повече от 3 години. Певицата не е прекарала и една зима, а проблемите на лошото строителство в днешно време лъснаха. На долния етаж, където е разположен огромния хол, има влага и стените й са заприличали на нищо.     Изпълнителката на „Дай ми още“ беснее и не търси изход от създалата се неприятна ситуация. И най-вече, че в дома й отново ще нахлуят майстори. За огромния палат на Анелия се говори още от първата копка. Най-обсъжданата тема е сумата, която хвърлила по имота. Според запознати, пайнерката се бръкнала 3 милиона за своето жилище.     Носят се упорити слухове, че Анелия не е платила сама къщата. Вероятно била източила от банковата сметка на бившия си Коко Динев, който бил длъжен да помогне, заради дъщеря им Ивон. Но по-голямата сума е от приятеля на певицата, който пази в пълна тайна. Това породи съмнения, че човекът е семеен и затова връзката им с Анелия трябва да бъде скрита. Сега Анелия се шири в палата, като дори качи снимки от хола и трапезарията, в които има мини киносалон. Чалгарката обожава да си стои вкъщи и дори си вдигна хонорара на 7 бона и по този начин да откаже повечето заведения да я канят, което ще й позволи да си седи повече вкъщи. А на нея явно има кой да й дава пари и не се нуждае от това да пее по кръчмите всяка нощ.  ", "date": "2019.01.12", "title": "Анелия в паника!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/391426-%D1%82%D1%8F%D0%BB%D0%BE-%D0%B7%D0%B0-80-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0", "text": "Доскоро почти никой не знаеше нищо за Лорен Санчес, но през последните два дни след избухването на скандала Безос потвърди, че се развежда, и вече целият свят пише за любовницата, както и това, че най-богатият човек в света ще загуби 80 милиарда долара заради нея. \r\n   \r\n    Жената, заради която Джеф Безос, собственик на Amazon, ще остави жена си Макензи, а разводът й ще му струва почти 80 млрд. долара, определено е \"фатална\", а когато погледне снимките й в бански, става ясно защо толкова бързо \"се е предал\" милиардерът. Въпреки че има навършени 49 години и три деца, Лорън има прекрасно тяло. Преди няколко години тя облече бански костюм и развълнува всички. \"Фаталната\" Лорън не е засега не е официално обявена за връзката си с най-богатия човек на света. Известно е, че тя също се развежда със съпруга си, един от най-успешните холивудски агенти - Патрик Уайтсел. \r\n    ", "date": "2019.01.12", "title": "Тяло за 80 милиарда долара"}
