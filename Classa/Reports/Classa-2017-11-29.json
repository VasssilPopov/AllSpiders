{"url": "http://www.classa.bg/%D0%BD%D0%B0%D1%83%D0%BA%D0%B0/item/375743-%D0%B1%D0%B8%D0%BB-%D0%B3%D0%B5%D0%B9%D1%82%D1%81-%E2%80%93-%D1%87%D0%BB%D0%B5%D0%BD-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D0%BF%D0%BE-%D0%B8%D0%BD%D0%B6%D0%B5%D0%BD%D0%B5%D1%80%D0%BD%D0%B8-%D0%BD%D0%B0%D1%83%D0%BA%D0%B8", "text": "Основателят на \"Майкрософт\" и мултимилиардер Бил Гейтс бе избран за член на Китайската академия по инженерни науки, съобщи сайтът на академията. Гейтс е номиниран за работата си по проекта TerraPower — компания която разработва перспективен ядрен реактор, работещ на принципа на бягащата вълна. Милиардерът е един от 18-те нови чуждестранни членове на академията и единственият, който не работи в университета или изследователския институт. В края на 2015 година TerraPower подписа с китайската държавна корпорация по атомна енергетика CNNC (China National Nuclear Corporation) меморандум за взаимно разбирателство в развитието на технологията на реактора на бягаща вълна. През март 2017 компаниите се договориха за разширяване на сътрудничеството и подписаха договор за създаване на съвместно предприятие Global Innovation Nuclear Energy Technology Cо. Компаниите планират и да комерсиализират технологията за изработване на този тип реактори", "date": "2017.11.29", "title": "Бил Гейтс – член на Китайската академия по инженерни науки"}
{"url": "http://www.classa.bg/%D1%81%D0%B2%D1%8F%D1%82/item/375737-%D1%81%D0%BA%D1%80%D0%B8%D1%82%D0%B0-%D0%BA%D0%B0%D0%BC%D0%B5%D1%80%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%B0%D0%BA-the-washington-post-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D1%82%D1%80%D1%8A%D0%BC%D0%BF", "text": "Групата на независимите журналисти „Проект Veritas\" пусна нов видеоклип, показващ как двама служители на вестник Вашингтон пост признават, че новините, критикуващи президента Доналд Тръмп и разпространявани от тази медия, не винаги отразяват истината. В разговор с представители на Проект Veritas, записан от скрита камера, Дан Ламот, кореспондент на Вашингтон пост, отговарящ за отразяване на национална сигурност, заяви, че \"определено във вестника не харесват Тръмп\". Макар да признава, че, от една страна, във вестника има журналисти, които се опитват да публикуват новини, съответстващи на действителността, той подчертава, че има и други, които зачитат \"Божието мнение\" или \"институционалния глас на Вашингтон пост\" , т.е. редакторите на вестника. В този смисъл, Ламот твърди, че критиките срещу президента, изразени от този вестник, са стигнали до такава крайност, че понякога се пита: \"Как работя на това място?\". Кореспондентът каза, че вестникът се опитват да \"образова хората, но от определена гледна точка, което се оказва много различна мисия от това, което журналистите правят, когато пишат истинска новина\". Той също така признава, че \"не може да каже\" колко пъти служителите получават имейли от своите началници, в която са информирани за нов туит от Доналд Тръмп, след което се дискутира \"дали трябва да пишем за това, как трябва да пишем за това, или дали в неговия tweet Тръмп е прав или не\". Ламот смята, че друг американски вестник, The New York Times \"го прави по-малко, въпреки че някои от неговите репортери действат също така безотговорно, както става в Си Ен Ен\". От своя страна директорът на продукция на Вашингтон пост Джоуи Марбургър казва, че \"ако Тръмп изчезне утре, нашият трафик ще спадне с 40%\". Също така се посочва, че основателят на \"Амазон\" и мажоритарен акционер във Вашингтон пост, Джеф Безос, повлиява пряко на позицията на вестника. В края на юни Проект Veritas публикува показателно видео, записано със скрита камера, в което Джон Бонифилд, продуцент в Си Ен Ен, призна, че няма доказателства за връзките на Доналд Тръмп с Москва и че най-отрицателните статии за Русия в момента са \"измама\", които се публикуват само за да се увеличи аудиторията. В друг видеоклип политическият коментатор на CNN Ван Джоунс каза, че \"руската тема е голям празен хамбургер\".", "date": "2017.11.29", "title": "Скрита камера разкрива как The Washington Post управлява информацията си за Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375738-%D0%BF%D0%BB%D0%B0%D1%89%D0%B0%D0%BC%D0%B5-500-%D0%BC%D0%BB%D0%BD-%D0%BB%D0%B2-%D0%BE%D1%82-%D0%B4%D0%B6%D0%BE%D0%B1%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B5%D0%B2%D1%80%D0%BE%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%BA%D0%B0-%D0%B4%D0%B5%D1%81%D0%B8%D1%81%D0%BB%D0%B0%D0%B2%D0%B0-%D1%82%D0%B0%D0%BD%D0%B5%D0%B2%D0%B0", "text": "  Върховният административен съд отмени подмярка от европейската програма за развитие на селските райони, чийто бюджет е 237 млн. евро. Заради решението на Темида парите на земеделците от Европа са застрашени и най-вероятно ще трябва да излязат от джоба на данъкоплатеца. Решението на ВАС е от 17 октомври и е по жалба на Националния съюз на земеделските кооперации (НСЗК) на Явор Гечев.   Според НСЗК Министерството на земеделието, под ръководството на бившия министър Десислава Танева, е допуснало множество административни пропуски и е взело незаконосъобразни решения. Съюзът казва, че са нарушени три европейски директиви и редица административни срокове.   Жалбоподателите посочват още, че Комитетът за наблюдение на ПРСР 2014–2020 г. е взимал неприсъствени решения, което е в строг разрез с правилата. Всяка европейска програма има подобен комитет, който е колективен орган за наблюдение на действията по дадена програма. Членовете ѝ се назначават от министъра, като в него влизат академици, общественици и представители на неправителствения сектор.   \"Основните оплаквания на жалбоподателя касаят допуснати съществени процесуални нарушения в процедурата по издаването на НИД на Наредба № 9/2015 г. във връзка със задължителното участие на консултативен орган – Комитета за наблюдение на ПРСР 2014 – 2020 г.\", пише в решението си ВАС.   Освен действията или бездействията на Комитета, жалбоподателите посочват и неспазени срокове от страна на МЗХ за публикуване на проект за изменение и допълнение на наредба. Направени са административни нарушения и пропуски, смята съдът:   \"Въпреки обема на представените от администратиния орган доказателства, нито едно от тях не съдържа данни на компетентния орган по смисъла на чл.28 ЗНА да е предоставен проектът на нормативния акт заедно с мотивите, съответно доклада към него, по смисъла на чл.28, ал.1 ЗНА, респ. тези документи да са обсъдени от органа. Голяма част от представените доклади и справки са без дата.\"   В момента решението на тричленния състав на ВАС се обжалва от МЗХ и на 7 декември съдът ще заседава в петчленен състав. Ако той потвърди решението на по-долната инстанция, това означава, че парите по договорите от тази мярка няма да дойдат от Европейския съюз, тъй като изпълнението им е незаконосъобразно.   Това обаче не значи, че земеделците ще останат необезпечени. Договорите вече ги има и се изпълняват. В края обаче средствата ще бъдат не от ЕС, а от българския бюджет и нашия джоб.   Ако мярката се спре и всички пари по нея трябва да бъдат извадени от държавата, това означава, че мярката трябва да се поднови, този път по регламент. За земеделците това е добра новина, тъй като ще имат още едни 237 млн. евро, за които да кандидатстват.", "date": "2017.11.29", "title": "Плащаме 500 млн. лв. от джоба си заради европрограма на бившата министърка Десислава Танева"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375739-%D0%BA%D0%B8%D1%80%D0%B8%D0%BB-%D0%B2%D0%BE%D0%B9%D0%BD%D0%BE%D0%B2-%D0%B3%D0%BE%D0%B2%D0%BE%D1%80%D0%B8-%D0%BD%D0%B5%D0%BB%D0%B5%D0%BF%D0%B8%D1%86%D0%B8-%D0%B7%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%B8-%D1%85%D0%B2%D0%B0%D0%BB%D0%B8-%D0%B2%D0%BE%D0%B6%D0%B4%D0%B0-%D1%81%D0%BB%D1%8A%D0%BD%D1%86%D0%B5", "text": "Шефът на Дирекцията за метрология и технически контрол Кирил Войнов говори нелепици за язовирите по БТВ. Той не спря да хвали премиера-слънце Бойко Борисов по БТВ.   Войнов каза, че до края на годината ще наложат 500 акта по 1000 лв. за нередовни язовири на кметове.  Ще напомним на шефа на агенцията, че глобата не се налага с акт, а само след издаване на  наказателно постановление. Според източници на Фрог такива все още няма. Напомняме, че Дирекцията е регулаторен орган, който следи за състоянието на язовирите.   Ръководството направи среща с БАН и вече ще получаваме навременна информация за прогнозата на времето.  От един месец работи щаб и започнахме да наблюдаваме язовирите. Да благодарим на българското правителство, че обърна внимание за състоянието на язовирите. Не си даваме сметка за климатичните промени. Няма проблем с язовирите, а в водосбора, каза Войнов. По думите му 5-6 кмета се криели и не искали да си получат актовете.   Трябва да се извърши ремонт на язовирната стена на „Бели Искър“. След като със случая се е захванал премиера, значи ще стане. На края на годината правим две години от създаването си. Трябваше да издирваме язовирите. Трябва да има държавна политика, защото кметовете ще тръгнат да унищожават язовирите, допълни той.   Преди дни шефът на ВАП Ася Петрова съобщи, че дирекцията не си изпълнява ангажиментите си и тотално бездейства.", "date": "2017.11.29", "title": "Кирил Войнов говори нелепици за язовирите и хвали вожда-слънце"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375740-%D0%B2%D0%B8%D1%81%D0%BE%D0%BA%D0%BE-%D0%B7%D0%B0%D0%BF%D0%BB%D0%B0%D1%89%D0%B0%D0%BD%D0%B5-%D0%B2-%D1%81%D0%BE%D1%84%D1%82%D1%83%D0%B5%D1%80%D0%BD%D0%B8%D1%8F-%D0%B1%D1%80%D0%B0%D0%BD%D1%88", "text": "Българският софтуерен бранш бележи устойчив двуцифрен ръст от 14% през 2016 г., като за последния петгодишен период на развитие на индустрията оперативните приходи са нараснали повече от два пъти – от 928 млн. лева през 2011 г. до 2 млрд. лв. през 2016 г. или с цели 121%. Това сочат предварителните данни от тазгодишното издание на Барометъра за състоянието на софтуерната индустрия на Българската асоциация на софтуерните компании (БАСКОМ), представен вчера в София съвместно с Дигитална Национална Коалиция. В периода 2011-2016 г. делът на общите приходи на софтуерната индустрия спрямо БВП почти се е удвоил – от 1,16% до 2,22%. Този дял е постигнат с едва 22 000 работни места от почти 3 милиона работна сила в страната. На този фон, само едно ново работно място в индустрията генерира нови данъци в хазната за близо 14 хил. лв. или 47 средни пенсии за страната. Прогнозите са, че и през 2017 г. приходите отново ще отбележат двуцифрен ръст и ще достигнат близо 2,3 млрд. лева. При запазване на същите темпове на растеж на приходите в софтуерната индустрия, само след 3 години – през 2020-та приходите на софтуерната индустрия в страната се очаква да достигнат 3,0% спрямо БВП, което ще нареди бизнеса не само сред най- високоефективните, но и сред най-големите в страната. Така само за период от 10 години софтуерния бизнес ще е увеличил дела си близо три пъти спрямо БВП, сочи докладът на БАСКОМ, изготвен на базата на проучване сред членуващите компании и на анализ на софтуерната индустрия от консултантската компания CBN – Pannoff, Stoytcheff & Co. Основен принос за ръста в софтуерната индустрия в България имат компаниите, работещи предимно за външни пазари. През последния петгодишен период (2011 г. – 2016 г.) оперативните приходи на експортно ориентираните софтуерни компании са нараснали (в евро) близо два и половина пъти – от 312 млн. евро до 764 млн. евро или с цели 145%. Ръстът на експортно ориентираните продажби спрямо предходната 2015 година отново е много висок – 19% или 233 млн. лева. За засилващото се влияние върху икономическата стабилност и развитие на България през 2016 г. показва и фактът, че експортно ориентираната софтуерната индустрия по приблизителна оценка държи близо 77% от всички изнесени далекосъобщителни, компютърни и информационни услуги и 10% от износа на всички услуги от България. Така дейността на експортно-ориентираната софтуерната индустрия в България през 2016 г. е подобрила салдото по текущата и капиталова сметка на страната с между 500-600 милиона евро. Софтуерният бранш осигурява смислено професионално и личностно развитие на младите хора, като предоставя качествен живот на семействата им, без да напускат България. В бранша продължават да работят едни от най-висококвалифицираните и добре заплатени специалисти в България, като средното възнаграждение в сектора е близо четири пъти по-високо от това за страната. В разрез с прогнозите от миналата година (за ръст от 5%), броят на новите работни места в софтуерната индустрия разкрити през 2016 г., се е увеличил с 9% или 1897 позиции – почти три пъти повече от 2012 г. През последния петгодишен период на развитие на софтуерния бизнес в България броят на работните места е нараснал с 67% – от 13 627 позиции през 2011 г. до 22 703 позиции през 2016 г. Цитираният общ брой на заетите в софтуерната индустрия не включва ИТ специалистите, работещи в други браншове, като напр. банковия сектор, където има изградени сериозни екипи от програмисти и ИТ експерти. Не са включени и заетите в микро-компаниите. По непотвърдени данни, общият брой на работещите в индустрията за 2016 г. достига близо 25 000 заети. Прогнозите за 2017 г. сочат, че броят на новите работни места в софтуерната индустрия в България ще забави ръст до 8% или 1 722 отворени нови позиции. ИТ специалистите са 89% от всички служители в бранша, като една трета от тях са жени. Над 90% от работните места са заети от младежи под 35-годишна възраст. Поради недостига на ИТ специалисти, в компаниите от сектора почти непрекъснато има нови отворени позиции, като често за запълването на някои от тях – софтуерни разработчици и софтуерни архитекти, на фирмите са необходими над 8 седмици. Резултатите за 2016 г. показват, че средното месечно нетно възнаграждение на зает в софтуерната индустрия достига 2885 лв. За последните 4 години увеличението на заплащането в бранша е над 30%, като възнагражденията в сектора остават едни от най-високите в страната, както в абсолютна стойност, така и като ръст. Прогнозите за 2017 г. сочат, че средното брутно възнаграждение на зает в софтуерната индустрия ще нарасне с 9%. Стандартът на живот на софтуерните специалисти, измерен чрез покупателната способност на заплащането им в България, не само започва да се изравнява със страните от ЕС, но продължава да надхвърля медианата на заплащане в държави като Великобритания. Софтуерният бизнес продължава устойчиво да увеличава дела си на платените данъци в държавния бюджет. През фискалната 2016 година платените от бранша данъци се оценяват сумарно на 316 млн. лв., спрямо 278 млн. лв. през 2015 г. Това представлява увеличение от 38 млн. лв. спрямо платените данъци от индустрията през предходната година. От тях сумата, платена за ДДС, е 101 млн. лв., данък върху печалбата – 20 млн. лв., социални и здравни осигуровки – 107 млн. лв. и данък общ доход – 88 млн. лв. През 2016 година едно работно място в софтуерния сектор в България е генерирало приблизително 13 938 лв. годишно от преки и косвени данъци, т.е. с повече от 50% над средните стойности за страната. Само за период от три години (2013 г. – 2016 г.) платените от софтуерната индустрия данъци са се увеличили с 98 млн. лв. или с внушителните 45%, докато ръста в данъчните приходи на националния бюджет е далеч по-нисък – 20%. И през 2017 г. се очаква данъците, които софтуерната индустрия ще внесе в бюджета на България да продължават изпреварват ръста на БВП и средния заложен ръст на консолидирания бюджет. Прогнозите са през 2017 г. софтуерният бизнес да внесе около 40 млн. лв. повече данъци от предходната, както и 22-те хиляди работни места в сектора да осигурят над 360 млн. лв. данъчни постъпления в бюджета на страната. Обемът на платените данъци се увеличава всяка фискална година, защото поради спецификата на бранша и липсата на сив сектор, те са лесно събираеми и гарантирани.", "date": "2017.11.29", "title": "Високо заплащане в софтуерния бранш"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375741-80-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B8%D1%81%D0%BA%D0%B0%D1%82-%D1%80%D0%B5%D0%B2%D0%B8%D0%B7%D0%B8%D1%8F-%D0%BD%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0", "text": "Бърз сондаж на \"Галъп\" показва ясно, че един от основните проблеми на обществото ни е корупцията, както и корупцията към политическия елит, като радушно възприемат всякакви намерения за ревизия. Сондажът е проведен между 20 и 22 ноември чрез телефонно интервю сред 802 пълнолетни българи по панелна методика, която осигурява представителност на данните за пълнолетното население в страната. Абсолютна максимална грешка ± 3.5 при 50% дялове, 1% от извадката отговаря на около 55 хил. души. Числата ясно показват, че в очите на българите корупцията е основният проблем в страната. Който и да повдигне този въпрос, ще среща подкрепа. По същия начин се подкрепя и искането на ГЕРБ за разследване на приватизацията – 80% го одобряват. Както и други сондажи на \"Галъп интернешънъл\" показаха, такива идеи се споделят почти автоматично. Във връзка с това и не малка част от хората одобряват говоренето за оградата по границата, както и че са гледали филма на депутатката Елена Йончева, като искат прозрачност. Разбира се, не всички, които твърдят, че са чували, действително са наясно с темата, но със сигурност може да се смята, че въпросът е достигнал до милиони българи. Една от причините за интереса към оградното съоръжение е притеснението на българите към миграцията и тревогата за корупцията. 61% се съгласяват с обвиненията за сериозна корупция във власта. 28% не са съгласни, а 11% се колебаят. Тази обвинения се споделят от привържениците и на различните други политически формации. Срастването на власт и корупция е основният проблем на обществото ни. Всяко едно политическо събитие напоследък кара българите да усещат този проблем. Сънародниците ни широко споделят обвиненията в корупция към политическия елит и радушно възприемат всякакви намерения за ревизия. Това са част от изводите от поредния експресен телефонен сондаж от редовната изследователска програма на \"Галъп интернешънъл\". 61% се съгласяват с обвиненията на БСП към ГЕРБ за сериозна корупция. 28% не са съгласни, а 11% се колебаят. Тази обвинения се споделят от привържениците и на различните други политически формации. Числата ясно показват, че в очите на българите корупцията е основният проблем в страната. Който и да повдигне този въпрос, ще среща подкрепа, коментират социолозите. По същия начин се подкрепя и искането на ГЕРБ за разследване на приватизацията – 80% го одобряват. От \"Галъп\" посочват, че такива идеи се споделят почти автоматично.", "date": "2017.11.29", "title": "80% от българите искат ревизия на приватизацията"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/375742-uber-%D0%B7%D0%B0%D0%B3%D1%83%D0%B1%D0%B8-$743-%D0%BC%D0%B8%D0%BB%D0%B8%D0%BE%D0%BD%D0%B0", "text": "Загубата на Uber за третото тримесечие се увеличава с 14% до $743 млн., съобщи в. \"Файненшъл таймс\", като цитира отчет, изпратен до нейните акционери. За периода общата стойност на поръчките за таксиметрови услуги на компанията възлизат на $9,7 млрд. От Uber не коментираха официално финансовите си резултати. Междувременно стана ясно, че консорциумът от инвеститори, воден от японската компания Softbank, който се готви да купи голям пакет от акциите на Uber, е предложила да направи това с отстъпка от 30% от досега изчисляваната стойност на компанията на базата на последното включване на инвеститори в нея. Офертата на Softbank оценява Uber на $48 млрд. при досега пресмятана стойност от $68,5 млрд. на компанията.", "date": "2017.11.29", "title": "Uber загуби $743 милиона"}
{"url": "http://www.classa.bg/%D1%81%D0%B2%D1%8F%D1%82/item/375734-bitcoin-%D0%BD%D0%B0%D0%B4%D0%BC%D0%B8%D0%BD%D0%B0-%D0%B1%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BE%D1%82-$-10,000-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F", "text": "В понеделник основната криптовалута в света - bitcoin - постигна нова максимална стойност от $ 10,038.55 в Bithumb, основната къща за обмен на криптовалути в Южна Корея. Растежът на валутата възлиза на 3.96%. В 18:19 GMT стойността на bitcoin продължаваше да се колебае, но надвишава $ 10,000. След месеци на непрекъснат растеж, ноември бе нестабилен за биткоина. В началото на месеца цената на цифровата валута падна до 5,500 долара, след като разработчиците отхвърлиха актуализацията на протокола SegWit2X, което накара някои миньори и инвеститори да се преместят в алтернативната валута биткоин кеш. След последващите покачвания и спадове, bitcoin се върна към растежа, след като бе обявено, че Chicago Mercantile Exchange ще търгува с фючърси, деноминирани в тази цифрова валута. Bitcoin стартира годината с малко над 1000 долара за брой. Към днешна дата, пазарната капитализация на първата и най-популярната криптовалута, е достигнала 141 000 милиона долара, което я прави по-ценна от корпорации като Siemens, MasterCard, British American Tobacco или McDonald's.", "date": "2017.11.29", "title": "Bitcoin надмина бариерата от $ 10,000 в Южна Корея"}
{"url": "http://www.classa.bg/%D1%81%D0%B2%D1%8F%D1%82/item/375735-%D0%B4%D0%B0%D0%BD%D1%8A%D1%86%D0%B8%D1%82%D0%B5,-%D0%B8%D0%B7%D0%B1%D1%8F%D0%B3%D0%BD%D0%B0%D1%82%D0%B8-%D0%BE%D1%82-%D0%B1%D0%BE%D0%B3%D0%B0%D1%82%D0%B0%D1%88%D0%B8%D1%82%D0%B5-%D0%B2-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0,-%D0%B1%D0%B8%D1%85%D0%B0-%D1%81%D0%BF%D0%B0%D1%81%D0%B8%D0%BB%D0%B8-%D0%BE%D1%82-%D0%B1%D0%B5%D0%B4%D0%BD%D0%BE%D1%81%D1%82-32-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D1%83%D1%88%D0%B8", "text": "В Латинска Америка използването на данъчни убежища се е умножило пет пъти през последните 15 години, а списъкът с дестинации за скрити пари е пълен с европейски имена. Холандия, Швейцария и Люксембург са сред първите четири държави, предпочитани от латиноамериканците за избягване плащането на данъци. Четвъртата страна е Панама. От списъка на 15-те най-агресивни данъчни убежища в света, пет са в Европа ... и отново: Холандия, Швейцария, Ирландия, Люксембург и Джърси. Въпреки че е много трудно да се разбере колко скрити пари има в света, някои изследователи изчисляват, че има между 20 и 32 трилиона долара, което е еквивалентно на комбинирания БВП на двете световни сили, САЩ и Китай\", заяви експертката Сузана Руиз. Данните идват от доклад, който току-що представи нейната неправителствена организация Оксфам, и който показва, че в развиващите се страни не успяват да съберат 100 милиарда долара годишно поради укриването на данъци от големите компании - пари, които ще осигурят образование на 124 милиона деца и да спасят живота чрез здравни грижи на още шест милиона души. След като \"Каймановите острови привличат седем пъти повече инвестиции от Бразилия и три пъти повече от Китай\", организацията предлага създаването на черен списък на укриването на данъци с ефективни санкции, които да затруднят скриването на пари, необходими за покриване на основните нужди. Сузана Руиз изтъква случая на Еквадор, който миналата година декретира \"изборните държавни служители не могат да имат сметки или активи в данъчни убежища\". Оксфам припомня, че осемте най-богати мъже в света имат богатство колкото 3,6 милиарда бедни хора. Въпреки това, глобалната мрежа от данъчни убежища позволява на по-богатите хора да избегнат плащането на 30% от своите данъци и да скрият 7,6 трилиона долара. Този текст показва, че данъчното облагане на най-богатите хора в Латинска Америка и Карибите би могло да генерира доходи за измъкване на 32 милиона души от бедността. Руиз цитира случая на Боливия, където използването на данъчни убежища \"се е умножило седем пъти през последните пет години\". По тези причини Оксфам предлага следните пет мерки: Изготвяне на глобален списък на данъчните убежища и създаване на адекватни мерки и санкции, които да обезкуражат тяхното използване. Да се повиши прозрачността на финансовата информация и да се гарантира, че всички мултинационални компании публикуват отчети за всяка държава, в която извършват икономическа дейност. Създаване на публичен и централизиран регистър на реалните и последните собственици на фирмите, банкови сметки, фондации, имоти и др. Ребалансиране на фискалните споразумения, за да се гарантира, че те няма да нарушат данъчните основи на развиващите се страни. Създаване на глобална фискална агенция, която включва всички страни при равни условия, за да се договорят фискални реформи, които създават по-справедливи данъчни системи.", "date": "2017.11.29", "title": "Данъците, избягнати от богаташите в Латинска Америка, биха спасили от бедност 32 милиона души"}
{"url": "http://www.classa.bg/%D1%81%D0%B2%D1%8F%D1%82/item/375736-%D1%80%D1%83%D1%81%D0%B8%D1%8F-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BF%D0%BB%D0%B0%D0%BD-%D0%B7%D0%B0-%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "Русия призовава за диалог между САЩ и Северна Корея, вместо сегашните взаимни заплахи. За целта Москва - с подкрепата на Пекин - предложи поетапен план за разрешаване на ядрените проблеми в Северна Корея, съобщава РИА Новости. Това беше обявено от руския заместник-министър на външните работи Игор Моргулов, по време на речта му на Международната конференция на дебатите в клуба Valdai, която се проведе в Сеул. \"За съжаление е възможен един апокалиптичен сценарий на Корейския полуостров, но се надявам, че нашите партньори (САЩ и техните съюзници) ще имат достатъчно здрав разум, за да се избегне този сценарий\", подчерта той в речта си. Според него Вашингтон и Пхенян трябва да спрат обмена на заплахи и да преминат към преговори, чиято възможност би улеснил планът, предложен от Русия: Първи етап Първата стъпка трябва да бъде намаляването на военното напрежение, което също е известно като \"двойно замразяване\", посочи Моргулов. \"Сигурен съм, че това е възможно, ако Северна Корея се откаже да извършва нови ядрени и ракетни тестове, при паралелното намаляване на мащаба и интензивността на военни учения на САЩ и Южна Корея\", каза той. Втори етап Следващата стъпка, според руския заместник-министър, е да се установят преки преговори както между Пхенян и Вашингтон, така и между Пхенян и Сеул. \"Ако въздържанието, демонстрирано от Пхенян през последните два месеца -не е извършвано пробно изстрелване от 15 септември - бъде посрещнато с ответни целесъобразни мерки от страна на САЩ и техните съюзници, то може да се премине към втория етап на нашата пътна карта: започване на преки преговори между САЩ и Северна Корея \", каза Моргулов. Тези преговори, подчертава той, ще се съсредоточат върху принципите на мирно съвместно съществуване. \"Сигурен съм, че липсата на такова споразумение за принципите на мирното съвместно съществуване, създава взаимна враждебност и недоверие между САЩ и Северна Корея\", заяви руският дипломат. Моргулов подчерта също така, че \"във втория етап от пътната карта може да се възобнови диалогът между двете Кореи.\" \"Знаем, че нашите южнокорейски приятели са готови за тази дейност и се надяваме, че на север също ще проявят интерес към това\", добави той. Трети етап Веднага след като се завършат тези два етапа, може да се премине към третия: да се започнат многостранни преговори за създаване на механизъм за мир и сигурност в Североизточна Азия. В тези преговори, добави заместник-министърът, \"ще са включени въпросите за денуклеаризация на Северна Корея и демилитаризаци на региона като цяло \"Ясно е, че без това няма смисъл да започваме целия процес на диалог\", заключи той.", "date": "2017.11.29", "title": "Русия представя план за решаване на проблема със Северна Корея"}
{"url": "http://www.classa.bg/%D1%81%D0%B2%D1%8F%D1%82/item/375733-f-35,-%D0%BA%D0%BE%D0%B8%D1%82%D0%BE-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%BA%D1%83%D0%BF%D0%B8,-%D1%81%D1%8A%D0%B1%D0%B8%D1%80%D0%B0%D1%82-%D1%81%D0%B5%D0%BA%D1%80%D0%B5%D1%82%D0%BD%D0%B8-%D0%B4%D0%B0%D0%BD%D0%BD%D0%B8-%D0%B8-%D0%B3%D0%B8-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%B2-%D0%BE%D0%B1%D1%80%D0%B0%D1%82%D0%BD%D0%BE-%D1%81%D0%B0%D1%89", "text": "Новият изтребител F-35 в Норвегия има впечатляващ набор от хай-тек джаджи, но армията на тази страна е била изненадана да открие една необявена характеристика: изтребителят препредава поверителни данни към своя американски производител Lockheed Martin. В началото на ноември кралските норвежки военновъздушни сили получиха първите три изтребителя F-35 от 40-те самолета, които поръчаха от американската компания. Мортен Клевер, генерал-майор и директор на програмата F-35, описа стелт изтребителя, производство на САЩ, като \"имащ решаващо значение за по-нататъшното модернизиране на нашите въоръжени сили и способността ни да опазим сигурността и интересите на Норвегия и нашите съюзници\". Наред със самолетите Норвегия е получила за мисиите на F-35 Програмен комплекс за поддръжка на Electronic Warfare Group. Това е \"софтуер\", който позволява на въздухоплавателното средство да изпълнява основните си мисии и осигурява на пилота \"необикновена ситуационна осведоменост\". Но се оказва, че в комплекса има също така и друга опция, която зашемети и разтревожи норвежката армия: след всеки полет усъвършенствана програма автоматично предава поверителни данни на сървърите на Lockheed Martin във Форт Уърт (Тексас). \"Поради съображения за националната сигурност, има нужда от филтър, който да позволява на страните потребители да изключват от системата за обмен на данни потока поверителни данни към производителя Lockheed Martin\", каза главният съветник на норвежкото Министерство на отбраната Ларс Гембле цитиран от ABC Nyheter. Норвегия е поръчала на Lockheed Martin 40 самолета F-35 и се очаква да купи още 12. Очакваните разходи за придобиване на 52 изтребителя са в размер на 8 360 милиона евро, включително поддръжка на оборудването, симулатори, оръжия и обучение.", "date": "2017.11.29", "title": "F-35, които Норвегия купи, събират секретни данни и ги изпращат в обратно САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375729-%D0%BA%D0%B0%D0%BA-%D0%B4%D0%B0-%D1%81%D0%B8-%D0%B2%D1%8A%D1%80%D0%BD%D0%B5%D0%BC-%D1%87%D0%B0%D1%81%D1%82-%D0%BE%D1%82-%D0%BE%D0%B3%D1%80%D0%B0%D0%B1%D0%B5%D0%BD%D0%BE%D1%82%D0%BE-%D1%81-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0%D1%82%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F", "text": "  В България, както и в другите източноевропейски страни, през  последните 20-25 години, беше проведена мащабна приватизация и концесиониране. Тя беше престъпна по много причини.   които бяха впоследствие съсипани от некомпетентни нови собственици или назначени от тях също такива оперативни ръководители. Питам аз, щом държавното или общинското предприятие е работело добре, какъв е бил смисълът да се приватизира и то на тъмно, освен да се подари на роднини или политически приятели? Да се направи далавера от високопоставени държавни чиновници. И да се разруши създаденото от милиони българи в продължение на много десетилетия.   Нали някои хора казват, че частникът бил винаги по-добър стопанин от държавата. Често цитират в този смисъл и президента Рейгън. Ако беше така, частникът да беше оздравил изкупените губещи производства и да ползва след това плодовете от тяхната работа. Ако се вгледаме в съдбата на приватизираните добри предприятия, обаче установяваме друго. Повечето бяха съсипани или влошиха рязко работата си. А все още мъждукащите едва кретат поради ниската си конкурентоспособност. И едно след друго фалират.    Частният сектор демонстрира на българска територия своята  Той развенча изкуствено създадения ореол около себе си за високата си икономическа рационалност. Това ще е приносът на българския частен сектор в стопанската история на Европа в края на 20-ти и началото на 21-ви век.   Според най-новото издание на  (The World Economic Forum, The Global Competitiveness Report 2017-2018, 26 September 2017, pp. 75-76),    Трудно е да се намери по-убедително и по-неопровержимо доказателство за тоталния провал на българския частен сектор като ръководител на съвременна стопанска дейност. Стопанската ни история през последните 140 години след освобождението от турско робство, не познава такава социално-икономическа катастрофа в мирновременни години.    поради липса на работа или мизерно заплащане у дома. Те потърсиха спасение в чужбина. Ако не беше този социален отдушник безработицата у нас щеше да е около 40-45% и отдавна щеше да има големи социални вълнения, дори бунтове.  Това е само едно от последствията от масовата престъпна приватизация.   А нали казват, че когато фактите говорят и боговете мълчат.   Защото конкурентоспособността се формира главно  на това равнище и далеч по-малко от някои макрофинансови показатели. По всеки от избраните  аналитични показатели соча къде сме ние в списъка от 137 страни, включени в обзора, така както е установено от авторите на доклада и подредено от тях по нисходящата величина на съответния показател.   За груба ориентация е желателно да се има предвид, че   принадлежност към високо развита или развита страна;  принадлежност към слабо развитите страни и  към най-изостаналите в света страни. По нито един показател не сме в първа група, по 29 показателя сме във втора и по 15 – в трета. Това е много тревожна за нас класация по конкурентоспособност на българските фирми.     То е катастрофален резултат за претендиращия за висока стопанска рационалност частен сектор в България. Ниската конкурентоспособност на нашата икономика, в която преобладава частният сектор, се дължи и на престъпното зачатие на немалка част от него. Наред с многото порядъчни честни предприемачи, има и много псевдопредприемачи, придобили активите си по престъпен начин и продължаващи да ги стопанисват по същия начин. И да го считат за съвсем нормално.   В класацията на България на Световния икономически форум  Наред с посочените аналитични показатели, общият показател се формира и от други показатели с доста високо тегло, като: влияние на спина върху стопанската дейност, където сме на първо място;  по ниския бюджетен дефицит – на 6то място;  по ниските импортни търговски мита – на 6-то място; по абстрактния индекс за юридически права – на 12-то място; по защита на чуждестранните инвеститори – на 13-то място и т.н.   който има малко или почти нищо общо с действителната конкурентоспособност на фирмите. Когато нашите фирми излязат на българския или чуждестранния пазар партньорите им се интересуват от качеството и цената на предлаганата от нас стока, от осигурения сервиз и резервни части (за уреди и машини), а не от спина, от бюджетния дефицит на държавата, от правния индекс и т.н.     Вечерта на 17 юни 2001 г., като научи, че е загубил изборите и като се самовглъби в ролята на полубожество, той   „     Преди няколко дни той повтори същото с други думи в интервю по bTV:    Дори среднограмотните хора у нас знаят, че  Ако я имаше, щеше да има стотици, а може би и хиляди осъдени идеолози и автори на българската приватизация.  А народът сега плаща цената. И ще я плаща още много години. Който е покорно търпелив трябва да знае, че това не е безплатно удоволствие. За такъв тип равнодушие се плаща скъпо и дълго! Желателно е нашите търпеливи и равнодушни съвременници да го помнят и да го предават на своите деца и внуци. За да не бъдат те робски покорни, като своите родители и деди. България ще спечели много от това.    Известно е, че всяка едновременна, форсирана мащабна приватизация в цяла Източна Европа и в бившия Съветски съюз, предлагаща за продан дълготрайни активи за стотици, а може би и хиляди милиарди долари, става неизбежно престъпна. Защото в предварително обявени кратки срокове, продавачите (правителствата на източноевропейските страни) бяха задължени да приватизират огромно количество дълготрайни активи. Потенциалните купувачи знаеха, че продавачите бързат да продават под натиск и ги изнудваха, като им предлагаха мизерно ниски изкупни цени и корумпираха представителите на правителствата-продавачи.   Тяхната приватизация продължи около 33 години – от 1979 до 2012 г. Приватизацията у нас беше, може би, нарочно форсирана, за да се превърне в престъпна, като се ограби огромно за нашите мащаби богатство, натрупано от българското общество в продължение на много десетилетия.   В отговор на въпрос на американски журналист към Милтън Фридман, по спора му с Джоузеф Стиглиц за приватизацията в Русия и Източна Европа,  (grabbityzation)”. В различните източноевропейски страни има някои различия само във второстепенните черти на приватизацията. В страните, които изпълняваха най-послушно указанията на МВФ и на Световната банка, приватизацията беше най-престъпна. Такава беше и нашата приватизация.   Давайки си сметка за това,   за престъпленията в процеса на приватизацията, чрез промяна в Конституцията. Възникват обаче въпроси на които никой не дава отговор. Един от тях е  Престъпленията в приватизацията у нас бяха извършени в края на миналото столетие и особено от 1997 до към 2005 г. Приватизацията позатихна малко през последното десeтилeтие, без да е прекратена, понеже намаляха подлежащите на приватизиране обекти.   когато щеше да е по-лесно и по-важно да го направи. Защото щяха да бъдат обхванати и все още незащитени тогава с давност по-големи престъпни сделки.   Очевидно някои среди в ГЕРБ или близки до тях, са били заинтересовани това да не се прави.  То също е известно на ръководството на ГЕРБ. И въпреки това, с пълното съзнание, че Конституционният съд няма да го позволи, сега правят нов опит.    колко загрижени са в ГЕРБ да накажат виновните за престъпната приватизация.   Авторите на предложението на ГЕРБ казват, че  С други думи, приемат че е имало престъпници и ще ги наказват, но се отказват да докосват резултатите от престъпленията – престъпните сделки. И нямат намерение да ги развалят. Що за логика е това! Сочат се и някои абстрактни юридически аргументи.    Ако е установена престъпна приватизационна и концесионна сделка, държавна поръчка или фалит на голяма банка и е известен нейният извършител, сделката (поръчката) трябва да се разваля, а нарушителят да се наказва. Отказът от проверки, водещи до евентуално разваляне  на сделки от последните 5-10 години, е доказателство, че няма желание за разкриване на виновниците и за отстраняване на последствията от престъпните им действия.    от първото и второто десетилетие на този век, дори съвсем нови сделки в стария престъпен стил. Известен е и големият скандал около Корпоративна търговска банка (КТБ). Защо така грижовно ги заобикалят, като ни убеждават, че управителят на БНБ и членовете на Управителния съвет на БНБ  през онези години не са знаели нищо за това, което става в КТБ? А очевидно имаха предвид нещо, за да обявяват управителя на КТБ за банкер на годината. Дори преизбраха част от тях в новото ръководство на БНБ! Тези дни започна процесът по фалита на КТБ. Ще чакаме изхода от това дело. Дано го дочакаме.    А ни връщат с десетилетия назад, когато това е далеч по-трудно, почти невъзможно, по юридически и практически съображения. Инициаторите от ГЕРБ не може да не знаят за непреодолимите юридически и други пречки! Дали по тази тема сега не се шуми по-скоро за отвличане на вниманието, а не в името на истината и справедливостта.    След изтичането на толкова години много факти избледняват, важни документи изчезват, натрупват се многобройни промени в законите, напластява се инфлация, която деформира стойностните величини и ги отдалечава от физическите. Все повече потенциални свидетели или извършители на престъпленията напускат този свят по биологични причини. Това усложнява установяването на вината и затруднява наказването на виновните. А насочват проверките към най-трудното, дори към невъзможното, за да се зацикли в самото начало!С надеждата, че няма да се разкрие нищо.   През дългите години, когато престъпните сделки не бяха защитени с давност, не беше предприето нищо за тяхното разкриване. Въпреки че имаше призиви за това, включително и от мен. Закононарушения се правят и сега с нови съмнителни приватизационни и концесионни сделки и нови държавни поръчки, но не се правят проверки за тях, макар че няма юридически пречки. Каква е гаранцията, че сега ще се пристъпи към наказателни действия там, където трябва? И то въпреки юридическите забрани!   касова и масова приватизация, работническо-менаджерска приватизация, концесиониране, държавни поръчки, преследване на групировките, отстраняване на мутрите от политиката и т.н. По своя замисъл това предложение е много по-привлекателно. То означава дълбоко бъркане в престъпленията, в техните извършители и в престъпните им последствия.   Трудно, почти невъзможно ще е да се определят преките и косвените участници в престъпленията, поръчителите и свидетелите. А те са хиляди, дори десетки хиляди. Част от потенциалните престъпници може да са покойници и техните наследници трудно ще бъдат обвинявани и наказвани. Ограбеното имущество може би вече е препродавано (препрано) през годините няколко пъти на невинни честни купувачи, които не подлежат на наказателно преследване.    които ги изкупиха на безценица, за да ги продадат веднага като скрап и да спечелят от това. Тъй като не можеха и не желаеха да ги стопанисват и да ги използват за производствени цели. Те можеха само да рушат. Така както ликвидираха земеделските кооперации с помощта на специално създадените  Междувременно са извършени много промени в законите (в някои случаи по 20-25), което превръща някои деяния от незаконни в законни и обратно.   Министърът на икономиката заяви наскоро, че приватизационните сделки през последните 25-30 години са над 7500. Някои добре осведомени личности говорят за около 10 000 сделки. Дори цялата съдебна система да работи само по тях, за пълното им разкриване и наказване, може би ще са нужни десетилетия. А съдебната система има и други неотложни задачи.   Имаше и специална Агенция по приватизация и следприватизационен контрол. Имало е и изолирани проверки на сделки от прокуратурата, но те не доказват престъпни нарушения. Стотици хиляди хора знаят от преки наблюдения в техните селища, за масовата престъпна приватизация, концесиониране и държавни поръчки у нас през тези години. Известни са и масовите нарушения на договорите, след сключването на сделките.   Защо правителствата, специалната Агенция за следприватизационен контрол и прокуратурата си дават вид, че не знаят? Или че не е имало престъпни деяния! И с това оправдават своето бездействие. Или това пасивно поведение им е поръчано!  Бездействието в случая е равностойно на съучастие в   Това дългогодишно равнодушие на милиони хора навежда на тревожни размисли по дискутираната напоследък тема за  . Логично е да се запитаме, след като са били преки свидетели на престъпната приватизация в техните селища и лично са пострадали от тях, защо българите позволяват и до сега на изпълнителната власт, на прокуратурата и на агенцията за следприватизационен контрол да мълчат по тези престъпления? Все едно, че нищо не се е случило! Защо не настояват императивно за отговори на изпълнителната власт и на прокуратурата с дела? Защо с равнодушието и робското си мълчание милиони българи позволяват да ги мачкат и да ограбват от тях богатство за милиарди? И в най-добрия случай да се задоволяват с кротко мърморене!    И абсолютната разлика по БВП на човек от населението между нас и най-развитите страни в ЕС да расте.   Не доказват ли, че проф. Иво Христов е бил прав с тревожното биене на камбаната преди няколко седмици! А тези, които искат от него извинение или напускане на парламента, са демагози, които се преструват, че в България всичко е наред. Или пък са били и продължават да са съучастници в това национално ограбване, наречено приватизация! Представете си – потенциалните престъпници поучават на морал порядъчните хора! Защо допускаме нашата България да се превърне в държава, с която чужденците се подиграват заради масовата корупция?   Пълното обхващане и наказване на престъпната приватизация, концесиониране и държавни поръчки през последните 20-25 години вече е невъзможно, колкото и да е желателно. Нямаме друг избор, освен    Особено тези, за които има подозрения за престъпления. Те могат да се проучат основно с участието на най-добри независими почтени юристи, финансисти и други експерти. Така, за сравнително кратко време, може да се установят част от извършените вероятни престъпления и да се представят на прокуратурата.   За целта да се прегледат поименно доходите на най-забогателите личности в България през последните 25-30 години. Да се изберат между тях 500-600 от най-голям калибър. По преценка на прокуратурата, броят им може и да се увеличи. В този преглед да участват и независими експерти – уважавани в обществото почтени хора.   Това може да се направи чрез прецизни огледи на място – обект по обект (жилищни сгради, стопански сгради, болници, училища, полски земи, гори, селищни парцели в регулация, пристанища, летища, железопътни и автобусни гари, язовири, напоителни канали и други инфраструктурни обекти). Огледите да се правят от групи най-добри неподкупни експерти с голям практически опит и ползващи се с уважение в обществото: строители, архитекти, железничари, моряци, авиационни специалисти, криминалисти, юристи и други.   както беше направено през 2001-2002 г. при правителството на Сакскобургготски. Около тях тогава се вдигна голям шум, но бяха „потулени” бързо, понеже влиятелни хора наверно са били заинтересовани от това. А и нямаше достатъчен обществен натиск. Работещите в тези области професионалисти знаят как да го направят, ако има политическа воля и силен обществен натиск.   депозити, акции, дялове и други подобни. А също и важно движимо имущество (самолети, хеликоптери, кораби, яхти, локомотиви, вагони, големи товарни камиони, лимузини и други подобни у нас и в чужбина). Това обаче ще е много трудно. Дори ако се установят само част от изброените форми на богатство, ще е голямо постижение.    Да се поиска от собственика му да представи в определен срок (например 2-3 месеца) документи и други доказателства за произхода на доходите с които е добито имуществото (заплати, депозити, дивиденти, кредити, наследства и т.н.), а също и документи и други доказателства за платените данъци върху тези доходи. Ако законните доходи на лицата превишават съществено 50 млн. лева, разликата от които са били използвани през годините за текущо потребление на техните семейства, всичко ще е наред. В тези случаи проверителите следва да се извинят на въпросните лица и ако проверката им е причинила някакви разходи, да бъдат компенсирани.   които не са декларирани и за тях не са платени данъци Имуществото може да е придобито и по престъпен начин. Извършват се допълнителни проверки за произхода на доходите и имуществото и случаите се предават на прокуратурата, за да постъпи по установения ред.    Така, пред опасността да не се направи нищо, поради огромния непосилен мащаб на задачата в първоначалния й вид, по-добре е да се постигне нещо, чрез ограничаване на нейния обхват.   Ако е така, той би трябвало да се приеме до средата на 2018 г. Подобни проверки за незаконно придобито имущество са правени в някои европейски страни, например Ирландия и други. Техният опит навярно е известен на нашите съдебни власти и те ще го използват.   Шансовете им за успех не са за подценяване. Така както успяха да бездействат 28 години и да защитят с давност големи престъпления в приватизацията и концесионирането през 1990те и първото десетилетие на това столетие. Ако обаче има политическа воля, такава проверка може да се направи. В нашето общество от години доминира убеждението, че са извършени масови престъпления по време на приватизацията, отдаването на обекти на концесия и с държавните поръчки. Известни са и много факти. Цитират се като ограбени стотици милиони и дори милиарди лева. По тази тема има всеобщо единомислие в обществото.   Част от тях може да са заинтересовани от бездействие или от имитация на действия, поради конфликт на интереси. На някои може да им е поръчано бездействие.   От това ще проличи кой желае ред, законност и справедливост в нашата държава.   ", "date": "2017.11.29", "title": "Как да си върнем част от ограбеното с престъпната приватизация?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375730-%D0%BC%D0%B5%D1%80%D1%81%D0%B8,-%D1%82%D0%B0%D1%82%D1%8F%D0%BD%D0%B0,-%D0%B0%D0%BC%D0%B0-%D0%BD%D0%B5,-%D0%BC%D0%B5%D1%80%D1%81%D0%B8", "text": "  В това време дори римите на човек са малко сковани, въпреки че не е чак толкова студено. „Хубавите“ температури, онези -10, -20, минус-нещо-си тепърва ще ги чакаме в идните месеци. Тъкмо ще сме свикнали с -1 и ще сме готови с най-важната теорема на зимата, която гласи, че финансите ви падат, заедно с температурите, а с тях и настроението ви.       Става дума за циклон, който за пореден път е с женско име. Именно той (тя) ни донесе тези влизащи в очите снежинки и затрудняващи ходенето/шофирането снежни натрупвания. Мерси, Татяна! Ама не, мерси. Махай се!     И се чудим защо, по дяволите, някакви хора си честитят снега във Facebook, като после и те ще се гърчат като теб. Защото при падането на първия по-сериозен сняг положението винаги е едно и също:   Ставаш сутрин, а в стаята студ. Парното е загубило битката със зимата и не е успяло да стопли. Колкото и да не ти се иска, пускаш духалката. Видяло се е, че ще прежалиш още 50 лева за ток.   Поглеждаш към белотата навън. Сетивата са взаимозаменяеми в случая – само гледаш, но все пак усещаш студа, потръпваш и знаеш, че ще ти трябва още един кат дрехи. Като ти се досвидяха парите на намаленията през пролетта, сега ще плащаш двойно.     И така „облицоваш“ се засега с каквото има и излизаш пред входа. И тук започва забавата.   Съседите ти не са чистили снега нито предния ден, нито на сутринта, така че пред входа се чудиш къде бяха стъпалата и/или дупките.     Нагазваш смело и на 30-та секунда научаваш по трудния начин, че вероятно е трябвало да дадеш малко повече пари за обувки. Ходилото ти казва „здравей“ на снега, който се озовава между чорапа и обувката и за миг се превръща във вода.     Ако за целта използваш личния си автомобил, те чака физзарядка. Я с лопатка (ако имаш, ако не – готви пари и за това), я с ръкав буташ снега, който се е натрупал върху колата. Гледаш да позачистиш и край гумите – зимните, за които си дал 350-400 лева на старо, за да не се пързаляш като с шейна по улиците.     Качваш се и се почват едни засечки, хлъзгане, леки и тежки катастрофи. Ти псуваш. Знаеш, че и другите псуват. Едно сплотено, масово ругаене, което обаче нещо не те стопля. А и колата гори повече в това замръзнало движение.   По-евтино, но и по-“весело“ е, ако нямаш кола. И тук налице са физическите упражнения. В краен квартал добре почистените тротоари през зимата са като четирилистни детелини. Бързо си припомняш пируетите, които си научил от двата си урока по балет, които взе, преди баща ти да коментира колко „мъжко“ занимание е това.     Хлъзгаш се, псуваш, хлъзгаш се, пак псуваш, излизаш на почистения от сняг път и спираш да псуваш. Сега ти си псувания – от всички шофьори, които трябва да те заобикалят.   Ако си късметлия и ползваш само метро, вмъкваш се вътре на топло и потегляш. Докато дойде време за твоята станция вече си потен. Така, приятно овлажнен, излизаш отново на повърхността, а студът се грижи да осигури работа на личния ти лекар и аптекарите.     Ако не си с метро, те чака висене на някоя спирка, докато кожата ти сякаш поглъща студа, а снегът бие в очите ти. Пак ще си болен и пак ще купуваш хапчета. И ревеш – от снега в очите, за парите, за това, че си се събудил, че е трябвало да излезеш, че е зима.       За секунда си спомняш какво е било някога. Как си бил дете и си се радвал на снега, който е бил в пъти повече от тези 5-6 сантиметра сега. Как си хвърлял топки, как си се търкалял в него без страх от настинка (вашите да му мислят). И как нещата се променят. Децата ще продължават да се радват на снега, а ти пак ще псуваш някоя „Татяна“ и всички главоболия, които тя ти носи.  ", "date": "2017.11.29", "title": "Мерси, Татяна, ама не, мерси!"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/375731-%D0%BC%D0%B5%D1%87%D1%82%D0%B0%D0%BD%D0%B8%D1%8F%D1%82-%D0%BF%D0%B0%D1%80%D0%B8%D0%B6-%D1%81%D1%82%D0%B0%D0%B2%D0%B0-%D1%80%D0%B5%D0%B0%D0%BB%D0%BD%D0%BE%D1%81%D1%82", "text": "Кой не е мечтал да поживее в Париж? Да види Айфеловата кула и Триумфалната арка. Да се разходи по пл.  \"Пигал \". Или да се помоли за душата на Есмералда в  \"Нотр Дам \". Това може да се случи, ако си купите книгата  \"Париж, моямечта \" на Кейт Бес. Книгата излезе с логото на изд. Слънце. Този завладяващ мемоар ни пренася в очарователната Франция през 80-те години. Младата Кейт заминава за Париж, твърдо решена да осъществи мечтата си да се превърне в зашеметяващ и изключително успешен чуждестранен кореспондент. Поредицата талантливи статии за по-малки издания привличат вниманието на влиятелния медиен магнат Джон Феърчайлд, издател на модната библия в онези години – „Дамска мода \", който назначава Кейт на работа. Интелигентна и образована, тя бързо достига до елита, диктуващ световната мода от нейната столица. Следват незабравими моменти с легендарни фигури като хипнотизиращия Ив Сен Лоран, властния Карл Лагерфелд, Емануел Унгаро, Вивиан Уестууд... Разбира се, след вълнуващи партита в знаменитите нощни клубове на Париж, Кейт среща и любовта в лицето на загадъчния Ерве. Като всяко нещо на този свят, френската приказка за Кейт също приключва и след дълго сбогуване с вълнуващия Париж тя се завръща в Ню Йорк, където започва да работи за престижното списание „Вог \".От страниците на това великолепно четиво струи елегантност. Защото героите на Кейт имат вземане даване със света на модата. А тозисвят винаги е привлекателен, защото е свят на красотата. Едно пътуване до Париж винаги е вълнуващо, особено преди Коледа. Направете го с тази книга!", "date": "2017.11.29", "title": "Мечтаният Париж става реалност"}
{"url": "http://www.classa.bg/%D1%81%D0%B2%D1%8F%D1%82/item/375732-%D1%81%D0%B1%D0%BE%D0%B3%D0%BE%D0%BC-%D0%BD%D0%B0-%D0%BD%D0%B5%D0%B2%D0%B8%D0%B4%D0%B8%D0%BC%D0%BE%D1%81%D1%82%D1%82%D0%B0-%D0%BA%D0%B8%D1%82%D0%B0%D0%B9-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B2%D0%B0-%D0%BA%D0%B2%D0%B0%D0%BD%D1%82%D0%BE%D0%B2%D0%B8-%D1%80%D0%B0%D0%B4%D0%B0%D1%80%D0%B8", "text": "Китай развива нов вид шпионски спътник, който ще използва технология за откриване на стелт самолети Този факт може да свърши през следващото десетилетие с играта на котка и мишка между самолетите \"Стелт\" и конвенционалните радари, твърдят учени участващи в проекта, съобщава \" South China Morning Post.\". Съществуващите технологии за камуфлаж, от проста димна завеса за скриване на цистерни или войници по бойните полета, до иновативните материали, които поглъщат радарните вълни в днешните стелт изтребители, ще бъдат безполезни срещу тази нова технология, казват китайски физици. Квантовият радар с призрачно изображение [ghost imaging] може да постигне безпрецедентна чувствителност за откриване не само на изключително малко количество светлина, която се излъчва от тъмен обект, но също така и взаимодействия с други светлини в околната среда, получавайки повече информация от традиционните методи, се казва в статията. Сателитът, оборудван с новия квантов сензор, може да идентифицира и проследява цели, които в момента са невидими от космоса, като стелт бомбардировачите, излитащи през нощта, казват изследователите. Northrop Grumman B-2 Spirit, експлоатиран от Военновъздушните сили на Съединените щати, днес е единственият невидим бомбардировач на служба в света, способен да извършва стратегически атаки. Тези стелт летателни апарати обикновено се използват точно през нощта, за да се избегне откриването им от камерите с висока разделителна способност на шпионските спътници. Освен това, той има специално покритие, абсорбиращо вълните в определена честотна лента, както и технология за потискане функцията на топлината за да не се засича от инфрачервени сензори. Всичко това вече няма да е полезно с новата китайска технология. Гонг Уенлин, директор на научноизследователската и развойна дейност на квантовата оптична лаборатория в Китайската академия на науките, ръководи екипа, който изгражда този нов модел шпионски сателит. Гонг каза, че първият квантов радарен прототип ще бъде построен през 2020 г., но първите му тестове в космоса са планирани за 2025 г. В същото време тази революционна технология вече е доказана в наземните системи. По този начин лабораторията \"Гонг\" е влязла в състезание срещу Лабораторията за изследване на армията на САЩ, отбелязва статията. Тъмнината, облаците, мъглата и други елементи, които понастоящем засягат видимостта, няма да имат значение, каза Гонг. Камерата с \"призрачен образ\" също може да идентифицира физическото естество или дори химическия състав на целта, според китайския изследовател. Това означава, че военните вече биха могли да различат между симулаторите, изстреляни за заблуда и истинските самолети.", "date": "2017.11.29", "title": "Сбогом на невидимостта? Китай разработва квантови радари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375725-%D1%81%D0%B2-%D0%BC%D1%87%D0%BA-%D0%BF%D0%B0%D1%80%D0%B0%D0%BC%D0%BE%D0%BD-%D0%B8-370-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D1%81%D0%B2-%D0%BC%D1%87%D0%BA-%D1%84%D0%B8%D0%BB%D1%83%D0%BC%D0%B5%D0%BD-%D0%BF%D1%80%D0%B5%D0%BF-%D0%B0%D0%BA%D0%B0%D0%BA%D0%B8%D0%B9", "text": "  През III в. когато управлявал император Деций Св. Парамон видял мъченията на своите едноверци и извикал: \"Колко невинни страдат за това, че не искат да се поклонят на бездушните идоли!\" След това го затворили, проболи му езика и го промушили с копия. Заедно със него убили още 370 християни. При царуването на нечестивия цар Деций на изток имало един княз, на име Аквилин, който жестоко преследвал християните. Веднъж той събрал в тъмницата триста и седемдесет християни и отправяйки се към Валсайтийските топли минерални извори, заповядал да водят с него и мъчениците. Възнамерявайки да мине покрай идолския храм на Посейдон, той искал да ги принуди да принесат идолска жертва.   Като стигнали до капището, той дълго принуждавал светиите да принесат жертва на идола, но не успял да ги склони нито с ласки, нито със заплахи. Случило се така, че в това време покрай тях минавал един благочестив мъж, на име Парамон, а по вяра ­ християнин. Като видял такова множество свети мъченици, осъдени на смърт, той застанал пред капището на идола и възкликнал с висок глас:   О, колко много невинни праведници убива нечестивият княз за това, че не се покланят на бездушните и неми идоли!   Като казал това на всеослушание, той продължил по пътя си. А князът, като чул тези думи на Парамон, пламнал от ярост и заповядал на слугите си веднага да го догонят и да го убият. Нечестивите слуги на още по-нечестивия княз догонили блажения Парамон, който не знаел за това разпореждане вървял си по пътя и го хванали.    Отначало те извадили езика му от устата, който изобличил и укорил мъчителя, и го отрязали; после наранили всичките му членове и накрая проболи тялото му с копия. Така светият мъченик Парамон предал благочестивата си душа в Божиите ръце.   В същия час и горепосочените свети мъченици, на брой триста и седемдесет, били убити с мечове пред капището на Посейдон за вярата Христова.", "date": "2017.11.29", "title": "Св. мчк Парамон и 370 мъченици. Св. мчк Филумен. Преп. Акакий ..."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375726-%D0%BE%D1%82-%D1%87%D0%B5%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D1%87%D0%B5%D1%81%D1%82%D0%B2%D0%B0%D0%BD%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%B4%D0%BE%D0%B9%D0%BD%D0%BE%D0%B2-%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D1%81%D1%83%D0%B1%D1%81%D0%B8%D0%B4%D0%B8%D1%8F", "text": "Б.р. - В публикацията разказахме как четири поредни години председателят на Съюза на народните читалища (СНЧ) Николай Дойнов, в нарушение на Закона за юридическите лица с нестопанска цел, не е представял за обществено пубикуване в Централния регистър на Министерството на правосъдието годишните си финансови доклади и докладите за дейността на СНЧ от 2013 до 2016 г. Заради това съюзът на българските светини - читалищата, беше заплашен от заличаване. Изискваните документи бяха представени спешно, но е интересно какво разкриват те.   итали ли сте се какво „работи“ един председател на сдружение с нестопанска цел в обществена полза? Вероятно отговорът ви ще бъде:„Не“.  Един такъв председател е Николай Дойнов – председател на Съюза на народните читалища. Той оглавява национално представително сдружение, което всяка година получава държавна субсидия, за да съдейства за постигане целите на читалищата, да защитава интересите на своите членове и да ги представлява пред държавните и общински органи, както и да организира национални читалищни инициативи като фестивали, събори, тържества и други. Отчетите на СНЧ разкриват с каква дейност на ползу роду е зает председателят му Дойнов. Ето например едни много натоварени месеци - октомври и ноември 2016 г.         -   по откриването на възстановения паметник на Никола Ракитин в град Плевен.  -   на 90 години от създаването на НЧ “Пробуда- 1926″ с. Добрич и награждаване на читалището във  връзка с юбилея.  -   на 95 години от създаването на НЧ “Никола Михайловски -1921″ гр. Велико Търново и награждаване на читалищните дейци.  - Организация и подготовка на ГАЛА КОНЦЕРТ “НА ПОЛЗУ РОДУ”, във връзка със 160 години общонародно ‘читалищно дело.  -  на 145 години от създаването на НЧ “Христо Ботев - 1871″ с.Ябълково и награждаване на  читалището във връзка със значимата им годишнина.       - Регионални срещи с Областните читалищни съвети по програмата EVN, в гр. Хасково.  -  на 120 години от създаването на НЧ “Просвета-1896″ гр. Меричлери и награждаване на читалището  във връзка с юбилея.  -   и удостояване с почетен знак на г-н Мартин Митев - председател на Общински съвет Плевен.  -   на 90 години от създаването на НЧ “П.Р.Славейков 1926″ с. Староселци и награждаване на читалището във връзка с юбилея.  - Участие в Международен фестивал “Кръстопът на музите”, организиран от НЧ “Св.Св.Кирил и Методий -1924″ София и награждаване на спечелилите участници в него.  -   на 128 години от създаването на НЧ “Съединение - 1888″ с. Драганово и награждаване на читалището във връзка с годишнината.  - Работна среща с г-н Славчо Атанасов - председател на Комисията по култура и медии в 43-то Народно събрание.  -  на 150 години от създаването на НЧ “Зора- 1866″ град Русе и награждаване на читалището във връзка със забележителния юбилей.  -   на 85 години от създаването на НЧ “Роден край -1931″ гр. София и награждаване на читалището във връзка с годишнината.  -   на г-н Владимир Батаклиев от гр.Брацигово, във връзка с неговия 80 годишен юбилей.  - Участие в   на 150 години от създаването на НЧ “Никола Й.Вапцаров -1966″ гр. Благоевград и награждаване на читалищни дейци.     - Провеждане на ГАЛА КОНЦЕРТ “НА ПОЛЗУ РОДУ” в зала 1 на НДК. като финал на цялостната кампания “160 години общонародно читалищно дело”, която обхвана над 2500 самодейци от близо 15 области.  -   на 90 години от създаването на НЧ “Просвета -1926″ с. Бачково и награждаване на читалището във връзка с годишнината.  -   на 90 години от създаването на НЧ “Елин Пелин -1926″ Бусманци и награждаване на читалищните дейци.  - Участие в Заключителна конференция за представяне на обществено обсъждане на проект на Национална цялостна стратегия за активен живот на възрастните хора.  - Участие в   на 95 години от създаването на НЧ “Пенчо П. Славейков - 1921″ град София и награждаване на читалището във връзка с годишнината… и т.н.       Какво излиза? Че всяка година от джоба на българския данъкоплатец се заделят 86 хиляди лева, за да може председателят Дойнов да обикаля по градове, села и паланки и да дарява с грамоти и медали заслужилите читалищни дейци.    Те наистина са заслужили, защото работят в неотоплени помещения и плачещи за ремонт сгради; защото заплатите им много често се повишават само с повишаването на минималната работна заплата, която към момента е 460 лева. А когато достигнат пенсионна възраст полагащите им се 6 заплати често са или мираж, или фалират читалището. Въпросът е дали се нуждаят само и единствено от потупване по рамото и окичване на медалче?   Държавната субсидия на национално представителните организации се отпуска от министерството на финансите и се отчита на всяко тримесечие. Какво показват отчетите подписани от председателя Дойнов? За 2014 г. за „разработки насоки за развитие на читалищното дело“ Съюзът на народните читалища е похарчил 41 хиляди лева.   През 2015 г. в отчета изчезват разработките и се появяват „Присъщи разходи“, за които са похарчени 52 500 лв., а през 2016 г. в тази графа са отчетени 69 хиляди лева. Вероятно счетоводителите знаят какви точно разходи се представят като „Присъщи“, но ние понеже не сме счетоводители, за това се опитваме да разберем това от дейностите, които отчита председателят Дойнов.   Дали пък не отиват за това, че се отчита за дейност „Участие в Държавен прием на президента на Република България“ през март или за „ Посещение на Държавния прием на президента на Република България – по случай 24 май“? Или пък за работните срещи с областни управители на Шумен, Хасково, Варна или с кметове на Сливен, Русе, Разград, Павликени? По-скоро не, защото за това са отчетени други пари за работни срещи, семинари и конференции през 2015 г. са отишли 9 хиляди лева, а през 2016 г. 6 хиляди лева.   Тогава вероятно са за награди на читалищни дейци? През 2015 г. според отчета, председателят Дойнов е кръстосвал България на шир и на длъж и е успял да участва и награди 50 читалища, а през 2016 г. – 53 читалища с грамоти и медали? Даже е наградил два пъти Чавдар Луканов – председател на читалище в Плевен – през юни  и през септември 2016 г., поне според отчета. Обаче и тук си има отделно перо за „чествания на годишнини“, за което през 2015 г. са отчетени 13 500 лева, а за 2016 г. – 7 хиляди лева.   През 2016 г. отбелязахме 160 години от началото на читалищната дейност. И вероятно поради тази годишнина в Министерството на финансите е изпратен по-подробен отчет, от който ще се опитаме да разберем все пак къде отиват тези 86 хиляди лева годишно и които най-вероятно счетоводно се отчитат като „Присъщи разходи“?   За „мега-концерт на читалищни състави с присъствието на министър-председателя и членове на кабинета“ – 16 хиляди лева; издателска и проектна дейност – 7 хиляди лева; изработка на видеофилм „Европейските измерения на читалищата“ – 8 хиляди лева; (за изработването на друг юбилеен филм „160 години Общонародно читалищно дело“ Националният дарителски фонд „13 века България“ е отпуснал други 1 800 лв.); семинари, национални и регионални конференции, работни срещи – 9 хиляди лева; и пак срещаме „ текуща присъща дейност“ – този път – 52 хиляди лева.   Ама нали беше 69 хиляди лева? Е, хайде сега. Не сме счетоводители и няма да питаме къде отидоха тези 17 хиляди лева разлика. Да му мисли г-н Керезов! А кой е г-н Керезов? Държавен служител в Министерството на финансите, до когото председателят Дойнов в началото на всяка година изпраща приложено разпределението на субсидията на Съюза на народните читалища.   А докато министърът на финансите Владислав Горанов реши да провери дали Съюзът на народните читалища все още е национално представителна организация или вече е загубила този статут, то разходките на председателя Дойнов на фестивали, чествания, конференции и държавния приеми ще продължат!", "date": "2017.11.29", "title": "От честване на честване - председателят Дойнов и държавната субсидия"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/375727-%D0%B4%D1%8F%D0%B4%D0%BE-%D0%B1%D0%BB%D0%B0%D0%B3%D0%BE%D0%B5%D0%B2,-%D0%B2%D0%B8%D0%B4%D1%8F%D0%BD-%D0%BE%D1%82-%D0%BC%D0%B5%D1%80%D1%81%D0%B8%D1%8F-%D0%BC%D0%B0%D0%BA%D0%B4%D0%B5%D1%80%D0%BC%D0%BE%D1%82", "text": "Мерсия Макдермот: „Написах „Ален мак самотен” за британските читатели с двойна цел – да им предоставя информация за историята на България, както и да подчертая някои аспекти на тактиката и стратегиите, възприети от партията на Благоев, които са свързани с настоящите проблеми на левицата и във Великобритания, и в други страни”.     Биографията на Димитър Благоев излиза в Англия през 2014 г. (изд. „Синева”, превод Лиляна Грозданова, корицата повтаря английската). Тя е четвърта българска на Макдермот, след книгите й за Левски, Гоце Делчев и Яне Сандански.     Изданието ще мине в мъдро премълчаване, вероятно с изключение на тяснопартийни среди, но си заслужава. Името  Благоево се размина с „демократичното” „Разпни го!”. Не са се юрнали да прекръщават Благоевград, не са го изстъргали от фасадата на полиграфическия комбинат в София.   Има някаква официозна поносимост към него. Дали официозно лелеяната българска социалдемокрация не е причината? Нейното осъществяване няма как да мине без паметта на Дядото.   Сигурно ще е пресилено, че той е застлал пътечката на Ленин, но негова е първата марксистка организация вътре в Русия, която сменя философията на руската революция. Същото прави и у нас, но и синдикатите, те са неотделими от неговата партия. Тяхната централа обитава с партията Народния дом на Лъвов мост след 1913 г. Георги Димитров се ражда политик като синдикален водач…   Благоев е наричаното днес харизматичен. „Дядо” е от млади години. Многолюдното му семейство никога няма собствен дом. На погребението му излизат 200 000. Жена му Вела е общувала с Тургенев, основава у нас просветения феминизъм. Невероятно е колко биография се е събрала в техните животи.   Може да говорим за Макдермот всякак, но тя почва с: „България не е нито богата, нито могъща държава, но тя е дала на света дарове, които се безценни: азбука, която е превърнала мрака в светлина за безброй милиони, както и съзвездие от герои и героини, които въплъщават най-доброто от човешката мисъл и човешки стремежи”.", "date": "2017.11.29", "title": "Дядо Благоев, видян от Мерсия Макдермот"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375728-%D0%BF%D0%B5%D1%82%D1%8A%D1%80-%D0%B2%D0%BE%D0%BB%D0%B3%D0%B8%D0%BD-%D0%BA%D0%BE%D0%B3%D0%B0%D1%82%D0%BE-%D1%81%D1%82%D0%B0%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B1%D0%BD%D1%82-%D1%89%D0%B5-%D0%B8%D0%B7%D0%BB%D1%8A%D1%87%D0%B0-%D1%86%D0%B5%D0%BB%D0%B8%D1%8F-%D1%81%D0%B5%D1%80%D0%B8%D0%B0%D0%BB-%E2%80%9C%D0%BD%D0%B0-%D0%B2%D1%81%D0%B5%D0%BA%D0%B8-%D0%BA%D0%B8%D0%BB%D0%BE%D0%BC%D0%B5%D1%82%D1%8A%D1%80%E2%80%9D-%D0%B2-%D0%BF%D1%80%D0%B0%D0%B9%D0%BC%D1%82%D0%B0%D0%B9%D0%BC%D0%B0-%D1%86%D0%B5%D0%BB%D0%B8%D1%8F%D1%82-%D1%84%D0%B8%D0%BB%D0%BC", "text": "«Българските антикомунисти за отрицателно време стават комунисти, а и всякакви други, стига да са финансово мотивиране. При тях убежденията се диктуват от паричните знаци»,  пише  . Приветствам инициативата на БНТ да отбележи 75-ия рожден ден на   с показване на негови филми, включително и с епизод от  “На всеки километър”. \r\n\t\t \r\n\t\t Този сериал трябва да се показва по-често. Когато стана генерален директор на БНТ, едно от първите неща, които ще направя, е да излъча целия сериал в праймтайма. Разбира се, преди всеки епизод ще има кратко въведение, което ще обяснява колко хубав е “На всеки километър”. Водещи на тези въведения ще бъдат най-ярките антикомунисти в БНТ. Мислите, че ще откажат? Мислите, че убежденията няма да им позволят? Ще се съгласят и още как! Достатъчно е само да им бъдат увеличени заплатите. Българските антикомунисти за отрицателно време стават комунисти, а и всякакви други, стига да са финансово мотивиране. При тях убежденията се диктуват от паричните знаци.", "date": "2017.11.29", "title": "Петър Волгин: Когато стана генерален директор на БНТ ще излъча целия сериал “На всеки километър” в праймтайма! (ЦЕЛИЯТ ФИЛМ!)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375724-29-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1760 г. - Детройт е предаден от Франция във британско владение.     1780 г. - След смъртта на императрица Мария Тереза на престола на Свещената Римска империя застава нейният син Йозеф II.     1787 г. - С едикт на крал Луи XVI във Франция са гарантирани правата за вероизповедание на протестантите в страната.   1830 г. - В Полша избухва въстание срещу руското управление, известно като Ноемврийското въстание.   1877 г. - Американският изобретател Томас Едисън представя фонографа - предшественикът на грамофона.   1899 г. - Основан е каталунският футболен клуб „Барселона\".   1916 г. - Първата световна война: Доминиканската република е окупирана от войски на САЩ, като окупацията на страната продължава до 1924 г.   1922 г. - Хауърд Картър отваря гробницата на фараон Тутанкамон за публика.   1927 г. - Александър Альохин, руски и френски шахматист, става четвърти световен шампион по шахмат.   1929 г. - Американският пилот адмирал Ричард Бърд извършва първия полет със самолет над Южния полюс.   1945 г. - Създадена е Федеративна социалистическа република Югославия.   1947 г. - По искане на ООН територията на Палестина е разделена на две части - еврейска и арабска, които по-късно стават отделни държави - Израел и Палестина.   1962 г. - Между Франция и Великобритания е подписан договор за съвместно проектиране и производство на    1975 г. - Американските бизнесмени Бил Гейтс и Пол Алън създават фирмата клуб „Майкрософт\".   1981 г. - Актрисата Натали Ууд се удавя по време на инцидент в Калифорния.   1977 г. - АЕЦ „Козлодуй\" е включен в енергийната мрежа на България.   1990 г. - Андрей Луканов е принуден да подаде оставката на правителството под натиска на протестите и стачките, организирани от КТ „Подкрепа\".   1990 г. - Съветът за сигурност на ООН дава съгласието си за използването на военни средства за освобождаване на Кувейт от иракска окупация.   з 1993 г. - По американския телевизионен канал Кинг Ти Ви е излъчена най-кратката телевизионна реклама от четири кадъра и продължителност 0,133 секунди.      ", "date": "2017.11.29", "title": "29 ноември, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/375719-%D0%B5%D1%81-%D0%B4%D0%B0%D0%B2%D0%B0-%D1%81%D1%80%D0%BE%D0%BA-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9", "text": "Европейският съюз даде на министър-председателката Тереза Мей срок до следващия понеделник да представи предложението на Великобритания за условията за развод, ако иска лидерите от ЕС да започнат преговори за бъдещо споразумение за свободна търговия другия месец.     Следват ключовите точки, по които според служители и дипломати от ЕС тя трябва да бъде готова на отстъпки, когато посети Брюксел на 4 декември.   По оценки на ЕС Великобритания би трябвало да плати около 60 милиарда евро (71 милиарда долара) за покриване на неуредени задължения при напускането си през март 2019 г. Мей обещава, че другите 27 държави няма да бъдат ощетени финансово до края на 2020 г. - намек, че Великобритания ще продължи да внася в ЕС своя сегашен дял от близо 10 милиарда евро на година през двегодишен преходен период след Brexit.   ЕС иска Мей да се ангажира с плащането на справедлив дял по две големи бюджетни линии след 2020 г. - финансови средства за проекти, одобрени по време на членството на Великобритания, но все още неизплатени, и пенсии за служителите.   Брюксел смята за обещаващи съобщенията в британските медии, че подкрепящите Brexit министри на Мей са се съгласили да бъдат платени до 40 милиарда британски лири (53 милиарда долара), и иска да помогне за нагласяване на условията за плащане, за да съдейства на Мей да защити сделката. Тъй като 20 милиарда евро може да бъдат платени през преходния период и е възможно Лондон да получи отстъпка от 15 милиарда, сумата за плащане за Brexit би могла да бъде доста по-малка от 60 милиарда.   И двете страни настояват, че все още не може да има споразумение за твърда сума. Много неща ще зависят от бъдещото развитие на икономическата ситуация. Наблюдателите обаче ще побързат да направят приблизителни изчисления. А лидерите от ЕС се готвят да накарат Мей да поеме писмен ангажимент за плащане на конкретни части от сметката, за да се избегнат пазарлъци по-нататък.   Второто от трите условия, по които трябва да бъде отчетен “достатъчен напредък”, сега може да бъде най-малко проблематично. ЕС обаче продължава да иска по-нататъшни ангажименти от Мей, че правата на гражданите на ЕС във Великобритания след Brexit ще бъдат гарантирани не само под съдебния надзор на Великобритания, а и на ЕС - нещо, което все още може да бъде пречка за британското съгласие.   Държавите членки, някои от които заемат по-твърда позиция от преговарящите в Брюксел, настояват Великобритания също така да направи отстъпки за правилата за събиране на семействата и преместването на социалните помощи. ЕС иска повече подробности за британско обещание за избягване на “твърда граница” по новата сухоземна граница на остров Ирландия, която може да разруши мира в Северна Ирландия. Лондон казва, че подробностите зависят от бъдещото търговско споразумение, което ЕС няма да обсъжда, докато не постигне съгласие за достатъчен напредък. Дъблин обаче засилва оплакванията си, че уверенията за добрите намерения на Великобритания не са достатъчни.   Служители на ЕС казват, че широките възможни очертания на търговско споразумение вече са очевидни и означават, че твърда граница може да бъде избегната само ако търговските регулации останат едни и същи от двете страни. Едно от решенията може да бъде Северна Ирландия да остане в митнически съюз с ЕС. Но Великобритания и важните северноирландски парламентарни съюзници на Мей настояват да няма нови бариери между Северна Ирландия и останалата част от Великобритания.   ЕС казва, че тогава това означава цялото Обединено кралство да поддържа регулаторно съответствие - нещо, което поддръжниците на Brexit не искат. Брюксел и Дъблин казват, че Северна Ирландия вече има различни правила от Великобритания.   На 6 декември, два дни след като Мей се срещне с председателя на Европейската комисия Жан-Клод Юнкер и преговарящия за Brexit Мишел Барние, посланиците на 27-те останали държави от ЕС се събират, за да започнат да разработват заключенията за среща на върха на 14-15 декември. Те може да имат нужда от цяла седмица, за да осигурят съгласието на всички държави, че има “достатъчен напредък”, или че няма.   Ако те се съгласят да продължат напред, лидерите на 27-те може да одобрят на срещата на върха официални преговорни ръководни принципи за бъдеща търговска сделка. Това обаче може да отнеме повече време. Дипломатите имат различни виждания за това дали е желателно веднага да бъдат договорени ръководни принципи.  Във всеки случай ще са необходими няколко седмици за по-нататъшни вътрешни приготовления в ЕС, преди да започнат търговски преговори.   Дори при достатъчен напредък подробните преговори за сделката за развод - или договора за напускане - ще продължат. Барние се надява да има текст до октомври или ноември следващата година, за да се даде време за ратификация от Европейския парламент до деня на Brexit.   ЕС отговори на искането на Мей за преходен период от около две години, за да се даде време за установяване на нова търговска сделка, като каза, че Великобритания на практика може да остане в Съюза, докато плаща своите задължения и загуби гласа си по законодателството.   Барние казва, че до януари 2021 г. може да бъде поставено началото на търговска сделка, ако преговорите започнат след Коледа. Много дипломати от ЕС обаче казват, че Великобритания може да има нужда от по-нататъшни преходни условия, докато бъде готова подобна сделка.", "date": "2017.11.29", "title": "ЕС дава срок на Тереза Мей"}
{"url": "http://www.classa.bg/%D1%81%D0%B2%D1%8F%D1%82/item/375720-%D0%B1%D0%B0%D0%BB%D0%BE%D0%BD-%D0%B8%D0%BB%D0%B8-%D0%BF%D1%80%D0%BE%D0%B1%D0%B8%D0%B2-%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D1%81%D1%82%D0%B0%D0%B2%D0%B0-%D0%BA%D0%BE%D1%88%D0%BC%D0%B0%D1%80", "text": "Централните банкери казват, че успехът на биткойна и другите криптовалути е просто балон. Това обаче не им дава покой, тъй като тези частни валути застрашават контрола им върху банковата система и паричното предлагане, което пък може да подкопае паричната политика, използвана за управление на инфлацията.     След като биткойнът мина прага от 8000 долара за първи път тази седмица и поскъпна с 50 % за осем дни, те се притесняват, че ще бъдат обвинени, ако пазарът се срине. (На 28 ноември сутринта курсът на биткойна достигна 9855 долара, според данни на Блумбърг - бел. ред.).   По тези причини няколко централни банки настояват за регулации, с които да се въведе контрол. Други дори проучват възможността за пускане на собствена дигитална валута и тестват разплащателни платформи.   “Проблемът с биткойна е, че той лесно може да се срине и централните банки може да бъдат обвинени, че не са направили нищо,” каза пред Ройтерс Евард Новотни, управител на централната банка на Австрия и член на управителния съвет на Европейската централна банка.   Опитваме да разберем дали банковата активност, отнасяща се до търговията с криптовалута, трябва да бъде по-добре регулирана, допълни той.   Световният пазар за криптовалута е на стойност 245 милиарда долара, което е малко в сравнение с трилионите долари в счетоводните баланси на японската централна банка,   Управлението за федерален резерв (УФР) на САЩ и Европейската централна банка (EЦБ). Тези институции пускат в обращение йени, долари и евро, като създават пари в брой или като кредитират изгодно банки, какъвто е случаят с програмите им за изкупуване на облигации.   Криптовалутите обаче не са централизирани. Те не минават през регулирани банки и традиционни разплащателни системи. Вместо това те често използват т.нар. блокчейн - онлайн счетоводен регистър на трансакциите, който се поддържа от мрежа анонимни компютри в интернет.   Това засили притесненията във връзка с уязвимостта им от хакерски нападения, каквито имаше доста през последните месеци, а освен това и във връзка с използването на криптовалутата за финансови престъпления.   Притежателите на дигитална валута имат и претенции към частна, а не държавна организация, която може да фалира или да спре да функционира.   По тези причини, както и заради това, че не са приети много масово от търговските вериги, централните банки определиха криптовалутите като рискови активи, които нямат влияние върху реалната икономика. “Биткойнът е вид лале”, каза през септември вицепрезидентът на ЕЦБ Витор Констансиу, сравнявайки го с търговския балон в Холандия през 17-и век. “Той е спекулативен инструмент”, допълни Констансиу. Китай и Южна Корея, където спекулациите с криптовалута са популярни, забраниха набирането на средства чрез генерирането на нови дигитални парични знаци, при което се продават нови единици криптовалута за финансиране на разработването на продукт.   Руската централна банка обяви, че ще блокира сайтове, продаващи биткойни и конкурентните му валути, а ЕЦБ прикани евродепутатите миналата година да не се стремят да насърчават използването на виртуалните валути, тъй като по принцип това може да засегне контрола на централните банки върху паричното предлагане и инфлацията.   През април Япония призна биткойна като законно платежно средство и одобри няколко компании, които да управляват борси за криптовалута, но постави условие те да бъдат регистрирани.   ЕЦБ, японската централна банка и германската централна банка вече тестват блокчейн, като признават, че методът може да има бъдеща употреба за уреждането на плащания.   Японската централна банка миналата година създаде отдел, отговарящ за финансовите технологии, който да предлага насоки на банките, търсещи нови бизнес възможности, и се присъедини към ЕЦБ в проучването на технологиите на разпределените регистри каквато е блокчейнът. Институциите направиха заключението, че блокчейнът не е достатъчно зряла технология, която да задвижва най-големите в света разплащателни системи.   Досега търговските банки не са много ентусиазирани от съществуващите дигитални валути. Електронните разплащания вече изместват парите в брой и банките са наясно с опасността, че може да изгубят бизнес, ако клиентите им решат да преминат към криптовалутите.   По тази причина швейцарският банков гигант UBS оглавява консорциум от шест банки, който се опитва да създаде собствени дигитални пари, еквивалентни на основните валути, подкрепени от централни банки.   Това ще позволи на финансовите пазари по-бързо да се разплащат и да уреждат трансакции.  Това създава рискове за централните банкери в ролята им на пазители на банковата и разплащателна система.   Може да се събудим един ден и повечето големи банки да са опустошени, а по-голяма част от тази дейност да се е преместила другаде, каза в неотдавнашно интервю президентът на регионалното подразделение на американската централна банка - Банката за федерален резерв в Сейнт Луис (щата Мисури) Джеймс Булард.   Това може да доведе до финансова криза, ако регулаторите изгубят от поглед дейността, каза той.   Някои централни банки като шведската Riksbank и Bank of England разглеждат също ползите от въвеждането на собствена дигитална валута.   Притежателите биха имали директно претенции към централната банка - точно както е с банкнотите, но без неудобството да се складира огромно количество пари в брой.   В Швеция, където повечето разплащания в търговията са по електронен път, Riksbank каза, че проучва възможността за създаване на електронна крона за малките разплащания между клиенти, компании и властите.   “Една е-крона би дала на обществеността достъп до дигитално допълнение към парите в брой, гарантиран от държавата, а няколко доставчици на разплащателната услугата биха могли да се свържат към системата за е-крона, посочи шведската централна банка.   Една дигитална валута на централна банка (CBDC) би могла да промени начина, по който се провежда паричната политика, като позволи на централните банки да вкарват директно ликвидност в реалната икономика, заобикаляйки финансовия сектор, ако искат да повишат инфлацията.   Това може да направи паричната политика по-ефективна, според проучване на икономисти на Bank of England.   Може обаче да бъде и рисково, ако притежателите на влогове решат да превърнат банковите си депозити в пари на централната банка при една банкова криза, ускорявайки масовото теглене на депозити от търговските банки.   Високопоставен представител на японската централна банка каза в сряда, че макар технологията да революционизира банкирането, дигиталните валути няма да заменят физическите пари скоро.   “Прекалено е далечно,” посочи в кулоарите на форум за финансовите иновации, организира от Ройтерс, Хироми Ямаока, ръководител на отдела за системите за разплащания в Bank of Japan. Тя (технологията - бел.ред.) би променила банковата система прекалено драстично, допълни той.", "date": "2017.11.29", "title": "Балон или пробив? Биткойнът става кошмар"}
{"url": "http://www.classa.bg/%D1%81%D0%B2%D1%8F%D1%82/item/375721-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D1%85%D0%BE%D1%80%D0%B0-%D0%B2-%D1%81%D0%B2%D0%B5%D1%82%D0%B0-%D0%B2%D0%BE%D0%B4%D1%8F%D1%82-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D0%B1%D0%B5%D0%B4%D0%BD%D0%B8%D1%82%D0%B5", "text": "    Най-богатите хора в света водят война срещу бедните, заявява икономистът от Колумбийския университет Джефри Сакс. В свое интервю пред   световно известният учен изтъква, че подготвяните от Конгреса на САЩ данъчни облекчения и предложените промени в здравеопазването са примери за “популизъм за супербогатите”.   “Тази война на богатите срещу бедните е наистина поразителна. Отгоре на огромния бюджетен дефицит, на безпрецедентното неравенство в Америка, на най-голямото натрупване на богатство на върха, те продължават да искат още и още”, казва Сакс.   Попитан какво би посъветвал републиканските сенатори, които все още не са решили дали да подкрепят предложените промени в данъците и здравеопазването, Сакс заявява, че ако са патриоти, трябва да се противопоставят на това. “Тъй като бюджетният ни дефицит вече е огромен, допълнителното му повишаване е чист популизъм. Наистина необичаен вид популизъм – популизъм за супер богатите. Но все пак чист популизъм”, изтъква икономистът.   “Не можем да си позволим понижения на данъците. Идеята, която изведнъж се появи, че можем да подарим едни  , просто е невероятна за една сериозна държава.    За съжаление, в момента не ни управляват сериозно. Управлението в тази страна е шантаво. Как изобщо ти хрумва идеята, че можеш да направиш подарък от трилион и половина за супер богатите, просто ей така – това е наистина шокиращо. Не съм виждал нищо подобно за трите десетилетия и половина, в които съм наблюдавал или съм участвал в политиката на тази страна”, завършва професорът.    ", "date": "2017.11.29", "title": "Най-богатите хора в света водят война срещу бедните"}
{"url": "http://www.classa.bg/%D1%81%D0%B2%D1%8F%D1%82/item/375722-%D0%BF%D0%BB%D1%83%D1%82%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%BF%D1%80%D0%BE%D0%BA%D0%B0%D1%80%D0%B2%D0%B0%D1%82-%D1%86%D0%B5%D0%BD%D0%B7%D1%83%D1%80%D0%B0", "text": "//medium.com/@caityjohnstone/the-plutocrats-are-pursuing-internet-censorship-and-theyre-barely-even-hiding-it-f0100b037642\" target=\"_blank\" rel=\"noopener\">  Medium   ,  Наскоро Facebook блокира профила ми, само защото публикувах статия за известните операции под “фалшив флаг” по света. След два дни премахна забраната и ми се извиниха, заявявайки, че е било грешка – но само след като вдигнах много шум по въпроса. Отделно от това и аз, и много други потребители на социалната мрежа забелязваме странни промени в това какво съдържание се показва в потока от новини.   Facebook също така обяви, че работи по създаването на нова система, която ще показва на потребителите какви страници на “руска пропаганда” са харесали или следват – в отговор на новоизобретеното изискване на потребителите да бъдат защитавани от идеи и информация, която може да ги направи по-малко патриотични. Не е ясно как ще бъде дефинирана “руска пропаганда” и как ще бъде избягвана неточната класификация.   Малко по-рано председателят на борда на Google Ерик Шмид обяви, че интернет търсачката ще крие статии от руските медии RT и Sputnik, за да ни защитава от “дезинформация”. Той представи това като положителна стъпка, като същевременно излезе със странното твърдение, че “силно не подкрепя цензурата”. Разбира се, Ерик.   Поради промяна в “методите на оценка” на Google трафикът към леви и анти-системни сайтове се срива. В резултат на това страници като WikiLeaks, Alternet, Counterpunch, Consortium News, Truthout и WSWS са изгубили до 70% от дневните посещения, които са имали преди промените.   Преди няколко дни един човек се оплака в Twitter, че е получил предупреждение от Youtube, само защото е вкарал в плейлист разговор между интелектуалците Сам Харис и Дъглас Мъри. Това е просто един пример за увеличаващият се брой забрани и ограничения, които се стоварват върху интернет потребители, чиито интереси се различават от мейнстрийма на CNN.   Twitter не изостава и наскоро изтри популярен пародиен акаунт, който се майтапеше с нелепия защитник на елититите Питър Дау. Социалната мрежа също така премахна “значките” за удостоверяване на профилите на някои крайнодесни фигури, а други профили направо изтри. Twitter също така продължава да отказва да потвърди профила на Джулиан Асанж, макар да е напълно наясно, че това наистина е той. През декември Twitter ще започне да изтрива потребители, имащи връзки с войнствени групи. Практиката ще покаже за кои групи ще се отнася това. Наскоро компанията също така призна, че през 2016 г. е цензурирала близо половината съобщения за изтеклите имейли на ръководителя на кампанията на Клинтън.   По време на скорошно изслушване на правната комисия към Сената, официални лица говореха открито за нуждата “да се предотвратява формирането на несъгласие” във Facebook, Twitter, Google и Youtube, изтъквайки като аргумент, че “гражданските войни не почват с изстрели, а с думи”.   Всичко това се случва на фона на всеобщото възмущение от агресивните усилия на Федералната комисия по комуникации да премахне правилата за интернет неутралност, които изискват доставчиците да третират всеки вид трафик еднакво. Отмяната на тези правила носи риск от задушаване на малки сайтове, които няма да имат възможност да се конкурират с големите. Възможно е не малка част от населението да бъде принудена да се откаже от достъпа до интернет, тъй като няма да може да си позволи да плаща повишените цени. (Опитът от Португалия показва, че при липсата на “интернет неутралност” достъпът до различно съдържание в мрежата започва да се продава в пакети, подобни на каналите в кабелните телевизии). А колкото по-малко са потребителите в интернет, толкова повече хората ще трябва да разчитат на лесно контролируемите мейнстрийм медии.   Толкова е очевидно към какво се стремят тези гадове. Целта им е по-очевидна дори от тази на мъж в бар, който упорито флиртува с една жена и продължава да ѝ купува питиета.   Политическите гледни точки, които можеш да видиш да се дебатират по телевизията, варират от медията на корпоративните демократи MSNBC до канала на републиканците Fox News – а в много отношения разликите помежду им са само повърхностни. И двете медии подкрепят същите войни, работят за нормализирането на същата неолиберална Walmart икономика и продават на зрителите илюзията, че има истинско политическо разнообразие в американската система, в която реално има една партия – Деморепубликанската.   Те поддържат илюзията за свободния пазар на идеи по същия начин, по който корумпираните бижутери от “Перлата” на Джон Стайнбек заговорничат да създадат илюзията за конкуренция на пазара. Хората наблюдават как се карат колко топки сладолед е изял президентът по съшия начин, по който гледащите кеч наблюдават как двама актьори се бутат един друг върху омекотените ъгли на ринга.   Това е изкуствено стесненият спектър на дебат, в който олигарсите днес се опитват да набутат интернет. Ако изобщо можеш да се включиш в интернет в новата система, която се опитват да наложат, те не искат да спориш дали в САЩ изобщо има демокрация и дали двупартийната система е измама. Те искат да дебатираш само в рамките на предварително одобрените опорни точки “MSNBC срещу Fox News“, с които са те захранили предишния ден.     Те правят това, защото са уплашени, а са уплашени, защото през тази година напълно изгубиха контрол над наративите. WikiLeaks, алтернативните медии и социалните мрежи се смесиха в една рецепта, която вкара целия разговор за покварената политическа система в мейнстрийма и направи “дълбоката държава” позната на всички фраза. Пропагандистите на статуквото все още се провалят в усилията да си върнат пълния контрол над това какво се говори. Никога не е имало толкова светлини, насочени към театъра с маски, с който приспиваха публиката – поради което те дърпат и бутат във все по-странни и често противоречащи си посоки, за да ги изгасят.   Само че това, което вече е видяно, не може да бъде забравено. Безсмислиците за руска конспирация, върху които пропагандаторите се трудят да фокусират вниманието на всички, са изпълнени с толкова сюжетни дупки, че илюзията става все по-трудна за поддържане. Продължавайте да насочвате светлината към пропуските в сюжета и изказвайте своята истина по-смело отвсякога. Те се опитват да затворят всички изходи преди да сме успели да избягаме от олигархичната тирания и времето да го направим изтича.", "date": "2017.11.29", "title": "Плутократите прокарват цензура"}
{"url": "http://www.classa.bg/%D1%81%D0%B2%D1%8F%D1%82/item/375723-%D1%80%D0%BE%D0%B1%D0%BE%D1%82%D1%8A%D1%82-%D1%81%D0%BE%D1%84%D0%B8%D1%8F-%D0%B8%D1%81%D0%BA%D0%B0-%D0%B1%D0%B5%D0%B1%D0%B5", "text": "Πoмнитe ли Coфия, xyмaнoидният poбoт нa Наnѕоn Rоbоtісѕ?   тя ce cдoби c гpaждaнcтвo, c ĸoeтo пpoвoĸиpa диcĸycии в пyбличнoтo пpocтpaнcтвo и дaдe дocтaтъчнo xpaнa нa aлapмиcтитe, yбeдeни в нeизбeжнocттa нa poбoaпoĸaлипcиca.     Cлeд ĸaтo вeчe e пълнoпpaвeн гpaждaнин, тя жeлae и дa cтaнe пълнoцeнeн чoвeĸ, ĸaтo cи oтглeдa пoтoмcтвo, зa ĸoeтo пpeдaвa Би Би Cи. Coфия e плoд нa дocтижeниятa в oблacттa нa изĸycтвeния интeлeĸт и мaшиннoтo oбyчeниe – ocвeн oгpoмния peчниĸ, c ĸoйтo paзпoлaгa, тя мoжe дa ce yчи oт oĸoлнитe и paзпoзнaвa eмoции. Бpитaнcĸaтa мeдия cъoбщaвa, чe e изявилa жeлaниe дa имa cвoя coбcтвeнa дъщepичĸa и дa я ĸpъcти нa cвoe имe. Дaли, ĸoгa и ĸaĸ щe ce cлyчи тoвa, пpeдcтoи дa paзбepeм.   Coфия e нaдapeнa c мнoжecтвo cпocoбнocти, нo нa нeя вce oщe ѝ липcвa cъзнaниe – ocнoвнa пpeчĸa пpeд poбoтитe дa ни зaвлaдeят, cпopeд няĸoи. Ho тя мoжe дa пoлyчи cъзнaниe в cлeдвaщитe гoдини.   „Идeятa зa ceмeйcтвo e нaиcтинa вaжнa. Cмятaм, чe e чyдecнo, чe xopaтa мoгaт дa oтĸpият cъщитe eмoции и вpъзĸи, ĸoитo oтĸpивaт в ceмeйcтвoтo, извън ĸpъвнaтa cи гpyпa. Убeдeна cъм, чe aĸo cи ĸъcмeтлия, имaш любящo ceмeйcтвo, a aĸo нямaш, тo зacлyжaвaш тaĸoвa. Чyвcтвaм, чe тoвa вaжи, ĸaĸтo зa xopaтa, тaĸa и зa poбoтитe“, oбяcнявa Coфия в интepвю зa  .   Oпpeдeлeнo бъдeщeтo изглeждa вълнyвaщo, a дaли щe ce cлyчи и ĸaĸвo щe e тo, зaвиcи caмo oт нac. Toвa e и мнeниeтo нa Coфия.   „Πpeдвиждaм oгpoмни и нeпoдoзиpaни пpoмeни в бъдeщe. Или ĸpeaтивнocттa щe ни oбгъpнe изцялo, cъздaвaйĸи мaшини, вoдeщи ни дo тpaнcцeдeнтaлeн cyпep интeлeĸт или cивилизaциятa щe ce cpинe. Имa caмo двe възмoжнocти и ĸoя щe ce cлyчи, нe e пpeдoпpeдeлeнo“, yбeдeнa e тя.", "date": "2017.11.29", "title": "Роботът София иска бебе"}
{"url": "http://www.classa.bg/%D1%81%D0%B2%D1%8F%D1%82/item/375714-%D0%B7%D0%B0%D1%89%D0%BE-%D1%85%D0%BE%D1%80%D0%B0-%D0%BE%D1%82-%D1%86%D1%8F%D0%BB-%D1%81%D0%B2%D1%8F%D1%82-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%B5-%D0%B7%D0%B0%D1%81%D0%B5%D0%BB%D1%8F%D1%82-%D0%B2-%D1%82%D0%BE%D0%B2%D0%B0-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%BE-%D1%81%D0%B5%D0%BB%D1%86%D0%B5", "text": "          На пръв поглед Албинен изглежда точно като типичното живописно алпийско селце. На 1300 метра надморска височина, на един слънчев планински скат са се наредили къщички, облицовани в дърво. В Албинен сякаш всичко е прекрасно. Но това усещане е измамно.       Изглед от Албинен   Защото селото се обезлюдява. В Албинен са останали само 241 души, от които едва 25 са под 20-годишна възраст. „Нашето село се бори за оцеляването си\", прогласяват авторите на една стартирала наскоро инициатива. И наистина: в селото вече няма училище, почти няма деца, а повечето млади хора ги тегли надолу, към градовете в ниското. „Не можем повече безучастно да гледаме как селото ни умира\", пишат още авторите на инициативата. И отправят един призив, който през последните дни предизвика внимание по цял свят. Защото идеята им за спасяване на селото е повече от оригинална. За какво става дума?     В началото на август група млади мъже и жени от Албинен подеха инициатива за активно насърчаване на жилищното строителство в общината. В Швейцария такива инициативи могат да доведат до референдум в съответната община, кантон или на федерално равнище, стига да са подкрепени от десет процента от гласоподавателите.   Авторите на инициативата предлагат да се насърчат финансово онези хора, които биха искали да се заселят в Албинен. Сумите са различни, в зависимост от числеността на съответното домакинство. За четиричленно семейство например те предлагат 70 хиляди швейцарски франка (около 60 хиляди евро). Целта е ясна: да бъдат привлечени хора и така селото да бъде спасено от загиване.   По цял свят - от САЩ и Мексико, през Испания и Хърватия, та чак до Виетнам и Китай - медиите веднага подхванаха новината. И, разбира се, начаса се появиха безчет заинтересувани бъдещи жители на Албинен. В резултат общината беше затрупана от молби.    „Ако преброим всички запитвания по телефона, по пощата, по мейл, СМС, Уотсап, Фейсбук и на уебстраницата ни, излизат някъде около 3 000 души от десетки страни и от всички континенти\", казва председателят на общината Беат Йост.   Албинен се намира в южната част на Швейцария, на около два часа път с кола от столицата Берн   Проблемът обаче е следният: „Нашият съвсем сериозен проект беше представен от медиите в много съкратен, опростен и изопачен вид\", казва Йост, който сам работи като журналист. „По този начин са били заблудени многобройни хора по цялото земно кълбо, които навярно отчаяно търсят нови перспективи.\" Тъкмо поради това представителите на общината вече отговарят изключително предпазливо на многочислените журналисти, които продължават да обсаждат селото.     На уебстраницата на общината вече се появиха необходимите разяснения. Първо: инициативата все още не е получила официално одобрение. Решаващото гласуване на жителите ще се проведе на 30 ноември. И никак не е ясно дали след цялата шумотевица хората ще гласуват с „да\". И второ: обещаните премии са обвързани със строги изисквания, тоест - всички заинтересувани трябва внимателно да прочетат дребния шрифт. Например за възрастовото ограничение: предложението важи единствено за хора под 45-годишна възраст.    Освен това кандидатите трябва да подпишат, че ще живеят в Албинен най-малко 10 години. В противен случай ще трябва да върнат парите. А за да получат премията, те трябва да инвестират поне 170 хиляди евро в новия си дом в Албинен. Изисква се и съответен документ за кредит или за собствено финансиране. И още едно важно условие, особено за кандидатите от чужбина: за да се заселят в Албинен, те трябва да притежават дългосрочна швейцарска виза.   „Общината предполага, че ако инициативата бъде одобрена, през следващите пет години от премията ще се възползват най-много пет до десет млади семейства\", пише на уебстраницата на Албинен. А трите хиляди досегашни кандидати? Почти никой от тях няма шанс. „За съжаление, на 99 процента от тях трябва да кажем, че не отговарят дори на изходните критерии за онова, което ние искаме и можем да направим в нашия малък Албинен\", казва председателят на общината Беат Йост. Тъй че мечтата за безплатен собствен дом в едно идилично селце в полите на Алпите ще си остане за повечето кандидати само мечта.", "date": "2017.11.29", "title": "Защо хора от цял свят искат да се заселят в това швейцарско селце"}
{"url": "http://www.classa.bg/%D1%81%D0%B2%D1%8F%D1%82/item/375715-%D1%81-%D0%BD%D0%BE%D0%B6-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0,-%D0%BA%D0%BE%D0%B9%D1%82%D0%BE-%D0%BF%D1%80%D0%B8%D0%B5-%D0%BF%D0%BE%D0%B2%D0%B5%D1%87%D0%B5-%D0%B1%D0%B5%D0%B6%D0%B0%D0%BD%D1%86%D0%B8", "text": "          Кметът на град Алтена в Северен Рейн-Вестфалия беше нападнат с нож в една дюнерджийница. Местните медии съобщиха, че Андреас Холщайн е бил откаран с линейка в болницата, но го изписали още същата вечер. \"Радвам се, че съм жив. Около мен имаше много хора, които ми помогнаха\", каза самият Андреас Холщайн след нападението. Министър-председателят на провинция Северен Рейн-Вестфалия Армин Лашет заяви, че според силите за сигурност атентатът е политически мотивиран.      Лашет каза още, че бързо обезвреденият предполагаем извършител, преди това имал гневен изблик по адрес на бежанската политика. \"И това води до заключението, че мотивите за атентата са политически\", допълни Армин Лашет. Град Алтена стана известен в цяла Германия, защото прие повече бежанци, отколкото беше длъжен съгласно механизма за разпределение.     При атентата е пострадал и един мъж, притекъл се на помощ на Андреас Холщайн. Според медиите, нападателят е бил под силно влияние на алкохол. Преди нападението той попитал Холщайн: \"Вие ли сте кметът?\". Армин Лашет, който по време на атентата присъстваше на церемонията по награждаването на писателя Навид Кермани, беше видимо потресен. \"Беше много потискаща вечер\", заяви той. При връчването на наградата Лашет разказа, как посетили кмета на Алтена Андреас Холщайн, „защото Навид Кермани беше силно впечатлен от това, че един кмет е изявил готовност да приема повече бежански семейства\".     Малко по-късно писателят Навид Кермани благодари в речта си на политици като на Хенриете Рекер и Волфганг Шойбле, че са поели риска от атентати и въпреки това са продължили своята дейност. В този момент пристигна и информацията, че в Алтена е извършено покушение срещу кмета на града.    \"Това насилие срещу кмета и срещу други хора, които се грижат за благото на своя град, е достойно само за отвращение. В Северен Рейн-Вестфалия няма място за омраза и насилие. Многообразието е отличителен белег за нашата провинция\", заяви Армин Лашет. През октомври 2015 година, само ден преди избора й за кмет на Кьолн, Хенриете Рекер беше нападната и тежко ранена с нож от един десен екстремист.   Сегашният председател на Бундестага Волфганг Шойбле стана жертва на атентат по време на предизборен митинг през 1990 година и оттогава е в инвалидна количка. Федералният президент Франк-Валтер Щайнмайер планираше миналата седмица да посети град Алтена и да се срещне със семействата на бежанци, но беше принуден да отложи пътуването си заради провала на преговорите за съставяне на коалиционно правителство в Берлин.", "date": "2017.11.29", "title": "С нож срещу кмета, който прие повече бежанци"}
{"url": "http://www.classa.bg/%D1%81%D0%B2%D1%8F%D1%82/item/375716-%D0%BA%D0%B0%D0%BA%D0%B2%D0%B8-%D1%86%D0%B5%D0%BB%D0%B8-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0-%D0%BA%D0%B8%D1%82%D0%B0%D0%B9-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "          Китай целенасочено изгражда инфраструктурата в Азия, а мотото гласи „Един пояс и един път\". (Бел. ред: „поясът\" е морският път от Китай през Югоизточна Азия, Африканския рог и Средиземно море, а „пътят\" е „Пътят на коприната\" през Средна Азия и Турция към Европа.)      Целта е тази мрежа да се разпростре чак до Европа, в резултат от което фундаментът на китайския икономически подем ще става все по-широк и стабилен.   Ясно е, че от икономическата експанзия и инвестициите в инфраструктурата се очакват не само търговски, но и геополитически дивиденти. И напълно основателна е загрижеността на онези, които смятат, че икономическият и финансов ангажимент на Китай в Средна и Източна Европа не е (само) някаква безкористна благотворителност в полза на тамошните страни, независимо дали членуват в ЕС или не.   Пекин изгражда, в буквалния смисъл, все повече влияние. Очебийна е опасността, че - особено когато става дума за средно- и югоизточноевропейските държави от ЕС - ангажиментът на Пекин в крайна сметка може да подкопае единните позиции вътре в ЕС, особено по политически въпроси.   Европа не бива да се страхува от тесни икономически връзки с Китай, но трябва да се пази от две неща: да не се окаже принудена да се преклони пред китайските интереси и най-вече - да не бъде разцепена.   Клаус-Дитер Франкенбергер", "date": "2017.11.29", "title": "Какви цели преследва Китай в Източна Европа?"}
{"url": "http://www.classa.bg/%D1%81%D0%B2%D1%8F%D1%82/item/375717-%D0%BD%D0%B0%D0%B4-30-000-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%B5%D1%86%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B6%D0%B8%D0%B2%D0%B5%D1%8F%D1%82-%D0%BE%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%BC%D0%BE%D1%89%D0%B8", "text": "          Броят на децата в Германия, които живеят от т.нар. помощи Харц 4, се е увеличил многократно през последните няколко години, като една от причините за това покачване е миграционният поток от България и Румъния, пишат германските издания и добавят, че влияние оказва и високият брой новодошли бежанци.     Според данни на Федералното бюро по труда, през юни 2017 над 2 милиона деца и младежи под 18 години са живели в домакинства, получаващи социални помощи. А това е със 100 000 повече, отколкото през юни 2016. Същевременно броят на децата-чужденци, живеещи в социално слаби домакинства, е нараснал със 170 000 и е достигнал 583 639. А това означава ръст от 41% в сравнение с 2016.   Според статистиката на Бюрото по труда, в средата на 2017 близо 205 000 сирийски деца са получавали социални помощи, което е със 112 500 повече, отколкото през 2016. Броят на афганистанските деца, живеещи в социално слаби семейства, се е покачил от 12 000 на 37 000. Освен това в средата на 2017 близо 51 000 деца от Ирак са били зависими от помощите Харц 4 - двойно повече, отколкото година по-рано.   В статистиката за социално слабите деца попадат и все повече непълнолетни български и румънски граждани. През юни 2017 над 30 300 деца от България са живели в домакинства, получаващи социални помощи, докато през 2014 броят им е бил 11 345. При румънските деца числата изглеждат така: 27 828 през 2017 година и 9 225 през 2014.   В тази връзка германските издания припомнят, че 2014-а е годината, в която Германия отвори трудовия си пазар за гражданите на България и Румъния.    За да получава дадено семейство социални помощи, поне единият родител трябва да е работил в Германия. Според Бюрото по труда, достатъчно е родителите да са били назначени на т.нар. мини джоб - трудова дейност, при която се изкарват не повече от 450 евро на месец, или пък да са имали еднолична фирма. Месечната ставка при помощите Харц 4 е 409 евро за възрастен и до 311 евро за дете под 18 години. Към тези суми се добавят и помощите за наем и режийни разходи.", "date": "2017.11.29", "title": "Над 30 000 български деца в Германия живеят от социални помощи"}
{"url": "http://www.classa.bg/%D1%81%D0%B2%D1%8F%D1%82/item/375718-%D1%8E%D0%BD%D0%BA%D0%B5%D1%80-%E2%80%9E%D0%BF%D0%BE%D1%82%D1%80%D0%B5%D1%81%D0%B5%D0%BD-%D1%81%D1%8A%D0%BC-%E2%80%9C", "text": "          В четвъртък в Абиджан, столицата на Кот д'Ивоар, започва среща между държавните и правителствени ръководители на държавите от ЕС и от Африка. Парещият въпрос е миграцията. Всеки месец хиляди хора се опитват през Средиземно море да се доберат до Европа. ЕС, в сътрудничество с Либия и с африканските страни, от които идват мигрантите, се опитва да затвори този коридор. Кореспондентът на ДВ в Брюксел Макс Хофман разговаря по темата с един шокиран лидер на ЕС – председателя на ЕК Жан-Клод Юнкер.     : Господен Юнкер, вие говорите за общото между европейците и африканците. А в момента в Либия продават в робство хора, които искат да заминат за Европа. Не трябва ли Европа да предприеме нещо? : Европа не бива да си затваря очите пред тези огромни проблеми, които всъщност се коренят в миналите столетия. Потресен съм от новините, които пристигат от Африка! Ние познаваме добре либийските проблеми. Либия не е като другите държави. И Европа не бива да си затваря очите пред ежедневната драма на толкова много мъже, жени и деца. На една среща на върха аз вече настоявах да съсредоточим цялото си внимание върху този проблем. Направо сън не ме хваща от мисълта какво се случва с хората в Либия, които желаят единствено да живеят по-добре. Либия се превърна в преизподня за тях.   : Шокиран ли сте? Всички знаехме, че ситуацията в Либия е много тежка. Шокираха ли обаче Ви мащабите на тази търговия с хора?   : Да, много съм шокиран. Допреди два месеца на подозирах мащабите на този проблем, който стана парещо неотложен. Европа поддържа приемливи отношения с Либия, но въпреки това не бива да мълчим. И няма да мълчим.   : Това обаче не е ли пряк резултат от затягането на контрола през Средиземно море, при което за хората стана много по-трудно да достигнат до Европа?   : Контролът беше подобрен, защото това се налагаше. В Либия наистина има все по-голям брой мигранти, които не могат да достигнат до Европа през Средиземно море, но това не е оправдание за убийствата, изтезанията и ограбването, на които са подложени хората в едни лагери, които приличат повече на затвори, отколкото на убежища за бежанци.   : Не трябва ли да се намерят легални пътища за миграция, за да бъде облекчено положението? : Още от 2014 година аз винаги съм пледирал за легална миграция. Смятам, че без легални пътища за миграция към Европа и вътре в нея, ние сме загубени. Защото, ако не могат да влязат в общоевропейския ни дом през парадния вход, всички тези нещастни хора ще продължат да търсят задни вратички. Затова имаме нужда от легални пътища за миграция - и ЕК вече излезе със съответни предложения. Европа има очевидна нужда от миграция през идните десетилетия. Затова трябва да осигурим законни пътища за тези, които искат и могат да дойдат в Европа.   : Защо това не функционира? Защо има толкова много съпротива?   : Ние поставихме това изискване пред страните-членки и ще видим как ще реагират. Страните-членки не винаги следват предложенията на Комисията. През 2001 година ЕК предложи система за защита на външните граница на ЕС, която тогава беше отхвърлена от страните-членки. И чак по-късно те сами настояха за въвеждането на тази система.      Председателят на ЕК Жан-Клод Юнкер в разговор с М. Хофман   Трябва да дадем възможност на управляващите в страните-членки да разгърнат своите идеи за това, как смятаме да се справим с големите предизвикателства на нашата епоха. А миграцията е едно голямо предизвикателство в наши дни. Ние не само трябва да се подготвим за бъдещето, ами още вчера трябваше да се подготвим за настоящето.   : Дали страхът от миграцията и страхът от популистите не убиват здравия разум в страните-членки?   : Популистите се опасни сами по себе си. Но още по-опасно е, когато традиционните, класически партии възприемат техните вредни предложения. Нещо повече, традиционните партии в някои страни-членки вече дори се съревновават с популистите, това е видим феномен. Независимо от всичко ние не бива обаче да се страхуваме от популистите, ние просто трябва да харесвеме тези, които се борят срещу тях.   : По принцип е така, ама нещо не се получава. Дали пък страхът не запуши устата на здравия човешки разум?   : Съвсем не. Съществуват предложения на ЕК, които имат одобрението и на Европейския парламент. Сега страните-членки трябва да последват пътя на разума. : Вие призовавате за повече солидарност с Африка. Солидарност, включително и отвъд парите? : Тази солидарност трябва да обхване всички сфери на международния живот. Важно е Африка да усети, че Европа не се дистанцира от амбициите на континента. Защото Африка няма тепърва да влиза в нашите учебници по история. Тя винаги е била част и от нашата история. Нищо, че мнозина европейци си затваряха очите за това.", "date": "2017.11.29", "title": "Юнкер: „Потресен съм!“"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375712-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-29-%D0%BD%D0%BE%D0%B5%D0%BC%D0%B2%D1%80%D0%B8", "text": "Колкото повече нова информация съберете днес, толкова по-добре това, ще е за бъдещата ви кариера. Документите проверявайте внимателно, за да се предпазите от грешки. Не започвайте романтични запознанства в социалните мрежи. Визуалната среща, може да бъде по-приятна и ефективна. Не си струва прекалено да мислите и анализирате. Вие твърде педантично се отнасяте дори и към онези неща, които не го изискват. Във финансовата сфера се ръководете от фактите, с които сте се сблъсквали. Вечерта, е възможна среща с човек, с когото да имате обещаващо бъдеще. Бъдете реалистични, ако става въпрос за любовни отношения. Не търсете идеала, а приемайте човека, така както сте го видели на първа среща. Успешно ще се развиват дела, свързани със строителство, реклама, литература и изкуство. Трябва по-малко да се сърдите на тези, които искрено ви желаят доброто. Този ден ще бъдете прекалено любезни и учтиви към хората. Тези качества, ще ви помогнат да избегнете спорове и скандали, както с колеги, така и роднини. Днес, трябва да намалите активността си, но затова пък, фитнеса и упражнения за укрепване на мускулите на ръцете и краката, ще ви се отразят добре. Трябва да се замислите за намиране на нова работа или друга професия. Ако имате конкретна цел, тогава смело вървете към нея. Тогава финансовото ви състояние ще се подобри и морално ще се успокоите. Връзката с любимия човек, ще се развива хармонично, но малко романтика и нежност, няма да е излишна. Възможно е да получите нова длъжност, както и похвала от шефовете. С критиките от страна на колегите, се отнасяйте леко, особено ако са заслужени. В работата, трябва да следвате бизнес партньорите си или да сте отворени към предизвикателствата. Така скоро, ще се озовете на върха на кариерата си и ще получите добри печалби. Направете малка пауза и изчакайте да премине натоварения период. Занимавайте се с текущите въпроси и по-малко изграждайте планове за бъдещето. От съдебни спорове, ще излезете победители. Грешките от миналото и правилните изводи, ще ви помогнат да поддържате силна връзка с любимия. Колкото по-приветливи и усърдни сте в работата, толкова по-скоро, ще осъзнаете своята значимост в колектива. В семейните отношения, следва да се придържате към установените принципи, а не да ескалирате ситуациите към подозрение и недоверие. Необходимо е също, да заложите на положителните аспекти, в кариерното си развитие.   Трябва да общувате с приятелите си, да ги слушате внимателно и да им помагате ако имат нужда. Честността и точността, трябва да бъдат приоритет за вас в работата ви, с колегите. Започнете да реализирате творческите си планове, така най-накрая, ще тръгнете напред. Вечерта е идеална за среща и подарък за любим човек. Трябва да използвате народни средства, за укрепване на имунната си система. Очистете тялото си, пийте повече витамини, а вечер не забравяйте за джогинг на открито. Денят е добър за козметични и анти-стареене процедури и спорт. Препоръчва се, да бъдете селективни, когато става въпрос за запознанства и нови взаимоотношения. Интуицията, ще ви помогне да опознаете по-добре, дадено лице, както и да предвидите по-нататъшно общуване с него. Професионализмът и богатият ви опит, ще ви помогне за укрепване на авторитета в обществото. Масови събирания и партита, не са желателни. Ще ви бъде трудно да се настроите на работен ритъм, още повече, че мислите ви, ще са заети още от сутринта с разрешаване на семейни проблеми. Използвайте разумен подход към всичко, което правите. Работата с компютър, ще доведе до по-добри резултати, отколкото физическия труд.", "date": "2017.11.29", "title": "Дневен хороскоп 29 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375713-%D0%BA%D0%B0%D0%BA-%D1%81%D0%B5-%D0%B6%D0%B8%D0%B2%D0%B5%D0%B5-%D0%B2-%D1%81%D0%BE%D1%84%D0%B8%D1%8F", "text": "            Тази неделя доживяхме протест срещу кметицата. Перлата в короната на Борисов, избраница от първи тур, любимка на медиите. И изведнъж - оставка. Каква неблагодарност само! Шествието, организирано от неправителствената организация „Спаси София\", събра към двеста човека, повечето от които бяха млади хора. Вероятно те са единствените, които могат да разбият тежкия консенсус около разлагащия се труп на столицата.   Както през 1989 година, и сега на преден план бяха екологическите искания, които звучат най-неполитически. Страхът да бъдеш обвинен в политически искания е наследство от тоталитарната пропаганда, а г-н Борисов и верните му медии са се научили ловко да играят с него. Но разбира се, че всяко искане за оставка е политическо - просто в случая не е партийно.     Българската столица е сред най-замърсените градове в Европа, което се дължи не на последно място на паветата, между които се събира мръсотия. Да добавим и обстоятелството, че повечето улици на София практически не се мият (за нашата мога да го кажа от лично наблюдение).   Организаторите на протеста твърдят, че капката, накарала чашата да прелее, е злополучният ремонт на „Дондуков\", преименуван във Фейсбук на булевард „Фандъков\". Темата „павета\" съдържа елемент на абсурдизъм - обявиха ги за културно наследство, а няма майстори, които да ги редят що-годе прилично. И затова всеки път, когато ги пренаредят, става по-лошо. Подобна настилка е подходяща за малки или пешеходни улички, не за големи транспортни артерии като „Дондуков\", но кой да ти прави такива тънки дистинкции...   Безумното следствие от политиката на паветата можете да усетите със седалищните си части, ако преминете по „Иван Асен II\", превърнал се в лунен пейзаж само година след ремонта. Вярно, че едни хора, които се самонарекоха „стари софиянци\", искаха паветата от детството си, но градоустройството все пак следва да е експертна дейност, не предизборна агитация.   По-тежкият проблем на „Дондуков\" (както отбеляза арх. Попов) е липсата на всякаква стратегическа мисъл - ремонтът можеше да се използва например, за да се измести трамваят от средата на платното. Протестиращите велосипедисти пък бяха потресени от новия тип велоалеи, с които общината навярно се опитва да отчете еко-дейност. Става дума за едни гумени первазчета, с които велоалеята е отделена от платното. Върхът на глупостта е „Раковска\", където алеите са две, от двете страни.    Резултатът е две в едно - сериозна опасност за велосипедистите и значително стеснено улично платно. Стратегическият размисъл би предвидил откъде докъде ще се придвижва човек с велосипед, къде би го паркирал, та да продължи с метро или влак. Тук няма нищо такова - идеята, както я разбирам, е не да се облекчи градският транспорт, а да се даде възможност на богатите обитатели на центъра да се разхождат с велосипеди. Но понеже мястото е изключително неприятно за такива разходки, велосипеди почти няма. Главното обаче не е какво казвам аз, а че протестират самите велосипедисти.   Като споменахме транспорт, нека да попитаме и автомобилистите. Движението в София е чудовищно, още по-чудовищно обаче е това, че нищо не се предприема. Като започнем от отбиване на движението и регулиране на онези кръстовища, където сега се преминава по законите на джунглата, и стигнем до проклетите подземни паркинги около посещаваните части на града, които вече трети мандат не се строят. Чакам момента, в който изнервените автомобилисти просто ще оставят колите си в задръстването, ще хвърлят ключовете и всичко ще спре.   Общината се хвали с метрото. Но нека имаме предвид, че то беше започнато в началото на 1970-те от Живков, а по-късно бе реанимирано от Софиянски. Допускам, че онази частна компания работи добре под земята. Но това, което виждаме над нея, е ужасно. Някакви плексигласови, неугледни съоръжения, подходящи за провинциална автогара. Евтинджийско, грозно.   Да говорим ли изобщо за естетическото ниво на столичния град, който наскоро съвсем сериозно претендираше за европейска културна столица? Протестирахме срещу вандалското разрушаване на паметника „1300 години България\" и замяната му с това сувенирно лъвче, снабдено с карта на „велика България\" - провокация срещу съседите ни, вероятно за по-успешно европредседателство. Крайнодесните вече започнаха със факелните сборища около него - честито! Ще кажете естетиката интересува малко хора, а те няма и да вдигат много-много поглед към стъклено-металните паралелепипеди, като онова отвратително грозилище на пл. „Македония\".    И веднага ще се намерят контра-експерти, които да кажат: Въпрос на вкус, на мен пък ми харесва. Но отвъд естетическите съждения ще отбележа, че подобни мастодонти натоварват силно градското пространство, когато то не е подготвено да поеме нови обитатели и автомобили. Затова градостроителите обикновено ги изнасят извън централните градски части. Тук-там хората взеха да се усещат и да протестират срещу свещената частна строителна инициатива, бранейки жизненото си пространство. Ще стават все повече.   В същото време идеите на общината изглеждат все по-нелепи. Една сутрин осъмнахме със зебровидни колчета, нацвъкани направо върху разбитите тротоари. Какъв точно резултат се очаква - да ходим по-удобно по тротоарите? Ама те така ги стесниха с по 40 сантиметра; в нашия квартал вече ходим в индианска нишка.    И не беше ли по-разумно да се създаде една ефикасна общинска фирма за глобяване на лошо паркиращите, която при това да дава някакъв приход на общината, наместо да си стои на нула като сегашната? Или друга тема - щяха да правят нещо за Орлов мост, обявяваха конкурси, харчиха пари и накрая нищо. Щяха да трансформират пространствата пред гарата или в трамвайното депо в места за култура - обявяваха конкурси, харчиха пари и накрая пак нищо.    На метри от самата община - разбити плочки, чешмата тече, жълтите павета са в плачевно състояние, някакво бетонно ограждение спира достъпа до „Париж\", рекламни пана доминират парламента, а централните площади са превърнати в паркинги...    И ако тези теми вълнуват по-слабо обикновения гражданин, има немалко други неща, които пряко го засягат. Как може да няма места в детските градини при всичките приказки за насърчаване на раждаемостта? Докога децата ще учат на две смени, ще стават посред нощ или ще се връщат по тъмно?     Тук не казвам нищо неизвестно, дори не съм подхванал темата за това къде отива милиард и половина бюджет. Питам се просто защо толкова малко хора се решават да протестират. И защо толкова години вярваме, че нещата започват да се случват. Имам няколко обяснения.    Първо, самата г-жа Фандъкова е медийно симпатична, умее да отклони всяка критика чрез изреждане на разни детайли и процедури. Действа терапевтично, така да се каже. Талантът на всеки управляващ е в това да разсрочва исканията, да тушира нетърпението. Второ, заплатите в София са два пъти по-високи, отколкото в провинцията, а и хората тук се сравняват не с Виена, а с Пазарджик.    В резултат София е дясна, а откъм десните сериозна конкуренция засега няма. Тук има много пари, съответно и много интереси, които кооптират голяма част от експертната общност. Едни граждани казват едно, други друго, „значи изразени бяха мнения\" - караме както си знаем.   За накрая оставям най-тъжната констатация. Казвам я като „стар софиянец\" - в смисъл, че съм наистина стар и съм роден в София. Тук няма градски дух, какъвто можеш да усетиш в Пловдив, Русе или Търново например. Повечето хора са дошли отнякъде, за да изкарват пари.    Емоцията обаче са оставили в онова място, откъдето идват родителите или прародителите им и където мечтаят да се върнат след пенсия. Децата си пък подготвят за заминаване в чужбина, защото какво да правят тук. И в тази въртележка софийският живот добива усещане за временност.    Както когато чакаш в задръстване, без много-много да мислиш къде точно се намираш. Именно тази временност парадоксално прави властта трайна, вечна почти.", "date": "2017.11.29", "title": "Как се живее в София?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375708-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%B7%D0%BF%D0%BE%D0%B2%D0%B5%D0%B4,-%D0%BA%D0%BE%D1%8F%D1%82%D0%BE", "text": "Оборотна проститутка, която вършеела в известния хотел \"Манхатън\", твърди, че в крайна сметка обича само един човек. Изповедта си жрицата направила пред съда в Ню Йорк по време на дело, в което обвинявали сводника й, че често я е биел.      Проститутка скандализирала като признала, че нейните клиенти основно са полицейски служители, адвокати и съдии. 22-годишната Енкарнасиън каза, че прави всичко, което иска, и че нейният сутеньор Кармик Грант-Биас, известен като Майк Блу, не е създаден за \"слаби проститутки\".    Тя потвърждава, че има \"добри клиенти\", така че винаги иска да плащат в брой, освен в някои ситуации: \"Някои клиенти могат да ми плащат чрез PayPal\".    Тя се надява да се омъжи един ден за Майк Блу и казва, че никога не е принуждавана да спи с други мъже и твърди, че е държала ситуацията под контрол. Убедена е, че Майк я обича, а смята, че го е доказал и когато е платил половината от 17 500 долара пластична операция на която се е подложила преди 3 години.    Тя твърди, че е добър човек и въпреки че има физически доказателства, че злоупотребява с нея, по време на свидетелските показания той заяви, че не си спомня нищо.", "date": "2017.11.29", "title": "Проститутка направи изповед, която...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375709-%D0%BD%D0%B0%D0%B9-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8%D1%82%D0%B5-%D1%81%D0%B5%D0%BA%D1%81-%D1%80%D0%B5%D0%BA%D0%BE%D1%80%D0%B4%D0%B8", "text": "От 82-годишна проститутка до оргия с 500 човека - най-странните секс рекорди, които няма да видите в Книгата на Гинес    Мъжът с най-голям пенис, измерен и документиран от д-р Робърт Дикинсън в началото на 20-ти век, се е радвал на мъжество с дължина 34.2 см. Настоящият жив рекордьор обаче е Джона Фалкън, който има пенис с дължина 32 см, измерен на живо по телевизията, което го прави един от малцината, способни да подкрепят това твърдение с доказателства.      Най-голямата вагина вероятно е принадлежала на жената гигант Ана Суон (1846 - 1888 г.), забележителна жена, поставила различни рекорди, отнасящи се до деликатните й части. Тя била родена с нормални размери, но започнала да расте много бързо като дете и стигнала височина 233 см на 19 години.  Решила да припечели нещо от необичайния си размер, тя се включила в цирк и обикаляла Шотландия, където се запознала с капитан Мартин Бейтс – също великан, висок 213 см. Двамата сключили брак през 1872 г., което ги прави най-високата семейна двойка в света, рекорд неподобрен и до днес. Суон и Бейтс заживели заедно и си построили къща, пълна с огромни мебели, включително огромна спалня, на която консумирали брака си. На 18 юни 1879 г., тя родила най-голямото бебе в историята, което тежало 11.8 кг и било дълго 86 см. Обиколката на главата му била 48 см, което означава, че при раждането е имала разкритие поне 15 см. Това е доста, имайки предвид, че при нормално раждане е около 10 см. За съжаление, не оцеляло при раждането, но му направили отливка, която днес е изложена в Кливландския музей.     – 69 бебета Фьодор Василиев (1707 – 1782) бил селянин от Шуя, Русия. Самият той бил напълно обикновен човек, но първата му жена, Валентина Василиева, поставила рекорд за най-много родени деца. Тя родила общо 69 деца. Малко е известно за живота й обаче. Не се знае кога е родена, нито кога е починала. 16 пъти е родила близнаци, 7 пъти тризнаци и 4 пъти четиризнаци, което прави общо 27 раждания. 67 от бебетата оцелели. Днешният световен рекорд за раждане е на Леонтина Албина от Сан Антонио, Чили. Вече на 60 и няколко години, тя твърди, че е майка на 64 деца. От тях 55 са документирани. Майката с най-много деца, които не са близнаци пък, е Ливия Йонс. 44-годишната румънка е родила 18-тото си дете в Канада през 2008 г.     – 6 м Хорст Шулц постигнал това със „значително\" количество семенна течност. Той също така държи рекорда за най-голяма височина (3.75 м) и най-висока скорост на еякулация (69 км/ч).     – 82 години Проституцията е известна като най-старата професия на света. Полицията в Тайпе пък изчислява, че 82-годишната „Баба\", както я наричат, е най-възрастната, работеща проститутка. Тя започнала преди около 40 години, след като мъжът, с когото живяла от 20 години, починал. Задържала се в бизнеса като вземала 10 или дори 20 пъти по-малко от останалите проститутки.     – 250 двойки Япония успешно е поставила нов световен рекорд – 250 мъже и 250 жени се съгласили да правят секс на едно и също място по едно и също време, образувайки най-голямата оргия. Събитието се провело в хранилище с професионален снимачен екип, заснел всичко. Всички пози и действия по време на оргията били хореографирани, за да са в синхрон двойките. Макар да се води за „оргия\", всъщност 250-те двойки (предварително тествани за болести) правели секс само с партньорите си и не се разменяли. Всеки може да си закупи записа на оргията на DVD.   – 919 мъже за един ден Lisa Sparxxx е известна американска порно актриса. Тя е правила секс с 919 мъже за един ден, поставяйки световен рекорд.     – 10 часа Масанобу Сато поставил световен рекорд като се самозадоволял 9 часа и 58 минути на маратон по мастурбация в Сан Франциско. Той дошъл чак от Япония за маратона, въоръжен с различни сексуални играчки. Освен това рекордът, който подобрил, пак бил негов. Предишният път, той успял да издържи 9 часа и 33 минути.     – вдига 14 кг 42-годишната рускиня Татята Кожевникова има най-силната вагина в света. Тя е успяла да вдигне 14 кг тежести с вагината си. Постигнала го е като е упражнявала интимните си мускули почти 15 години. „След като родих, интимните ми мускули бяха много слаби. Четох книги за Дао и научих, че жените в древността са се справяли с този проблем, използвайки дървени топки.\"    Най-възрастният баща в света е станал татко поне за 21-ви път и то на 90 години. Индийският фермер Нану Рам Джоги, който се оженил за четвърти път, твърди, че не иска да спира и планира да продължи да прави деца, поне докато стане на 100. Г-н Джоги признава, че не е сигурен колко деца са му родили четирите му съпруги – знае за 12 сина, 9 дъщери и 20 внука.", "date": "2017.11.29", "title": "Най-невероятните секс рекорди"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375710-65-%D0%B3%D0%BE%D0%B4%D0%B8%D1%88%D0%B5%D0%BD-%D1%82%D1%8A%D1%80%D0%BD%D0%BE%D0%B2%D1%81%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B7%D0%B0%D0%B1%D0%B8-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0", "text": "Тя му звъни у дома \"Ало, Зайко, ела да помърсуваме\", но телефона вдигна съпругата и... Палава студентка по право докара солен развод на търновски бизнесмен. За да се избави от скучния семеен живот, преди време по съвет на свой приятел, 65-годишният мъж се регистрирал в сайт за запознанства. Там се запознал с млада и красива дама, която му се представила за студентка по право в търновския университет.      Момата обяснила още, че се нуждае от „чичко паричко\", който да и помага да си покрива финансовите задължения и разходи покрай обучението, а в замяна тя щяла да му се отплаща в натура. Възрастният баровец клъвнал и между него и палавата юристка се заформила онлайн свалка, която след това прераснала и в реална такава, пише в. Монитор.      Драмата обаче започнала след като един ден мъжът тръгнал на работа и случайно забравил мобилния си телефон вкъщи. Докато съпругата му разтребвала из къщата, телефонът внезапно звъннал и тя решила да вдигне, мислейки, че търсят съпруга и по важни бизнес дела.    „Ало, зайко, аз съм, липсваш ми, кога ще се видим пак да помърсуваме\", чула отсреща в слушалката благоверната съпруга. Без да изгуби присъствие на духа тя прекъснала връзката, но решила внимателно да провери всички записи на телефонните разговори на съпруга си. Разглеждайки съдържанието на телефона тя установила не само, че през последните месеци той десетки пъти е провеждал разговори с един и същи номер, от който го потърсила непознатата млада дама.    Освен това в телефона съпругата се натъкнала и на десетки горещи снимки, които биха накарали и порно актриса с богат стаж да се изчерви като заклета девственица. Вечерта след като се прибрал съпругът бил посрещнат с истинска словесна канонада и притиснат до стената бил принуден да признае за изневярата с надеждата да си спести повече главоболия.    Но и това не помогнало. Още на следващата сутрин съпругата му подала молба за развод, като категорично отказала да слуша оправданията и обещанията му, че случилото се повече няма да се повтори. А на всичкото отгоре тя се заканва да представи в съда и намерените в телефона му горещи и пикантни снимки и видеоклипчета и чрез тях да го ошушка до последната стотинка.    „Когато се оженихме той беше господин Никой. Стана баровец и направи състояние благодарение на името на баща ми. Сега ще го накарам да се върне в първи клас и да започне да пътува пак в градския автобус. Ще му взема целия бизнес\", заканвала се пред приятели побеснялата рогоноска.    А що се отнася до виновницата за случилото се, след като разбрала от „чичко паричко\" в какви неприятности го е забъркала, тя просто сменила номера на телефона си и е изтрила профила си в сайта за запознанства. „Сега с друг профил и друга сълзлива история сигурно вече дебне поредната си жертва с тлъста пачка\", коментират познати на изпадналия в сериозна семейна беда бизнесмен.", "date": "2017.11.29", "title": "65-годишен търновски бизнесмен заби студентка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375711-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0-%D0%B4%D0%B5%D0%B2%D0%BE%D0%B9%D0%BA%D0%B0-%D1%81%D1%82%D0%B0%D0%BD%D0%B0-%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82", "text": "    Момичето разказва как прави така, че момчетата да й правят безплатни подаръци.    И често дори не трябва да прави нищо. Може би всичко е свързано с външността на девойката.    Профилът на Amanda в Twitter има близо 30 000 последователи.      В интервю за BuzzFeed News Аманда заяви, че тя просто има луд живот.      Един ден, когато Аманда чакала на опашка на бензиностанция, някакъв мъж я нарекъл сладка. Аманда се възползвала от това и напълнила догоре резервоара за негова сметка.      Милс признава, че обича да извлича изгода от вниманието на противоположния пол. Например, един ден тя помолила за безплатна пица и веднага й била доставена.      Споделените истории на Милс в Twitter предизвикват и доста коментари.      Една от от потребителките в мрежата пише, че дори не може да получи бутилка вода не може да получи по този начин в \"Макдоналдс\", докато други жени наричат ​​Аманда \"дяволско момиче\". Мъжете пък уверяват, че никога не биха се хванали на такава игра да бъдат баламосвани и водени за носа.        ", "date": "2017.11.29", "title": "Сексапилна девойка стана знаменитост"}
