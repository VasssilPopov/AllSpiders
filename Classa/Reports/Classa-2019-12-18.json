{"url": "http://www.classa.bg/%D1%81%D0%B2%D1%8F%D1%82/item/403647-%D0%BA%D0%B0%D0%BA-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BB%D0%B8%D1%88%D0%B8-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%BE%D1%82-%D0%B1%D1%80%D0%B5%D0%B3%D0%BE%D0%B2%D0%B0-%D0%BB%D0%B8%D0%BD%D0%B8%D1%8F-%D0%BD%D0%B0-%D0%B0%D0%B4%D1%80%D0%B8%D0%B0%D1%82%D0%B8%D0%BA%D0%B0-%D0%BA%D0%B0%D1%80%D1%82%D0%B0", "text": "В интернет се върти една малка шега, свързана със странната граница между Хърватия и Босна и Херцеговина. Вероятно сте я виждали вече стотици пъти.     И когато видите картата с двете държави, виждате защо шегата е толкова вярна. По-голямата част от територията на Хърватия се намира на север от Босна и Херцеговина, но дълга ивица земя по крайбрежието на Адриатическо море блокира почти целия достъп на Босна.     Изглежда, както се казва във вица, че Босна и Херцеговина е с напълно изолиран достъп до морето. Това, обаче, не е съвсем вярно. Босна и Херцеговина всъщност има плаж, макар и малък – дълъг едва 20 км. Това е втората най-къса брегова ивица на света след тази на Монако. Дори малките острови като Тувалу и Нуару имат по-дълги плажни ивици. Плажът на Босна и Херцеговина едва се вижда на картата. Трябва да увеличите мащаба на Google Maps, за да го видите.     Ето това е плажът. Всичките му 20 км принадлежат на община Неум. Заради това, че е динственото място с излаз на море, Неум е популярна туристическа дестинация с доста хотели. Неум всъщност пресича дългата брегова ивица на Хърватия и отделя най-южната ѝ част от останалата територия на страната. Точно тази част от Хърватия, обаче, е доста популярна саред туристите. Прочутият и красив град Дубровник е разположен там. Как всъщност Хърватия е получила (почти) цялата брегова линия на границата с Босна? За да разберем това, трябва да се върнем във времето, когато Дубровник е бил независима държава. Цялата крайбрежна ивица, известна като Далмация, е била обект на военни конфликти между Венецианската република и Османската империя векове наред. Венеция имала контрол над по-голямата част от Далмация, с изключение на града-държава Дубровник, който станал независим през 14-и век, а по-късно станал васал на Османската империя. Империята контролирата съседното кралство Босна и района на Херцеговина. Но когато османците започнали експанзията си към други територии, бил сключен Свещената лига между Венеция, Свещената Римска империя, Жеч Посполита и Русия. Когато избухнала войната срещу империята от 1683 година, Дубровник се уплшалил, че враговете на османците могат да се опитат да атакуват града. За да се предпази от атаките на Лигата, Дубровник буквално се отделил от останалата част от Далмация, преотстъпвайки малка част от територията си на Адриатическо море – днешен Неум, на Османската империя.     По този начин, за да достигнат до града-държава съюзническите християнски войски първо трябвало да преминат през тази малка територия, принадлежаща директно на Османската империя. Тази идея проработила, макар че самите турци претърпели огромни поражения и изгубили много земя в Унгария, Полша и на Западните Балкани. Диюубровник останал непокътнат докато войските на Наполеон не влезли в него през 1806 година. Междувременно Босна останала в рамките на Османската империя до 1878 година. След това попаднала във властта на Австро-Унгария, а по-късно се родило Кралство Югославия. След края на комунистическата ера, когато Югославия се разпада, Босна и Херцеговина запазила малката си брегова ивица на Адриатическо море при Неум. Хърватия пък останала с ексклава около Дубровник, което създава много главоболия на туристите, които искат да посетят красивия град. За да стигнат до там, те трябва да пресекат две държавни граници и да минат две гранични проверки. Съответно мерките за сигурност са причина за много нежелани закъснения. Планира се да бъде изграден мост, свързващ основната част на Хърватия с полуостров Пелешац, което би позволило заобикалянето на Неум. Строителството на съоръжението, което трябва да бъде дълго 2,4 км, непрекъснато се отлага по административни причини.  ", "date": "2019.12.18", "title": "Как Хърватия лиши Босна и Херцеговина от брегова линия на Адриатика КАРТА"}
{"url": "http://www.classa.bg/%D1%81%D0%B2%D1%8F%D1%82/item/403648-%D0%BD%D0%B0%D1%82%D0%B8%D1%81%D0%BA%D1%8A%D1%82-%D0%B7%D0%B0-%D0%B5%D0%BB%D0%B5%D0%BA%D1%82%D1%80%D0%B8%D1%84%D0%B8%D0%BA%D0%B0%D1%86%D0%B8%D1%8F-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-%D1%81%D0%B5-%D0%B7%D0%B0%D1%81%D0%B8%D0%BB%D0%B2%D0%B0,-%D0%BD%D0%BE-%D0%BE%D1%81%D1%82%D0%B0%D0%B2%D0%B0-%D0%B2%D1%8A%D0%BF%D1%80%D0%BE%D1%81%D1%8A%D1%82-%D1%81-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5", "text": "Редица политици подчертаха по време на световната конференция за климата на ООН COP25 в Мадрид, че електрификацията трябва да играе водеща роля в усилията за декарбонизация на автомобилния транспорт, пише Euractiv. Достъпността на електрификацията на транспорта обаче поставя множество въпроси, тъй като ключовите заинтересовани страни все още не са решили какви ще са разходите за самия преход.  Професор Джим Скеа от Междуправителствения панел по изменението на климата (IPCC) заяви, че електрическите превозни средства са препоръчителни за частния транспортен сектор по много причини, не само заради климатичните промени. „Най-големият ръст (при продажбите) на електрически превозни средства е в Китай и това се дължи на редица качествени причини. Има и други причини; електрическите автомобили имат много по-малко движещи се части и затова са много по-лесни за обслужване. Така в дългосрочен план те ще бъдат по-евтини за поддържане и управление “, посочва Скеа пред Euractiv. Той се противопоставя на използването на биогорива в автомобилния сектор поради ограниченото количество биомаса по света, но споделя, че тези горива биха били полезни за авиацията. Скеа подчертава, че разрастването на дела на електромобилите се случва по-бързо, отколкото някой изобщо е предполагал. По данните на Международната агенция по енергетика (МАЕ) Китай е удвоил дела на електромобили до 4,48% от своя общ автопарк, следван от САЩ (2,45%), Канада (2,32%) и Южна Корея (2,21%). На ниво Европейски съюз (ЕС) първи е Франция (2,15%), следвана от Великобритания (2,1%) и Германия (1,96%). Основният стимул за растежа на електромобилите в Европа идва от Директивата за енергия от възобновяеми източници (RED II), за която Европейската комисия (ЕК) призна, че предизвиква много критики. Понастоящем страните от ЕС подготвят своите проекти за интегриран национален план за енергетика и климат, които ще определят точното количество на възобновяеми енергийни източници (ВЕИ) през следващото десетилетие. От друга страна, проучване на мозъчния тръст Farm Europe отбелязва, че никоя страна от блока не е изчислила цената на декарбонизацията на транспортния сектор, като много от тях разчитат без наличие на някаква яснота на електромобилите. Според Скеа цените на електромобилите ще се понижават, особено поради факта, че електрическото превозно средство е „по-просто устроено“ от конвенционалния автомобил. Той подчерта, че цената на батериите за електромобили е доста висока в момента и затова е изключително важно тя да бъде намалена с времето, като се използват различни бизнес модели. Един от моделите, според Скеа, е този, при който вместо да купуват батерията, потребителите ще взимат под наем батерия от компании. Продължаваща подкрепа за изкопаемите горива Въпреки стремежа към електрификация, изглежда транспортният сектор продължава да работи основно с изкопаеми горива. Според анализ, представен на COP25 от неправителствената организация Climate Transparency, въпреки добрите политики, държавите от Г-20 продължават да субсидират изкопаемите горива в транспортния сектор. Страните от Г-20 са изразходвали приблизително 44 млрд. евро под формата на субсидии средно за 2016 г. и 2017 г. В интервю за партньорите на Euractiv EFE миналата седмица бившият вицепрезидент на САЩ Ал Гор настоя Европа и други части на света да спрат да субсидират изкопаемите горива и да се насочат към бърз преход към възобновяема енергия, електрически автомобили и камиони.     Примерът на Ирландия и Холандия В скорошен доклад Farm Europe се предупреждава, че проектите за интегриран национален план за енергетика и климат на страните членки на ЕС само „неясно“ се съсредоточават върху електрификацията, без да изчисляват така наречените разходи за намаляване на въглеродните емисии.  Авторите на проучването споделят, че цената на прехода към електрически автомобили не се изчислява от никоя държава членка и бавният напредък по отношение на необходимата инфраструктура може да бъде пречка за бързото ѝ внедряване. Позовавайки се на примера с Ирландия, Джеймс Коган, политически съветник в Ethanol Europe, посочва, че подкрепата на Дъблин достига около 10 000 евро за електрическо превозно средство през първата година след закупуване чрез директни безвъзмездни средства и данъчни облекчения. „Ръстът от 100 000 превозни средства годишно, необходим за достигане на милион електрически превозни средства до 2030 г., ще изисква 10 млрд. евро, без да се включват държавните инвестиции в инфраструктура или необходимите 15-20% допълнителен капацитет за производство на енергия ”, коментира Коган. В Холандия, в доклад на Сметната палата се подчертава, че през последните 5 години са били изразходвани 5 милиарда евро публични пари за създаване на парк от електрически превозни средства от около 25 хил. превозни средства. Съдът посочи, че разходите за тон избягван CO2 са били 1000 евро през 2013-14 г., което се очаква да нарасне до 1700 евро за периода 2018-2022 г. Съдът предупреди, че за тази сума пари биха могли да бъдат спестени повече CO2, ако парите бяха изразходвани по различен начин, без да се доразвиват допълнително. В Холандия, в доклад на Сметната палата, се подчертава, че през последните 5 години са били изразходени 5 млрд. евро публични средства за създаване на автопарк от електромобили в размер на 25 хил. превозни средства. От институцията посочват, че разходите за тон въглероден диоксид достигат 1000 евро през 2013-14 г., като те се очаква да нараснат до 1700 евро в периода 2018-2022 г. Преодоляване на социалното неравенство Карен Ванклийсен, генерален секретар на европейската мрежа от градове и региони POLIS, посочва пред Euractiv, че е необходимо да бъде избегнат сблъсък между екологичните мерки и социалното включване. „Съществува рискът богатите хора да могат да си позволят електрическа кола, а бедните хора, които все още притежават личен замърсяващ автомобил, да бъдат наказани чрез регулирането на достъпа. Това е нещо, с което наистина трябва да внимаваме“, коментира тя, добавяйки, че същото се отнася за новите услуги за микромобилност, като градските скутери, които биха представлявали сериозен разход, ако се превърнат в част от ежедневието. Ванклийсен подкрепя различни бизнес модели, основани на публично-частни партньорства, които да бъдат частично субсидирани.    ", "date": "2019.12.18", "title": "Натискът за електрификация на автомобилите се засилва, но остава въпросът с разходите"}
{"url": "http://www.classa.bg/%D1%81%D0%B2%D1%8F%D1%82/item/403649-%D0%BD%D0%B0%D1%82%D0%B8%D1%81%D0%BA%D1%8A%D1%82-%D0%B7%D0%B0-%D0%B5%D0%BB%D0%B5%D0%BA%D1%82%D1%80%D0%B8%D1%84%D0%B8%D0%BA%D0%B0%D1%86%D0%B8%D1%8F-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-%D1%81%D0%B5-%D0%B7%D0%B0%D1%81%D0%B8%D0%BB%D0%B2%D0%B0,-%D0%BD%D0%BE-%D0%BE%D1%81%D1%82%D0%B0%D0%B2%D0%B0-%D0%B2%D1%8A%D0%BF%D1%80%D0%BE%D1%81%D1%8A%D1%82-%D1%81-%D1%80%D0%B0%D0%B7%D1%85%D0%BE%D0%B4%D0%B8%D1%82%D0%B5", "text": "Редица политици подчертаха по време на световната конференция за климата на ООН COP25 в Мадрид, че електрификацията трябва да играе водеща роля в усилията за декарбонизация на автомобилния транспорт, пише Euractiv. Достъпността на електрификацията на транспорта обаче поставя множество въпроси, тъй като ключовите заинтересовани страни все още не са решили какви ще са разходите за самия преход.  Професор Джим Скеа от Междуправителствения панел по изменението на климата (IPCC) заяви, че електрическите превозни средства са препоръчителни за частния транспортен сектор по много причини, не само заради климатичните промени. „Най-големият ръст (при продажбите) на електрически превозни средства е в Китай и това се дължи на редица качествени причини. Има и други причини; електрическите автомобили имат много по-малко движещи се части и затова са много по-лесни за обслужване. Така в дългосрочен план те ще бъдат по-евтини за поддържане и управление “, посочва Скеа пред Euractiv. Той се противопоставя на използването на биогорива в автомобилния сектор поради ограниченото количество биомаса по света, но споделя, че тези горива биха били полезни за авиацията. Скеа подчертава, че разрастването на дела на електромобилите се случва по-бързо, отколкото някой изобщо е предполагал. По данните на Международната агенция по енергетика (МАЕ) Китай е удвоил дела на електромобили до 4,48% от своя общ автопарк, следван от САЩ (2,45%), Канада (2,32%) и Южна Корея (2,21%). На ниво Европейски съюз (ЕС) първи е Франция (2,15%), следвана от Великобритания (2,1%) и Германия (1,96%). Основният стимул за растежа на електромобилите в Европа идва от Директивата за енергия от възобновяеми източници (RED II), за която Европейската комисия (ЕК) призна, че предизвиква много критики. Понастоящем страните от ЕС подготвят своите проекти за интегриран национален план за енергетика и климат, които ще определят точното количество на възобновяеми енергийни източници (ВЕИ) през следващото десетилетие. От друга страна, проучване на мозъчния тръст Farm Europe отбелязва, че никоя страна от блока не е изчислила цената на декарбонизацията на транспортния сектор, като много от тях разчитат без наличие на някаква яснота на електромобилите. Според Скеа цените на електромобилите ще се понижават, особено поради факта, че електрическото превозно средство е „по-просто устроено“ от конвенционалния автомобил. Той подчерта, че цената на батериите за електромобили е доста висока в момента и затова е изключително важно тя да бъде намалена с времето, като се използват различни бизнес модели. Един от моделите, според Скеа, е този, при който вместо да купуват батерията, потребителите ще взимат под наем батерия от компании. Продължаваща подкрепа за изкопаемите горива Въпреки стремежа към електрификация, изглежда транспортният сектор продължава да работи основно с изкопаеми горива. Според анализ, представен на COP25 от неправителствената организация Climate Transparency, въпреки добрите политики, държавите от Г-20 продължават да субсидират изкопаемите горива в транспортния сектор. Страните от Г-20 са изразходвали приблизително 44 млрд. евро под формата на субсидии средно за 2016 г. и 2017 г. В интервю за партньорите на Euractiv EFE миналата седмица бившият вицепрезидент на САЩ Ал Гор настоя Европа и други части на света да спрат да субсидират изкопаемите горива и да се насочат към бърз преход към възобновяема енергия, електрически автомобили и камиони.     Примерът на Ирландия и Холандия В скорошен доклад Farm Europe се предупреждава, че проектите за интегриран национален план за енергетика и климат на страните членки на ЕС само „неясно“ се съсредоточават върху електрификацията, без да изчисляват така наречените разходи за намаляване на въглеродните емисии.  Авторите на проучването споделят, че цената на прехода към електрически автомобили не се изчислява от никоя държава членка и бавният напредък по отношение на необходимата инфраструктура може да бъде пречка за бързото ѝ внедряване. Позовавайки се на примера с Ирландия, Джеймс Коган, политически съветник в Ethanol Europe, посочва, че подкрепата на Дъблин достига около 10 000 евро за електрическо превозно средство през първата година след закупуване чрез директни безвъзмездни средства и данъчни облекчения. „Ръстът от 100 000 превозни средства годишно, необходим за достигане на милион електрически превозни средства до 2030 г., ще изисква 10 млрд. евро, без да се включват държавните инвестиции в инфраструктура или необходимите 15-20% допълнителен капацитет за производство на енергия ”, коментира Коган. В Холандия, в доклад на Сметната палата се подчертава, че през последните 5 години са били изразходвани 5 милиарда евро публични пари за създаване на парк от електрически превозни средства от около 25 хил. превозни средства. Съдът посочи, че разходите за тон избягван CO2 са били 1000 евро през 2013-14 г., което се очаква да нарасне до 1700 евро за периода 2018-2022 г. Съдът предупреди, че за тази сума пари биха могли да бъдат спестени повече CO2, ако парите бяха изразходвани по различен начин, без да се доразвиват допълнително. В Холандия, в доклад на Сметната палата, се подчертава, че през последните 5 години са били изразходени 5 млрд. евро публични средства за създаване на автопарк от електромобили в размер на 25 хил. превозни средства. От институцията посочват, че разходите за тон въглероден диоксид достигат 1000 евро през 2013-14 г., като те се очаква да нараснат до 1700 евро в периода 2018-2022 г. Преодоляване на социалното неравенство Карен Ванклийсен, генерален секретар на европейската мрежа от градове и региони POLIS, посочва пред Euractiv, че е необходимо да бъде избегнат сблъсък между екологичните мерки и социалното включване. „Съществува рискът богатите хора да могат да си позволят електрическа кола, а бедните хора, които все още притежават личен замърсяващ автомобил, да бъдат наказани чрез регулирането на достъпа. Това е нещо, с което наистина трябва да внимаваме“, коментира тя, добавяйки, че същото се отнася за новите услуги за микромобилност, като градските скутери, които биха представлявали сериозен разход, ако се превърнат в част от ежедневието. Ванклийсен подкрепя различни бизнес модели, основани на публично-частни партньорства, които да бъдат частично субсидирани.    ", "date": "2019.12.18", "title": "Натискът за електрификация на автомобилите се засилва, но остава въпросът с разходите"}
{"url": "http://www.classa.bg/%D1%81%D0%B2%D1%8F%D1%82/item/403650-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B8%D1%82%D0%B5-%D1%84%D0%BE%D0%BD%D0%B4%D0%BE%D0%B2%D0%B5-%D0%B2-%D0%B5%D1%81-%D1%81%D0%B5-%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D0%BE%D0%B3%D1%80%D0%BE%D0%BC%D0%BD%D0%B8-%D0%B4%D0%B5%D1%84%D0%B8%D1%86%D0%B8%D1%82%D0%B8-%D0%BF%D1%80%D0%B8-%D0%BA%D1%80%D0%B8%D0%B7%D0%B0", "text": "Пенсионните схеми в Европейския съюз (ЕС) ще изпитат недостиг от 180 млрд. до 216 млрд. евро при развитие на неблагоприятен икономически сценарий. Това съобщава застрахователният и пенсионен регулатор на ЕС European Insurance and Occupational Pensions Authority (EIOPA). Много от разгледаните от EIOPA схеми изобщо не са обмислили въздействието на екологичните, климатичните и социалните рискове върху инвестиционните им решения, подчертава се в доклада на регулатора.  Стрес тестът обхваща близо 180 пенсионни схеми от 19 държави в ЕС. Тестът има за цел да покаже как пенсионните фондове ще се справят с очакван голям икономически спад и стрес на пазара и какво ще е въздействието върху изплатените обезщетения и управляващите дружества, посочва Ройтерс. Регулаторът дава само обобщени резултати без да посочва имена или кой преминава и кой - не, тестовете. Участващите схеми вече демонстрират недостиг на средства в размер на 41 млрд. евро, или 4% от пасивите към момента на започване на стрес теста - знак ,че секторът вече страда в средата на изключително ниски лихви дори и преди тестовете да бъдат проведени, посочва EIOPA.  “Неблагоприятният пазарен сценарий би довел до значителни общи дефицити в размер на 180 млрд. евро според националните методологии и 216 млрд. евро след общата методология на стрес теста”, допълва регулаторът. Това би довело до съвкупно намаляване на ползите със 173 млрд. евро при общата методология, което изисква управляващите дружества и спонсорите да вкарат 49 млрд. евро взети заедно.  “EIOPA ще разгледа констатациите и ще анализира по-задълбочено инвестиционното поведение на фондовете по-специално в среда на ултра ниски и отрицателни лихви”, посочва още регулаторът.  За първи път тестът на EIOPA покрива рискове от фактори, свързани с околната среда, социални фактори и такива, свързани с управлението. Данните показват, че само 30% от оценяваните фондове управляват социалните рискове. Следващият стрес тест ще бъде проведен през 2022 г.  ", "date": "2019.12.18", "title": "Пенсионните фондове в ЕС се изправят пред огромни дефицити при криза"}
{"url": "http://www.classa.bg/%D1%81%D0%B2%D1%8F%D1%82/item/403651-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8%D1%82%D0%B5-%D0%B3%D0%BB%D0%B0%D0%B2%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D1%81%D0%B0-%D0%BF%D1%80%D0%B5%D0%B2%D1%8A%D1%80%D0%BD%D0%B0%D0%BB%D0%B8-%D0%BF%D0%BE%D1%87%D0%B2%D0%B0%D1%82%D0%B0-%D0%B2-%D0%BF%D0%BB%D0%BE%D0%B4%D0%BE%D1%80%D0%BE%D0%B4%D0%BD%D0%B0", "text": "Петгодишни разкопки на две от загадъчните „глави\" на Великденския остров разкриха поразителни нови доказателства, които най-накрая свързват огромните каменни фигури с производството на храни и показват, че тяхното създаване обогатява почвата. На острова са издигнати няколкостотин, като най-голямата от тях е висока 10 метра и тежи около 82 тона. Издълбани от хората на Рапа Нуи между 13 и 16 век, за емблематичните монолити, известни като \"моаи\", се смятало, че имат някаква връзка с ритуалите на плодородието, която досега оставаше недоказана. Новото изследване, публикувано в списанието за археологическа наука, се фокусира върху две от статуите, все още в кариерата, която е източник на камък за почти всички моаи. Въпреки че дълго се смяташе, че кариерата служи просто като точка за производство на каменните фигури, проучването на пробите от почвата показа, че в районът е бил и богато място за отглеждане на храна. И не само това, но и процесът в кариерите и дърворезбата са били ключови елементи за стимулиране на земеделието на острова. „Когато получихме резултатите от химията, аз направих двойно салто\", каза специалистът по почвите, професор Сара Шерууд от Университета в Сеуани, Тенеси. „Имаше наистина високи нива на елементи като калций и фосфор, които никога не бих предполагала, че ще има там.\" „Докато качеството на почвата навсякъде другаде на Великденския остров, или Рапа Нуи, се изчерпва сериозно от ерозията и загубата на ключови растително-подхранващи минерали, в кариерата, с постоянния си нов приток на малки фрагменти от основата, породени от кариерния процес, има перфектна система за обратна връзка с водата, естествени торове и хранителни вещества за попълване на почвата\". Изследователите казват, че изправените статуи, които са изследвали, очевидно са били поставени по фиксиран начин, което показва, че са предвидени като постоянни структури в кариерата, а не просто очакват преместване.", "date": "2019.12.18", "title": "Мистериозните глави на Великденския остров са превърнали почвата в плодородна"}
{"url": "http://www.classa.bg/%D1%81%D0%B2%D1%8F%D1%82/item/403652-%D0%BA%D0%B0%D0%BC%D0%B0%D0%B7-%D1%81%D0%BA%D0%BE%D1%87%D0%B8-%D0%B2-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%85%D0%B8%D0%B1%D1%80%D0%B8%D0%B4-%D1%81-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD-%D0%B8%D0%BD%D1%82%D0%B5%D0%BB%D0%B5%D0%BA%D1%82", "text": "Камаз е най-големият производител на камиони в Русия, базиран в град Набережни Челни в руската република Татарстан. Той произвежда повече от 30 000 превозни средства годишно, които са търсени не само в Русия и бившите съветски републики, но се доставят също в Латинска Америка, Близкия Изток и Африка. Камионите на Камаз са доминиращата сила на рали Дакар, като неговият екип печели престижното събитие 16 пъти от 2000 г. насам. Сега Камаз представи в стила на научната фантастика своя нов товарен камион модел 54901 Континент, който се очаква да стъпи на пътищата след около пет години. Камионът осигурява несравним комфорт на своя шофьор, със супер удобна кабина и обширна помощ от вградения Изкуствен интелект. 30-тонният камион може да се похвали с хибриден силов агрегат, в който турбо-дизеловият двигател е подкрепен от електрически. Подобно решение го прави със 17 процента по-ефективен от предишните модели, които са работили само на дизел, като разходът на гориво става едва 25 литра на 100 километра. Просторната кабина на камиона е проектирана да осигурява максимален комфорт на водача по време на дългите му пътувания. Тя е оборудвана с хладилник, микровълнова фурна, готварска печка и резервоар за вода. Има отделна ниша за документи, сейф с комбинирано заключване и сгъваемо легло с ширина 90 сантиметра. Бордовата електроника се захранва частично от слънчеви панели, вградени в покрива на автомобила. Контролният панел на Континент е представен от 39-сантиметрова (15,5-инчова) мултимедийна система, която съчетава функциите на бордов компютър и развлекателен център. Друг таблет е монтиран във волана, като още два екрана са разположени отстрани в кабината, за да показват визуални изображения от камерите, заменящи огледалата за обратно виждане. Работата с камиона от бъдещето би била невъзможна за шофьор, който е в нетрезво състояние или изморен от пътя. Двигателят на Континент просто няма да стартира, ако водачът не премине безконтактен тест за трезвеност. Човекът зад волана също е постоянно наблюдаван от две камери, които оценяват физическото му състояние въз основа на позицията на главата, честотата на мигане и други фактори. Системата с изкуствен интелект „Highway Pilot\" е определена за главен помощник на водача на новия камион. Тя позволява аварийно спиране, автоматично превключване на платната и завиване, адаптивен круиз контрол, разпознаване на пътните знаци и много други интелигентни функции. Очаква се серийната версия на Континент да бъде представена някъде през 2024 или 2025 г., обяви производителят, който в момента празнува 50-годишнината си.", "date": "2019.12.18", "title": "Камаз скочи в бъдещето с уникален хибрид с Изкуствен интелект"}
{"url": "http://www.classa.bg/%D1%81%D0%B2%D1%8F%D1%82/item/403653-boeing-%D1%89%D0%B5-%D1%81%D0%BF%D1%80%D0%B5-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-737-max", "text": "С провеждането на федерален преглед на безопасността, Boeing реши да спре производството на проблемния пътнически самолет 737 MAX, след като направи над 400 самолета, които не може да достави, докато забраната не бъде отменена - ако изобщо има такава отмяна. Производството в завода Рентън, Вашингтон, в близост до Сиатъл, ще бъде спряно през януари, заяви Boeing в изявление. Не е ясно колко дълго ще продължи паузата. „Решихме да дадем приоритет на доставката на складираните самолети и временно да спрем производството по програма 737 в началото на следващия месец. Това решение е обусловено от редица фактори, включително удължаването на сертификацията до 2020 г., несигурността относно сроковете и условията за връщане в експлоатация и одобренията в световен мащаб и важността да се гарантира приоритизацията на доставката на натрупаните самолети\" –заявиха от Боинг. Засегнатите 12 000 работници няма да бъдат уволнени или засегнати, според Wall Street Journal, който първи съобщи за спирането. През март Федералната авиационна администрация разпореди заземяването на всички модели 737 MAX, следвайки протестите на страните по света след фаталната катастрофа на полет на Ethiopian Airlines 302, когато загинаха 157 души. Пет месеца по-рано 737 MAX на Lion Air, Индонезия катастрофира по същия начин, като загинаха189 пътници и екипаж. Оттогава почти 400 737 MAX са останали на земята, а Boeing е произвел още 400, които не може да достави на клиентите. Прегледът на FAA все още продължава, на фона на редица разкрития, които предполагат, че недостатъците на софтуера за контрол на MAX са били известни отдавна на компанията и на нейните тестови пилоти. Администраторът на FAA Стив Диксън се срещна с изпълнителния директор на Boeing Денис Мюленбург миналата седмица и му каза да спре да публикува изявления за предстоящото връщане на MAX на служба, според Сиатъл Таймс. В имейл от FAA до Конгреса за срещата се казва, че „графикът на компанията е нереалистичен и се създава усещането, че някои от публичните изявления на Boeing са публикувани, за да принудят FAA да предприеме по-бързи действия.\" Противно на оптимистичните прогнози на Мюленбург, Диксън настоява 737 MAX да не излита отново през 2020 г. и каза, че е „преждевременно\" за обсъждане на всички промени в сертификатите.", "date": "2019.12.18", "title": "Boeing ще спре производството на 737 MAX"}
{"url": "http://www.classa.bg/%D1%81%D0%B2%D1%8F%D1%82/item/403654-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE%D1%82%D0%BE-%D0%B8%D0%B7%D1%82%D1%80%D0%B5%D1%89%D1%8F%D0%B2%D0%B0%D0%BD%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D0%BA%D0%B2%D0%B0%D0%BD%D1%82%D0%BE%D0%B2%D0%B8%D1%8F-%D0%BA%D0%BE%D0%BC%D0%BF%D1%8E%D1%82%D1%8A%D1%80-%D0%BD%D0%B0-google-%D0%B7%D0%B0-%D1%80%D0%B0%D1%81%D0%B8%D1%81%D1%82%D0%BA%D0%B8", "text": "Наскоро компютър на Google постигна „квантово надмощие\", като извърши изчисление, което би било невъзможно за обикновена машина. Някои учени са настръхнали - не заради пробива, а защото \"надмощие\" им звучало неясно расистки. Накратко, квантов компютър, разработен от Google, успя да извърши за 200 секунди изчисление, което щеше да отнеме 10 000 години на най-мощния сега в света суперкомпютър. Документът за изследване на изчислението бе публикуван в Nature, водещото в света мултидисциплинарно научно списание, със заглавие „Квантово надмощие с помощта на програмируем свръхпроводящ процесор.\" Много учени бяха в екстаз, като сравняваха момента с първия полет на Братя Райт през 1903 г. А други се оказаха възмутени. Група от 13 учени подписа писмо, публикувано в Nature, декларирайки термина „квантово надмощие\" за расистки. „Според нас върховенството е пълно с насилие, неоколониализъм и расизъм, и се свързва с „бялото върховенство\", написаха те. „Призоваваме общността да използва това, вместо квантово надмощие\". Тъй като през 2019 г. вече всичко е расистко, групата не спря до там. „По своята същност насилственият език е проникнал и в други отрасли на науката\", продължиха те. „Например в космическите полети на хора и роботи, термини като„ завладяване, колонизация и селище\" предизвикват аргументите на Terra nullius за колониализма на заселниците и трябва да бъдат контекстуализирани срещу текущите проблеми на неоколониализма.\" Кръстоносците - учени не са първите, които се плъзгат по наклона за потисничеството и виждат въображаем расизъм в света на технологиите. Още през август екип от изследователи от лабораторията за човешки интерфейс в Нова Зеландия обяви за „проблематично\", че повечето роботи са изпълнени от бяла пластмаса, черта, която според тях предизвиква „притеснения относно империализма и бялото надмощие\". Онлайн коментаторите открито се подиграха на списанието за публикуване на писмото, а още повече на авторите – за пълното им изтрещяване. Но „будните\" анти-расисти могат да са спокойни, тъй като следващото поколение учени ще бъде освободено от такъв отвратителен неосъзнат расизъм. Помощният колеж в Калифорния проведе задължителен симпозиум „Деколонираща физика и астрономия\". По време на събитието студентите по астрономия и физика трябваше да изнесат презентации на тема „деколонизация, микроагресии, неявни предубеждения\" и други от същата блестяща научна тематика. Как точно трябва да бъдат деколонизирани полетата на физиката и астрономията, не стана ясно, но поне бяха сервирани закуски.", "date": "2019.12.18", "title": "Окончателното изтрещяване - обявиха квантовия компютър на Google за расистки"}
{"url": "http://www.classa.bg/%D1%81%D0%B2%D1%8F%D1%82/item/403655-%D0%B8%D0%BD%D0%B4%D0%B8%D1%8F-%D1%83%D1%81%D0%BF%D0%B5%D1%88%D0%BD%D0%BE-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%B2%D1%80%D1%8A%D1%85%D0%B7%D0%B2%D1%83%D0%BA%D0%BE%D0%B2%D0%B0-%D0%BA%D1%80%D1%83%D0%B8%D0%B7%D0%BD%D0%B0-%D1%80%D0%B0%D0%BA%D0%B5%D1%82%D0%B0-brahmos", "text": "Свръхзвуковата кризисна ракета BrahMos, разработена съвместно от Индия и Русия, беше успешно изпитана на изстрелващата площадка Чандипур на източното крайбрежие на Индия във вторник. Ракетата преди това е била тествана на същото място в края на септември. Описана като най-бързата свръхзвукова круизна ракета в света, модернизираната версия на BrahMos може да измине до 500 км (310 мили). Може да бъде изстреляна от сушата, както и от самолети, кораби и подводници. През последните години Индия активно рекламира ракетата пред други страни в региона. В момента Ню Делхи води преговори с Филипините за продажбата на оръжието. Според докладите, сделката ще бъде финализирана догодина. Филипинската армия заяви, че има желание да придобие ракетите, за да подобри крайбрежната отбрана на страната. Индия предлага BrahMos също на Виетнам и Тайланд и други държави.", "date": "2019.12.18", "title": "Индия успешно изстреля свръхзвукова круизна ракета BrahMos"}
{"url": "http://www.classa.bg/%D1%81%D0%B2%D1%8F%D1%82/item/403656-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0%D0%BD%D0%B5-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F", "text": "Да бъдат облекчени международните санкции, които забраняват продажбата и прехвърлянето на определени машини, материали, превозни средства и елементи за поминъка в Северна Корея, предлагат Китай и Русия в нов проект за резолюция на ООН. Пекин и Москва предложиха в проекторезолюция на Съвета за сигурност да се отменят част от санкциите, наложени на Северна Корея. Проекторезолюцията призовава Съвета за сигурност на ООН да премахне някои мерки към Пхенян, като признае, че Северна Корея се държи далеч от ядрените изпитания и поема ангажимента си за цялостно премахване на ядрената си система. Резолюцията призовава Съвета за сигурност на ООН да разреши износ, трансфер и продажба на редица предмети, необходими на гражданското население. Тя също така твърди, че междукорейският железопътен проект следва да бъде освободен от санкции, заедно с железопътните и релсови материали, използвани за неговото изграждане. Москва и Пекин приветстват преговорите между САЩ и Северна Корея и усилията на страните да облекчат военното напрежение на Корейския полуостров, като например отлагането за неопределено време на широкомащабните съвместни военни учения на Вашингтон и Сеул на прага на Северна Корея. Проектът призовава за предприемане на допълнителни мерки както от Вашингтон, така и от Пхенян, за да се гарантира да няма избухване на военни конфликти. Това предполага и подписването на официален мирен договор между тях, като следваща стъпка. Въпреки че проектът все още не е поставен на разискване, Вашингтон вече отхвърли всяка възможност за облекчаване на санкциите. Служител на Държавния департамент на САЩ, цитиран от Ройтерс, описа предложението като \"преждевременно\", докато обвинява Пхенян за \"заплаха да проведе ескалирана провокация, отказвайки да се срещне, за да обсъди денуклеаризацията\". С крайния срок до края на годината, даден от страна на Северна Корея на САЩ да смекчи позицията си по отношение на денуклеаризацията, напрежението между Вашингтон и Пхенян се разрастна. Северна Корея засили своята дейност за тестване на ракети, провеждайки две изстрелвания, насочени към засилване способностите за ядрено възпиране в началото на този месец, като същевременно предупреди САЩ, че изцяло зависи от Вашингтон какъв „коледен подарък\" ще получат САЩ. ", "date": "2019.12.18", "title": "Русия и Китай предлагат резолюция на ООН за облекчаване санкциите на Северна Корея"}
{"url": "http://www.classa.bg/%D1%81%D0%B2%D1%8F%D1%82/item/403637-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B2%D1%82%D0%BE%D1%80%D0%B0-%D1%84%D0%B0%D0%B7%D0%B0-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%BA%D0%B8%D1%82%D0%B0%D0%B9", "text": "Президентът на САЩ Доналд Тръмп заяви, че страната му незабавно ще започне преговори с Китай за „втора фаза“ на търговското споразумение, а също така отново подчерта, че Вашингтон няма да налага нови мита върху китайските стоки на 15 декември. “Договорихме се по много голямата първа фаза на сделката с Китай. Те се съгласиха за много структурни промени и масови покупки на селскостопански продукти, енергийни ресурси и промишлени стоки, както и много други ... Наказателните мита, които трябваше да влязат в сила на 15 декември, няма да бъдат наложени поради факта, че сключихме сделка. Веднага ще започнем преговори на втората фаза и няма да чакаме до изборите през 2020 г. Това е невероятно споразумение за всички. Благодаря!” - написа Тръмп на профила си в “Туитър”. По-рано китайската страна потвърди, че САЩ и Китай са се разбрали за текста на първата част от търговското споразумение. Преди това Китай сигнализира, че все още не е сключено временно търговско споразумение със САЩ, въпреки одобрението на сделката от президента на САЩ Доналд Тръмп. Преди това Тръмп одобри така наречената търговска сделка на \"първа фаза\". Той предвижда намаляване на съществуващите мита върху китайския внос и отказ от нови мита, които трябва да влязат в сила в неделя, в замяна на писменото обещание на Пекин да купува американски селскостопански продукти за десетки милиарди долари, както и други отстъпки.", "date": "2019.12.18", "title": "Тръмп обяви началото на втора фаза на преговорите с Китай"}
{"url": "http://www.classa.bg/%D1%81%D0%B2%D1%8F%D1%82/item/403638-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%BC%D0%BE%D0%B6%D0%B5-%D0%B4%D0%B0-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%8A%D0%BB%D0%BD%D0%BE%D0%BC%D0%B0%D1%89%D0%B0%D0%B1%D0%B5%D0%BD-%D1%80%D1%83%D1%81%D0%BA%D0%BE-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%81%D1%8A%D1%8E%D0%B7", "text": "Откакто Тръмп пое президентството, той ясно фокусира политиката си върху съперничеството между великите сили. В първата си стратегия за национална сигурност, публикувана през 2017 г., Китай и Русия вече бяха наречени „ревизионистките сили“ и „съперници“ на САЩ. Интересен въпрос в тази връзка е: има ли основателни причини да се смята, че хипотетичният военен съюз между Китай и Русия се превръща в най-голямата заплаха за националната сигурност на САЩ? Реална заплаха ли е този така наречен съюз или всичко е плод на въображението?     През последните седем десетилетия в в китайско-руските отношения неведнъж се сменят възходи и падения. От доста време политиците и експертите в западните страни говорят за възможността за създаване на официален съюз между Китай и Русия. Както Пекин, така и Москва многократно заявяват, че отношенията им са само стратегическо партньорство, но не и съюз. И вероятността за връщане към съюзническите отношения, съществували между Китай и Съветския съюз през ерата на Студената война, е незначителна. Като се има предвид историята на двустранните отношения, както и от настоящата международна ситуация, Китай и Русия са разработили нов тип отношения, които не отговарят на критериите на съюз или конфронтация и не са насочени към никоя трета страна. Въпреки че наистина има тясно сътрудничество между двете сили в много области, включително политиката, икономиката, сигурността и културата, те са партньори, но не и съюзници, което лидерите на двете страни ясно подчертават. Военният съюз е една от основните форми на международно сътрудничество за сигурност. В същото време, след края на Студената война бяха разкрити сериозните ѝ недостатъци. Настоящите военни съюзи, особено тези, в които участват Съединените щати, са до голяма степен останки от тази отминала ера. Оттогава насам много различни военни съюзи са се образували между различни страни, което ясно показва, че тази форма не отговаря на нуждите на времето. Създаването на пълномощен военен съюз би отслабило стратегическата автономия както на Китай, така и на Русия. Сътрудничеството в областта на сигурността е един от елементите на комплекса отношения между държавите. Дори и най-близкото сътрудничество в областта на националната сигурност не означава наличието на военен съюз. В момента сътрудничеството в тази област между Китай и Русия е свързано с премахването на обикновените и нетрадиционни заплахи за тяхната национална сигурност, защитата на собствените им интереси и осигуряване на стабилност в регионите около тях и на глобално ниво. Трябва да се вземе предвид, че Китай също тясно си сътрудничи в областта на сигурността с много други страни, като например Пакистан и Казахстан, но Пекин ясно е посочил, че тези двустранни отношения нямат характер на военен съюз и не са насочени срещу една или друга трети страни. В момента глобалната среда е сравнително спокойна и стабилна. В същото време конвенционалните и нетрадиционни заплахи за сигурността стават все по-взаимосвързани и границата между тях се размива. Днес никоя държава не може да се справи сама с тях. Нещо повече, нетрадиционните заплахи като екстремизъм и тероризъм се разпространяват по целия свят без никакви граници, което по същество лишава военния съюз от всякакво значение. По този начин в съвременните условия международното сътрудничество в областта на сигурността е жизнеспособно решение. Причината Китай да се придържа към политика на необвързване, насърчаваща развитието на партньорства, но не и формирането на военни съюзи, е защото целта му е да замени традиционната форма на военен съюз с нов тип ангажимент за сигурност. Москва също смята партньорството с Пекин за най-добрия вариант, тъй като руснаците научиха уроците от предишния съюз не по-лошо от китайците. Китай, САЩ и Русия се считат за трите най-важни сили на международната арена. Ако между Китай и Русия се сключи военен съюз, това със сигурност ще предизвика верижна реакция и ще засегне целия диапазон на отношенията между трите сили, което може да увеличи нивото на военното напрежение и да причини повече вреда, отколкото полза. Като цяло, формирането на военни съюзи е стратегия, основана на комбинация от собствени интереси и взаимни интереси на страните. Но за Китай и Русия в обозримо бъдеще такъв съюз не е мъдър избор. Съединените щати определено не биха искали да създават пълноценен военен съюз между своите „стратегически противници“, което може да представлява огромна заплаха за тяхната хегемония. Въпреки че на знаещите хора в САЩ им е добре известно, че Китай и Русия не планират да влизат в никакви съюзи в близко бъдеще, политиците все пак са склонни да изразяват подобни спекулации в стремежа си към абсолютна сигурност. Поради нарастващата глобална несигурност и нестабилност, международният ред в момента е изправен пред нови заплахи. Все по-тясното военно сътрудничество между Китай и Русия не е нищо повече от реакция на едностранните действия на САЩ, които нанасят очевидна вреда на цялата международна система. С други думи, дали военният съюз между Китай и Русия, който днес е изключително малко вероятен, ще бъде сформиран някъде в бъдеще, може би зависи до голяма степен от политиката на Съединените щати.  ", "date": "2019.12.18", "title": "Политиката на САЩ може да доведе до формирането на пълномащабен руско-китайски военен съюз"}
{"url": "http://www.classa.bg/%D1%81%D0%B2%D1%8F%D1%82/item/403639-%D1%81%D0%B0%D1%89-%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9D", "text": "Американският сенат одобри налагане на санкции срещу руския газопровод „Северен поток- 2”. Според Вашингтон той засилва влиянието на Русия в Европа. Защитниците на газопровода го смятат за стратегически за доставките на природен газ на Стария континент. Предвидени са и санкции срещу проекта „Турски поток”. Мерките са част от одобрения законопроект за отбрана за 2020 г. Санкциите включват замразяване на авоари и анулиране на американски визи за представителите на свързаните с този газопровод предприемачи.", "date": "2019.12.18", "title": "САЩ въвеждат санкции срещу „Северен поток- 2”"}
{"url": "http://www.classa.bg/%D1%81%D0%B2%D1%8F%D1%82/item/403640-%D0%BD%D0%B5%D0%BC%D1%81%D0%BA%D0%B8-%D1%81%D0%BC%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%C2%AB%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%C2%BB-%D1%81%D0%B0-%D1%84%D0%B0%D0%BB%D1%88%D0%B8%D0%B2%D0%B8,-%D0%BB%D0%B8%D1%86%D0%B5%D0%BC%D0%B5%D1%80%D0%BD%D0%B8-%D0%B8-%D0%BF%D1%80%D0%B5%D1%82%D0%B5%D0%BD%D1%86%D0%B8%D0%BE%D0%B7%D0%BD%D0%B8", "text": "Санкциите на Камарата на представителите на САЩ са насочени срещу компании, участващи в изграждането на газопровода, водещ от Русия към Германия. Това не е нищо повече от прилагането на политиката „Америка над всичко“ на глобално ниво, пише изданието. Ситуацията е парадоксална. От една страна, германското правителство може да спре или забави изграждането на газопровода „Северен поток-2“, минаващ през Балтийско море. Но в същото време санкциите, приети от Камарата на представителите на САЩ срещу компании, участващи в изграждането на този газопровод, са лъжливи, претенциозни и лицемерни. Берлин и Москва започнаха работа по проекта за газопровод преди много години. В някои страни от ЕС проектът среща съпротива, особено в Украйна и Полша, тъй като именно тези страни ще загубят приходи от високите мита за транзит на газ чрез „техните“ газопроводи. Вторият газопровод през Балтийско море противоречи на интересите на Украйна, но е от полза за Германия. А Русия при всички случаи печели. Точно това не харесват американците, които твърдят, че Германия ще стане твърде зависима от руския газ. Тази формулировка не означава нищо друго от това, че Вашингтон няма да позволи на руснаците да печелят от газа, включително и защото Америка предпочита да продава собствения си газ на Европа и в частност на Германия. Санкциите, наскоро приети от Камарата на представителите срещу компании, участващи в изграждането на газопровода „Северен поток 2“, са глобално изпълнение на световната стратегия «Америка над всичко», която в случая се споделя от повечето американски демократи. Най-просто казано, Вашингтон има намерение да диктува на Германия как и от кого да купува енергия и в същото време да попречи на Русия да печели пари от нея. ЕС трябва да намери начини да взаимодейства с Русия, апелира главния редактор на изданието.  ", "date": "2019.12.18", "title": "Немски СМИ: Санкциите срещу «Северен поток-2» са фалшиви, лицемерни и претенциозни"}
{"url": "http://www.classa.bg/%D1%81%D0%B2%D1%8F%D1%82/item/403641-13-%D0%B3%D0%BE%D0%B4%D0%B8%D0%BD%D0%B8-%D1%81%D0%BB%D0%B5%D0%B4-%D0%B5%D0%BA%D0%B7%D0%B5%D0%BA%D1%83%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D0%B4%D0%B0%D0%BC-%D1%85%D1%8E%D1%81%D0%B5%D0%B8%D0%BD-%D1%81%D1%8A%D0%B4%D0%B8%D1%8F%D1%82%D0%B0-%D0%B2-%D0%BF%D1%80%D0%BE%D1%86%D0%B5%D1%81%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5", "text": "На 30 декември 2006 г. беше изпълнена смъртната присъда, наложена на бившия президент на Ирак Саддам Хюсеин. Това събитие раздели света на два лагера: тези, които бяха доволни от наказанието, и тези, които считаха присъдата за несправедлива. 13 години след екзекуцията на иракския лидер, съдията, председателстващ процеса, направи признание.           Иракският съдия Ризгар Мохамед Амин, първият съдия в процеса срещу покойния президент на Ирак Садам Хюсеин, заяви, че не е бил привърженик на смъртната присъда, наложена на иракския лидер. Обяснявайки позицията си в ексклузивно интервю за телевизионния канал «Кюрдистан 24», Амин заяви: „Дори тогава не подкрепих смъртното наказание за Саддам Хюсеин, защото по принцип съм против смъртното наказание.“ Иракският съдия обаче отказа да даде лична оценка на екзекуцията на Саддам Хюсеин: било ли е това справедливо за него или не. Мохамед Амин каза, че се е стремил да бъде безпристрастен при вземането на решението,  какъвто трябвало да бъде професионалистът, според него, затова той е избягвал всякакъв контакт със Саддам Хюсеин извън съдебната зала. Амин, обаче, не сподели имал ли е контакти с противниковата страна в този процес и от какво естество са били контактите, а и дали това е проява на професионализъм. Саддам Хюсеин беше екзекутиран на зазоряване на 30 декември 2006 г. Петя Паликрушева", "date": "2019.12.18", "title": "13 години след екзекуцията на Садам Хюсеин: Съдията в процеса направи признание"}
{"url": "http://www.classa.bg/%D1%81%D0%B2%D1%8F%D1%82/item/403642-%D0%BF%D0%BB%D0%B0%D0%BD%D1%8A%D1%82-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B2%D0%B5%D0%BB%D0%B8%D0%BA%D0%B0-%D0%B5%D0%B2%D1%80%D0%BE%D0%BF%D0%B0,-%D0%B2%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D1%81-%D1%80%D1%83%D1%81%D0%B8%D1%8F", "text": "След срещата на върха на НАТО и срещата за Украйна френският президент продължава да преразглежда външната си политика. Според Еманюел Макрон Франция трябва да се превърне в инструмент за появата на велика Европа, включително с Русия. Не всички са доволни от този амбициозен проект.         Свидетели сме на истинска пребалансировка, стартирана на няколко етапа от френския президент и вдъхновен от някои „вечерни посетители“ на двореца, като Хелен Карер д’Анкос, Жан-Пиер Шевенеман и Юбер Ведрин. Всичко започна с визитата на руския президент в лятната резиденция на френския президент на 19 август. Среща, която беше „категорично неодобрена“ от членовете на „сектата“, неформална група от висши служители от крайбрежната Орсе, ориентирана към Съединените щати и много добре сведуща по стратегическите въпроси. Еманюел Макрон публично ги постави на мястото им по време на речта си пред посланиците на 27 август, използвайки за тях термина «дълбоката държава». Според държавния глава Франция трябва да се превърне в инструмент за възникването на велика Европа. За целта тя трябва да привлечете Русия и да предотврати попадането й в обятията на Китай. На 28 ноември в Париж Еманюел Макрон каза това право в лицето на генералния секретар на НАТО Йенс Столтенберг: „Е ли Русия днес наш враг, както понякога чувам? Не мисля така». По време на последното си посещение в Париж на 11 ноември руският външен министър Сергей Лавров заяви, че е доволен от «конструктивния дух на Париж». Министърът обаче не можа да не ни зададе въпроса: „Но наистина ли вашият президент е надежден?“ Първият отговор на този въпрос беше получен на 9 декември. В Париж за първи път от 2016 г. в нормандски формат се проведе срещата за Украйна. „Президентът на Франция спря да говори за Крим. Това е ясен сигнал, че основната идея е чута, регионът отново е станал руски, сега е важно да се намери решение за Донбас и за Сирия, което зависи от Москва“, казва френски дипломат. Съединените щати останаха напълно мълчаливи, докато основните експерти и дипломати постепенно се оказаха вмъкнати в «Украйнагейт». Берлин вече има възможността да демонстрира, че Германия наистина не зависи от мнението на Вашингтон и да доведе нещата до изпълнение на Минските споразумения. Успехът по този въпрос ще сложи край не само на смъртоносния конфликт в сърцето на Европа, но и на напрежението между Русия и нейните партньори. Макрон за пореден път потвърди плановете си в писмо до Владимир Путин, което „изтече“ в германската преса. В него Еманюел Макрон коригира галистката визия за Европа „от Атлантическия океан до Урал“ и говори за Европа „от Лисабон до Владивосток“. Генерал дьо Гол беше последният, който се опита да освободи Франция от НАТО. През 1966 г. той напусна командването на НАТО. Две години след събитията през май 1968 г. потвърдиха правилността на тази политика за независимост. По историческо съвпадение, докато президентът Макрон върви по същия път, социалният протест се завърна във Франция.    ", "date": "2019.12.18", "title": "Планът на Макрон: Велика Европа, включително с Русия"}
{"url": "http://www.classa.bg/%D1%81%D0%B2%D1%8F%D1%82/item/403643-%D0%B2%D1%82%D0%BE%D1%80%D0%BE%D1%82%D0%BE-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D0%B5-%D0%BD%D0%B0-21-%D0%B2%D0%B5%D0%BA-%D0%B1%D0%B5%D1%88%D0%B5-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE", "text": "Второто десетилетие на 21 век беше най-доброто в историята. Доказателствата са неопровержими, пише за Wall Street Journal Йохан Норберг, старши сътрудник в Cato Institute и автор на „Прогресът: Десет причини да очакваме с нетърпение бъдещето”. Да започнем с Доклада за развитие на Организацията на обединените нации. Определен като предупреждение за неравенството, той омаловажава добрата новина: „Пропастта при жизнения стандарт се стеснява, като безпрецедентен брой хора по света са се отървали от бедността, глада и болестите.“ Световната банка съобщава, че процентът на хората в крайна бедност в световен мащаб е спаднал повече от двойно - от 18,2% до 8,6% между 2008 и 2018 г. Миналата година Световната лаборатория за данни изчисли, че за първи път повече от половината от световното население може да да се счита за „средна класа“. Напредъкът в здравеопазването бе забележителен. Хората имат по-добър достъп до вода, канализация, здравни грижи и ваксини от всякога. Случаите на малария в Африка са намалели с почти 60% от 2007 до 2017 г., а антиретровирусната терапия е снижила смъртността от HIV/СПИН наполовина. Очакваната продължителност на живота се е увеличила с повече от три години през последното десетилетие, най-вече благодарение на превенцията при детската смъртност. Според ООН глобалната смъртност за деца под 5 години е спаднала от 5,6% през 2008 г. на 3,9% през 2018 г. Погледът по-назад във времето показва колко далеч сме стигнали. От 1950 г. насам Чад е намалил детската смъртност с 56%, като това е най-лошо представящата се страна. При Южна Корея спадът е с 98%. Всичко това не е ли за сметка на опустошената околна среда? Не. След определен момент развитите страни започват да замърсяват по-малко. Смъртността от замърсяване на въздуха е спаднала с почти една пета в световен мащаб и с една четвърт в Китай между 2007 и 2017 г., според онлайн публикацията „Светът в цифри”. Богатите страни използват по-малко алуминий, никел, мед, стомана, камък, цимент, пясък, дърво, хартия, тор, вода, посевни площи и изкопаеми горива от година на година, както Андрю Макафи документира процеса в „Повече от по-малко.“ Потреблението на 66 от общо 72 ресурси, следени от Геоложката служба на САЩ, сега намалява. Глобалното затопляне остава предизвикателство, но заможните общества са в добра позиция да развиват чисти технологии и да се справят с проблемите на променящия се климат. Годишните смъртни случаи от климатични бедствия намаляват с една трета между 2000-09 и 2010-15 г. до 0,35 на 100 000 души според Международната база данни за бедствията - 95% намаление от 60-те години на миналия век. Това не е заради по-малкото бедствия, а поради по-добрите възможности за справяне с тях. Прогресът обаче не е гарантиран. Вижте как богатата Венецуела се срина под тежестта на неадекватните политики. Война между големи сили или финансов крах след десетилетие на лесни пари могат да извадят света от релси. Това може да бъде причинено също от безкрайните търговски войни и деглобализацията. И все пак преживяхме период на популистки подем и геополитическо напрежение, като навсякъде където обществата са отворени и пазарите свободни, учените, иноваторите и бизнесът устояват и постигат по-голям напредък от всякога. Това е основанието за оптимизъм. Лидери марионетки, грабещи политици и бюрократи педанти вредят на обществата и икономиките. Но човечеството създава по-бързо, отколкото те могат да пропиляват, и поправя повече, отколкото те могат да унищожат.", "date": "2019.12.18", "title": "Второто десетилетие на 21 век беше страхотно"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403644-%D0%B3%D1%80%D1%8A%D0%BC-%D0%B2-%D1%80%D0%B0%D1%8F-%D0%BA%D0%B5%D0%B9%D1%82-%D1%81%D0%BA%D0%B0%D1%81%D1%82%D1%80%D0%B8-%D1%81%D1%83%D1%80%D0%BE%D0%B2%D0%BE-%D0%BF%D1%80%D0%B8%D0%BD%D1%86%D0%B0", "text": "На 16 декември в ефира на британската телевизия Би Би Си излезе коледно издание на кулинарното шоу на готвача и телевизионен водещ Мери Бери. В него участваха специални гости - херцогът и херцогинята на Кеймбридж. Съпрузите се състезаваха един с друг в приготвянето на ястия, а също разказваха истории за своите деца. Междувременно, както съобщи в. \"Дейли Мейл\", зрителите се впечатлили от един епизод от шоуто. В хода на разговора с други участници в програмата, Уилям нежно докосна Кейт. Но тя обаче бързо си дърпа рамото, отблъсквайки ръката на мъжа си. При това и двамата запазват приветливо изражение на лицата си. \"Някак си беше неловко. Трябваше да изрежем този момент.      Какво въобще беше това?\", писаха в коментари едни. А други им възразяваха - Кейт е направила всичко правилно. \"Това бе неподходящ момент за проява на чувства. Тя постъпи по кралски. Харесва ми как общуват помежду си. Това е професионално\", твърдяха те. Трети пък предположиха, че просто Кейт я е био гъдел. Феновете също направиха паралел между Кейт и Уилям и принц Хари и Меган Маркъл. \"Две предавания и такъв контраст\", писаха те, имайки предвид показания по-рано документален филм \"Хари и Меган: Африканско пътешествие\", в което херцогът и херцогинята на Съсекс се оплакват, че им е много трудно да живеят, намирайки се постоянно под светлините на прожекторите.", "date": "2019.12.18", "title": "Гръм в рая: Кейт скастри сурово принца"}
{"url": "http://www.classa.bg/%D1%81%D0%B2%D1%8F%D1%82/item/403645-%D1%81%D0%B0%D1%89-%D0%B8-%D0%BA%D0%B0%D0%BD%D0%B0%D0%B4%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0,-%D1%87%D0%B5-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D1%82-%D1%80%D1%83%D1%81%D0%BA%D0%B8%D1%8F-%D0%BA%D0%BE%D1%80%D0%B0%D0%B1", "text": "Северноамериканското военновъздушно-космическо командване (NORAD) следи руския кораб \"Виктор Леонов\", който се намира край бреговете на САЩ, съобщава агенцията в Twitter. \"NORAD и Северното командване на САЩ (USNORTHCOM) внимателно наблюдават интересуващите ни кораби, включително чуждестранните военни кораби като руския кораб \"Виктор Леонов\", в нашата зона на отговорност\", се казва в съобщението. От NORAD също така отбелязват, че знаят за военноморските дейности на Русия и разполагането на руски разузнавателни кораби. В същото време не се уточнява какви конкретни мерки се предприемат за това. CNN: Руски кораб маневрира опасно край бреговете на Флорида По-рано, в САЩ бе обявено, че руският кораб \"Виктор Леонов\" прави опасни маневри край бреговете на Флорида.  ", "date": "2019.12.18", "title": "САЩ и Канада потвърдиха, че наблюдават руския кораб"}
{"url": "http://www.classa.bg/%D1%81%D0%B2%D1%8F%D1%82/item/403646-%D0%BD%D0%BE%D0%B2%D0%B8%D1%8F%D1%82-nissan-x-trail-%D1%81%D0%B5-%D0%B5-%D0%BF%D1%80%D0%BE%D0%BC%D0%B5%D0%BD%D0%B8%D0%BB-%D0%B4%D0%BE-%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%BE%D1%81%D1%82-%D0%BF%D1%8A%D1%80%D0%B2%D0%B8-%D1%81%D0%BD%D0%B8%D0%BC%D0%BA%D0%B8", "text": "Този път обаче автомобилът се оказа с доста по-малко камуфлаж. Папараците успяха да заснемат и салона на кросоувъра.      В крайна сметка стана ясно, че  X-Trail ще получи двуетажна предна оптика, както при Nissan Juke, но с по-традиционна форма на фаровете, тоест няма да са кръгли.  Голямата V-образна решетка на радиатора на Nissan изглежда агресивно благодарение на това, че в горните ѝ краища са вградени светодиодни дневни светлини.      При поглед на автомобила в профил трябва да се отбележи, че неговите пропорции са се променили незначително, а страничните прозорци напомнят на очертанията на прозорците на сегашното поколение.  Задницата е с по-мускулест релеф, а надвесът е станал по-голям.      Задните фарове ще приличат на онези, които сме виждали при Murano, тоест ще получат формата на бумеранг.       Салонът на X-Trail се е променил до неузнаваемост и е снабден с дигитално табло за приборите и голям екран за мултимедийната система с ръчки и копчета за бърз достъп.      По-долу е разположен блокът за управление на климатроника. На масивния централен панел между предните кресла се вижда електронна ръчка за превключване на скоростите със съвременен дизайн, както при автомобилите от премиум класа, от типа на Audi.     На снимките, както изглежда, е представен вече готов за производство X-Trail. Ако това е наистина така, то премиерата на новата кола трябва да се състои през 2020 година.  Автомобилът ще се продава както с предно, така и с пълно задвижване на колелата. Ще е снабден с вариатор и 2,5-литров двигател с мощност 190 конски сили, който се монтира и на  Nissan Altima.", "date": "2019.12.18", "title": "Новият Nissan X-Trail се е променил до неузнаваемост ПЪРВИ СНИМКИ"}
{"url": "http://www.classa.bg/%D1%81%D0%B2%D1%8F%D1%82/item/403636-%D0%BC%D0%B8%D1%85%D0%B0%D0%B8%D0%BB-%D1%85%D0%B0%D0%B7%D0%B8%D0%BD-%E2%80%9C%D0%B8%D0%BD%D0%B3%D0%BB%D0%B0%D0%BD%D0%B4-%D0%BA%D0%B0%D0%BF%D1%83%D1%82-%E2%80%9D", "text": "Консерваторите, водени от Борис Джонсън, спечелиха изборите във Великобритания, при това доста убедително. Няма да се занимавам с анализа на различни политически мотиви, както ми се струва, това изобщо не е много интересно (с изключение на една точка, която ще обсъдя в края), но трябва да се направи анализ. Писах много за това, как през 1936 г., когато „западният“ глобален проект, чийто фронтмен е Чърчил, завзема властта в страната, британските елити са разделени на около 50/50. Тогава обаче тенденцията е в полза на банкерите, центърът на силата им е в Съединените щати, където частната (тоест собственост на банкери) Федерална резервна система вече функционира и Чърчил предава Британската империя буквално четири години по-късно. В този смисъл, между другото, на мен ми е напълно непонятна неговата популярност сред сегашните британци, но, може би, целият смисъл е, че цялата образователна система в тази страна е контролирана от „Западния“ проект, който, естествено, обяснява на децата от люлката, че „най-великият“ сред британците е именно човекът, който съсипва Британската империя в полза на транснационални банкери. Класически пример за нация, която след като изгуби своята история, губи мястото си в нея. Въпреки това, сега тече обратния процес, алтернативни елитни групи на банкерите започнаха да изваждат Обединеното кралство от хватката на „западния“ проект. За това беше използван механизмът за излизане от Европейския съюз, известен като Брекзит. На първо време всичко тече доста вяло, защото не може да се излезе просто така. Трябва, от една страна, да се осигури не твърде висока цена, а на второ място, да се осигурят някакви външни пазари (да не говорим за собствена валутна зона). Само мързеливите не писаха за преговорите с ЕС (аз не съм писал!), много се говореше за собствената им зона и за проекта за обединение на арабските страни под контрола на Лондон и за Макрон, като казак, изпратен да унищожи ЕС. Проектът с арабите съсипа Тръмп (за неговия успех е необходимо да се ликвидира Израел, което щеше да стане, ако Клинтън беше станала президент на САЩ, в сегашната ситуация е много по-сложно), проектът за разкол ЕС-Макрон се оказа много по-слаб, отколкото е необходимо. Впрочем, в този цайтнот вече е трудно да се контролира процеса. Какво показаха резултатите от изборите? Много просто нещо: популярността на „западния“ проект във Великобритания е спаднала драстично. Толкова, че дори не е много ясно дали ще успее да се върне след няколко години. Хората започнаха да го харесват много по-малко. Защо - това е отделен въпрос, не съм толкова запознат с психологията на британците. Може би примерът на Съединените щати с Тръмп изигра роля, може би либералите стигнаха твърде далеч, по-специално, това беше показано от различните истории с Литвиненко, Скрипал и т.н., и т.н. Въпреки това мисля, че ние не знаем и не разбираме повечето от факторите, които са играли тук, тъй като вътрешният живот на чужда държава е сложен въпрос. Какво ще направи Джонсън сега в тази ситуация, не ми е много ясно. Икономически Великобритания няма да оцелее сама. Тя ще загуби пазарите на ЕС със сигурност и какво остава за нея? Тук трябва да се върнем към друго обстоятелство, успехът на Шотландската национална партия, която спечели почти 50 мандата. Тъй като Шотландия традиционно гравитира към Франция, можем спокойно да кажем, че въпросът за оттеглянето на Шотландия ще попадне на дневен ред (както написах в самото начало на процеса, Великобритания ще излезе от ЕС) и най-вероятно Великобритания отново ще се превърне в просто Британия. Особено като се има предвид, че ЕС определено няма да възстанови границата между Северна Ирландия и Ирландия. Така че са останали само две опции. Първото е да се задуши Израел. Ако там Нетаняху загуби властта, тогава вероятността от ликвидацията на тази страна рязко ще се увеличи. Но дали отслабеният Лондон ще има достатъчно сили да обедини арабските страни, вече е голям въпрос. Освен това основният европейски финансов център бързо се придвижва към Берлин. Второто е да плюе на всичко и Британия да поиска да стане 51-ия щат в САЩ. Е, или нещо като Пуерто Рико. Тук има проблеми - това е твърде голямото население в Англия, САЩ може да поискат да я разделят на няколко щата. Тогава картината е напълно мрачна, Англия ще трябва да напусне историческата сцена завинаги. Е, по-точно, някои шансове остават, но много илюзорни. Но дори и да се запази целостта, в състава на САЩ изобщо не трябва да говорят за независима политика. Теоретично може да има други възможности. Все още не мога да ги измисля, но може би читателите на този текст ще помогнат? Цялото ми разбиране за икономически и елитни модели подсказва, че настоящият сблъсък на различни проектни елити ще разкъса Великобритания до късчета, но мога и да греша? Какви ще бъдат съображенията в това отношение?  ", "date": "2019.12.18", "title": "Михаил Хазин: “Ингланд капут!”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/403628-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D1%81%D0%B5-%D0%BF%D0%BE%D1%81%D1%8F%D0%B3%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%BB%D0%BD%D0%BE-%D0%B2%D1%8A%D1%80%D1%85%D1%83-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0", "text": "Не бива да се посяга произволно върху Конституцията. Това обяви в началото на срещата с Правния съвет към президента и с представители на академичната общност за необходимостта от промени в Конституцията държавният глава Румен Радев. „Това е една демократична Конституция, една от първите в посткомунистическия период в цяла Източна Европа. Тази Конституция въведе демократичните принципи, въведе разделението на властите, въведе правата на гражданите, въведе устройството и функционирането на една демократична държава наред с ограниченията на обхвата на нейната дейност“, добави той. Не можем да бягаме от въпросите успя ли проектът, заложен в Конституцията, да изгради демократична, правова и социална държава и има ли защитни механизми срещу погазването на разделението на властите и срещу авторитарен произвол, подчерта президентът, цитиран от прессекретариата на „Дондуков“ 2.   Като посочва, че върху Конституцията не може и не бива да се посяга произволно - това е една демократична Конституция, Радев заявява, че в същото време не трябва да се бяга от въпросите на нашето съвремие. Радев посочва, че дебатът трябва да разгледа трябва ли изобщо да се обсъждат някакви промени в Конституцията и ако се обсъждат - защо и в какъв обхват. Той заявява,че като държавен глава е отговорен към всички тези въпроси, защото те са на дневен ред на обществото и искат отговор. За мен това е фундаментален въпрос, от него зависи дали България ще се развива като модерна демократична европейска държава, дали ще гарантираме истинско върховенство на закона, истинско разделение на властите и истински права на българските граждани за тяхното достойно бъдеще, заявява Радев. На срещата президентът посочва още, че най-належащият въпрос е мнението на участниците в нея за предложения законопроект от Министерския съвет, доколко според тях той е целесъобразен и ефективен, има ли противоречия с Конституцията, ще може ли предложеният модел да работи рационално. Дебатът може да се разшири и относно структурата и ефективността на ВСС, моделите на прокуратурата и Съдебната власт. Президентът допълва, че би искал в дискусията да се включат и въпросите за засилване на правата на гражданите и на тяхното участие и контрол върху управлението, върху обществените процеси. \"Успя ли проектът, заложен в Конституцията, да изгради демократична, правова и социална държава, така както е в нейния преамбюл? Има ли в Конституцията достатъчно защитни механизми срещу погазването на разделението на властите и срещу авторитарен произвол? Имаме ли системен проблем поради противоречив, неправилен прочит на Конституцията, който да води до остър дефицит на справедливост в нашето общество“, са част от въпросите, които бяха поставени днес. „Аз лично, като държавен глава, съм отговорен към всички тези въпроси, защото те са на дневен ред на нашето общество и те искат отговор. Затова е и моята първа среща с вас, за да можем да дебатираме свободно по тези теми, които стоят на дневен ред. За мен това е фундаментален въпрос. От него зависи дали България ще се развива като модерна демократична европейска държава, дали ще гарантираме истинско върховенство на закона, истинско разделение на властите и истински права на българските граждани за тяхното достойно бъдеще“, каза още Радев.    ", "date": "2019.12.18", "title": "Румен Радев: Не бива да се посяга произволно върху Конституцията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/403629-%D0%BA%D0%B0%D0%BA%D0%B2%D0%BE-%D0%BF%D0%B8%D1%88%D0%B0%D1%82-%D0%B7%D0%B0-%D0%BD%D0%B0%D0%BF%D0%B8%D1%82%D0%BA%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D0%B8-%D1%83-%D0%BD%D0%B0%D1%81-%E2%80%93-%D0%BD%D1%8F%D0%BA%D0%BE%D0%B8-%D1%80%D0%B0%D0%B7%D0%BB%D0%B8%D0%BA%D0%B8-%D0%B2-%D1%82%D0%B0%D0%B1%D0%B8%D0%B5%D1%82%D0%B8%D1%82%D0%B5", "text": "Като пиша за вино, ракия, уиски, водка, хвърлям поглед и в интернет в сайтове за алкохол по света. Например сайтът Liquor.com, който е повече обърнат към твърдите питиета. Какво има там? Пълно е със статии за коктейли: Близо една трета от заглавията са за това. Интересува ли това някой български читател? Едва ли. Сигурно има единици. По това си личи, че сме по-бедна и изостанала държава. В САЩ, както се казва, са си надвили на масрафа и се забавляват с коктейли. Коктейлите са също така питиета за парти, у нас партита рядко се срещат. Българите се събират по приятелски групи по двама-трима да се напиват. Тематични вечери – или с вино, или с бира, или с твърд алкохол. Чак пък парти и коктейли… Тук отношението към коктейлите е като към женски питиета. Още не сме се развили дотам да се глезим така и партитата са рядкост. Пиене по домовете и по по-евтини кръчми. Впрочем, в това отношение има разделение, за всяка кръчма, скъпа или евтина, си има хора. Но коктейлите не са на почит. Затова тук в сайта читателят е виждал по-подходящи за България статии за домашно вино и домашна ракия, обяснителни статии за различни технологии, за видове уиски и т. н. Има статии, които препоръчват да се опитват редки питиета, например вино от мед, с алкохолно съдържание около 8%. У нас не се среща. Навремето е било известно като медовина. Другият тренд в статиите в подобни сайтове са за различните видове твърд алкохол: Има много подобни сайтове с класации за топ 10 или топ 20 водки, топ уискита и др. Цените на някои са такива, че почти не се срещат у нас, защото малко хора могат да си ги позволят. Малцовите уискита пък са от 40 лв. бутилката нагоре. Делукс бленд уискитата (12 и 15-годишни) са също от 40 лв. нагоре. Продажбите на такива напитки са ограничени в един сегмент от около 5% от населението у нас. И не вървят много. Преди Коледа вносителите на усики правят силни намаления, с по 10-20% от цената на дребно в различните вериги, с надежда да продадат повече в рамките на годината, за да отчетат ръст в продажбите. Защото, ако има намаление на продажбите, могат да изгубят изключителните права за внос, да им намалят рекламни бюджети и др. неприятности, отразява се на състоянието на компанията майка. Не се знае дали им се получава. Всеки крие колко продава. Тук няколко пъти съм писал за водки, но не от една класация, а за онези, които се срещат в повече от една класация. И занапред ще пиша. То е като с автомобилите – обикновеният човек никога няма да си купи Ролс Ройс или Мазерати, но обича да чете за тях. Както няма да си купи уиски за 150 лева бутилката, но му е интересно да прочете как се прави такова и защо е толкова скъпо. Много от класациите са подвеждащи, много от тези публикации са и вид реклама.  Въобще, да пишеш за алкохол, е опасно, винаги си на ръба на рекламата, ако похвалиш нещо или дори само ако разкажеш историята някое питие. Затова предпочитам да пиша за вино, там няма такава конкуренция и рекламни бюджети, избите са много, вината също са много, и има какво да се разказва.           Водка „Милиардер” – така е нарекъл своята водка дизайнерът на мода и луксозни стоки Леон Вере. Една бутилка струва 3,7 млн. долара. Тя съдържа 5 литра от „най-чистата и най-мека водка на света”. Направена е по руска рецепта, от чиста пшеница и кристално чиста вода, филтрирана многократно. Но това не е всичко – водката е филтрирана през истински диаманти, които струват милиони. Дали диамантите дават някакъв аромат, не се знае. Няма информация някой да е опитал и да е дал отзив после. Бутилката е облицована с 3000 малки диаманта. Капачката е с форма на руска кожена шапка. Дизайнерът е предвидил и „евтин” вариант, в бутилка от 0,5 литра, облицована в кристали „Сваровски”.         Само 1,3 милиона долара струва пък водката на бюрото за дизайн и тунинг на автомобили „Дартц” на Леонард Янкелович (Dartz Russo-Baltique), базирана в Рига, Латвия. Фирмата се е специализирала в производство на джипове, по-точно преустройство и тунинг на някои марки джипове, с нов дизайн. И покрай скъпите си коли по 2-3 милиона, решили да направят и водка за разкош на клиентите. Известни са три варианта – шишето е сложено в копие на предница на ретроавтомобил, какъвто произвежда фирмата, радиатор, с фарове и без фарове. Шишето е от злато, отлято от руски златни монети от началото на миналия век. Друг вариант е с шише, пъхнато в дебело бронирано стъкло, издържащо на попадение от куршум. Златната бутилка е със специфичен дизайн, копие на стара метална бутилка от началото на миналия век. За водката вътре не се казват подробности, но била чиста, та чиста. Янкелович разглежда тази водка като произведение на изкуството, което ще се пази от собственика. Който си купи един от моделите джипове на фирмата, на цена 1,6 млн. долара, получава като промоция 3 бутилки водка от варианта металната бутилка в стъкло.        ", "date": "2019.12.18", "title": "Какво пишат за напитки по света и у нас – някои разлики в табиетите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/403630-%D0%B2%D0%B0%D0%BB%D0%B5%D1%80%D0%B8%D1%8F-%D0%B2%D0%B5%D0%BB%D0%B5%D0%B2%D0%B0-%D1%82%D1%80%D1%83%D0%B4%D0%BD%D0%BE%D1%82%D0%BE-%D0%B7%D0%B0-%D0%B3%D0%B5%D1%88%D0%B5%D0%B2-%D0%B7%D0%B0%D0%BF%D0%BE%D1%87%D0%B2%D0%B0-%D0%BE%D1%82-%D0%B4%D0%BD%D0%B5%D1%81-%D0%BF%D1%80%D0%BE%D0%BA%D0%BB%D1%8F%D1%82%D0%B8%D0%B5-%D0%BB%D0%B8-%D0%B5-%D0%B4%D0%B0-%D1%81%D0%B8-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB-%E2%84%96-1", "text": "Новият главен прокурор знае всичко за всички - за подземния и наземния свят, за политици и мутри, за журналисти и медийни босове, за икономически групировки, за магистрати, съдии, адвокати... \" Това каза Иван Гешев в деня, когато беше номиниран за наследник на Сотир Цацаров.  Оттогава изминаха 5 месеца.  Днес Иван Гешев сяда в креслото на Главен прокурор на България. ПОСТЪТ \"ПРОКЛЯТИЕ\"  казал му шефът на Конституционния съд Борис Велчев, самият той бивш главен прокурор и минал през Голготата на седемгодишния мандат като Обвинител № 1.  Според Гешев залогът за този пост в България е голям, \" Наясно е срещу какво ще се изправи и какви сили ще бъдат впрегнати срещу него. , прогнозира Сотир Цацаров. , отговаря Гешев за въпроса: Защо прие това \"проклятие?  КАК СЕ КАТЕРИ ЙЕРАРХИЧНАТА СТЪЛБА  така се представи шефът на Специализираната прокуратура, когато се впусна в битката за \"поста проклятие\". Срещу него скочиха онези с дебелите дела, с тайни и явни зависимости - всички, които видяха в него заплаха за собственото си бъдеще. Роден в софийско село, израснал в \"Младост\", в панелките на крайния квартал, в средно статистическо семейство от родния соц - баща милиционер, майка акушерка, той ходи здраво по земята. С походка на шериф. Понякога небрежно, често предизвикателно, но винаги със самочувствие. Завършва средното си образование в Техникума по електротехника в София. Два месеца преди промените през 1989 г. кандидатства право във Висшия институт на МВР \"Георги Димитров\", сега Академия на МВР. \"Тогава имаше само два юридически факултета – във висшия институт и в Софийския университет\", разказва Гешев.  Започва работа през 1994 г. като оперативен работник в 5-о РУ в София. И скоро разбира, че МВР не е онова МВР, за което е слушал от разказите на баща си. Много по-късно ще осъзнае, че   се е отразило пагубно върху тяхната ефективност в борбата с престъпността.\" \", казва днес Иван Гешев.  Но преди 20 години трупа стаж и опит в \"битката с мутрите\", първо като полицай, после като следовател.  Съвременик и свидетел на разбиването на Националното следствие по времето на Костов, той е с ясната преценка какво е загубила държавността от това. В мандата на главния прокурор Никола Филчев започва стихийното преназначаване на следователи в прокурори - за попълване на щата. Гешев е един от преназначените и през 2006 г. облича за първи път червената тога  в Софийската районна прокуратура - по времето на кабинета \"Станишев\".  \", разказва Гешев. Висшият съдебен съвет го избира за поста с 9 на 1 гласа \"за\". Впрочем - всички изборни длъжности ги печели безапелационно. Това бавно изкачване на йерархическата стълбица е много полезно за бъдещия Обвинител № 1. Той не е спуснат отгоре, не е чужд за системата. Не е човек на някого. Изградил се е сам в среда, подлагана периодично на кадрови, професионални и обществени трусове, в която политическата центрофуга изхвърли мнозина като него. Оцеля, трупайки познания и информация, с цената на убийствена работоспособност.  Гешев знае всичко за всички - за \"подземния\" и наземния свят, за политици и мутри, за журналисти и медийни босове, за икономически групировки, за магистрати, съдии, адвокати... БИТКА ЗА ДЪРЖАВНОСТТА И ако има нещо, за което да се притеснява, то е за  разбитите в началото на прехода структури на държавността и последствията от това. „ , казва днес Гешев. Убеден е, че „ Една от целите в бъдещата му работа е създаване на център, който да обедини тези връзки и звена в сектора за противодействие на престъпността.  , каза го преди няколко дни пред студентите на УниБИТ. И подчерта:  . Убеден е, че борбата с престъпността и корупцията не може да бъде отговорност само на прокуратурата - трябва да заработи цялата държавна система в тази насока. АРХАНГЕЛ МИХАИЛ И АРМИЯТА НА ЗЛИТЕ СИЛИ Учудващо за човек, подвластник на силата, е да видиш икони по стените на кабинета му. Вероятно, когато се изчерпят аргументите на рационалното, на помощ идва ирационалното. Вярва в Бог, макар че не е религиозен. Почита особено главния страж на Божия закон - архангел Михаил и държи на иконата, на която той с едната си ръка убива змея, а с другата - държи везните на Темида. Разказва за него като за небесния пълководец, повел армията си срещу силите на злото и беззаконието. Подарил такава и на приятелите си. А приятелите му са онези, с които споделял детството си като \"момче от крайния квартал\". И нищо не се е променило в отношенията им от тогава до днес.  НЕ ИСКАМ ДА МЕ ХАРЕСВАТ, А ДА ИМАТ РЕСПЕКТ Прие със самообладание протестите, които му изградиха образ на чудовище. Решимостта му не се понрави на мнозина. Заяви, че  \". И не отстъпва от тази си позиция. Нещо повече, показва, че има мотивация това, което е обещал и това, с което се захваща, да го свърши докрай.  Демонстрира неизчерпаема енергия, емоционална непробиваемост и психическа устойчивост, на която мнозина биха му завидяли.  Често се движи на ръба на закона, но никога против него. Татяна Дончева не го харесва, определя го като \"логорейник\". Той признава, че наистина дълго говори и много обяснява. Понякога откровеността му се обръща срещу него. Дразни се, когато медиите вадят думите му от контекста им. Казва, че често не си познава \"монтираните\" интервюта и затова предпочита да говори на живо. Има походка и поведение на шериф, което едни одобряват, други - не.  Той не се интересува от тези оценки. Афишира се като острие и ще върви по този път. Макар, че си е поставил за цел да доближи прокуратурата до обикновения човек,  предпочита от него да се страхуват, да респектира, а не да го харесват . Излъчва самочувствието на овластена фигура. Сядайки в кабинета, до който се минава през тройна охрана, той се сдобива с огромни правомощия и неизчерпаеми възможности за влияние. Това е тежест, която може да смаже неподготвения.  Иван Гешев е наясно, че неговият мандат е заченат с протести и те няма да спрат.  Но не го притесняват. Няма да го извадят от обувките. Приема че, \"атаките сплотяват прокуратурата - това е естествен ефект и трябва да бъде използван\". Но слага една червена линия. „  прогнозира Иван Гешев и подчертава, че атаките срещу институцията увреждат нейния имидж и в крайна сметка опират до накърняване на националната сигурност. Тази негова философия е особено важно да бъде разбрана, защото ще е ключът към разгадаване на мотивите за много от неговите бъдещи действия като държавен обвинител.  МЕДИИТЕ, АХ, ТЕЗИ МЕДИИ... Общуването му с медиите не е лесно, на моменти даже драматично.  Често прилича на битка, в която журналистите искат на всяка цена да го предизвикат.  Убеден е в това. Появата му в тв обектива почти винаги носи доза агресивност, каквато отсъства в неформалното общуване с него. В обикновен разговор Иван Гешев показва тънко чувстза хумор, а пред медиите и шегите му изглеждат като заплаха. Как ще продължат тези му контакти - времето е пред нас... Но няма да има промяна в позицията му да се противопоставя на неверни твърдения  в публичното пространство, както по отношение на прокуратурата, така и за проверките и разследванията, които тя прави.  ”, категоричен е той. ПРАВОТО КАТО ВЯРА В ДОБРОТО Говори за правото като за вяра в доброто.  казва прокурорът, който днес става Главния.  На масичката му има огромен шах.  За тренинг на мозъка, и за възстановяване на мисловния баланс тогава, когато \"земните армии на злото\" взривят иначе спокойния му дух.  Какви ще бъдат следващите седем години на Иван Гешев  - ще ги отмерваме с всеки негов ход, с всяко решение, с което той трябва да налага Справедливостта, както обещава. Дали го съзнава или не, но трудното за него започва от днес. Далеч по-трудно дори от делото за КТБ. Защото освен на атаки, ще бъде подложен и на много изкушения, които дава овластения пост. За добро или за зло - това скоро ще го разберем - Гешев и Цацаров стават двамата най-овластени мъже в държавата.   Прокуратурата и КПКОНПИ отиват в ръцете на две силни личности, които могат да използват тези институции като оръжие в името на Справедливостта, но могат и да ги превърнат в бухалка за репресии срещу неудобните. Всичко зависи от тях самите. Всеки ден ще бъдат гледани под лупа, а действиятта им - оценявани безпощадно от едно общество, изгубило доверие в държава и държавност.  Предизвикателството е огромно, защото за последните 30 години демокрация, ако има нещо, което в България да е в огромен дефицит, то това е СПРАВЕДЛИВОСТТА.  Не успяха да я наложат нито един от  предшествениците на Гешев, въпреки амбициите, интелигентността им, стабилната подготовка и шансовете, които имаха. Основната причина - те винаги ставаха, ако не част от системата, която трябваше да променят към добро, то прекършвани от нея. И често бяха побеждавани от земните \"армии на злото\".  Иван Гешев е амбициран да пречупи тази тенденция. Дали ще успее? Може и да може. Ако не допусне да го \"пречупят\".        ", "date": "2019.12.18", "title": "Валерия Велева: Трудното за Гешев започва от днес. \"Проклятие\" ли е да си Обвинител № 1 ..."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403631-%D1%81%D0%BB%D0%B5%D0%B4-%D0%BD%D0%B0%D0%BC%D0%B5%D1%81%D0%B0%D1%82%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0%D1%82%D0%B0-%D0%B7%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%B2-%D1%81-%D1%8F%D0%B2%D0%BE%D1%80%D0%B5%D1%86-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0", "text": "    Припомняме, че преди решението на институцията Нинова получи подписката на местни жители срещу намерението на инвеститора за разширяване на дейността. Тя призова правителството за спешни мерки и за преглед на всички площадки за боклук в цялата страна. Кметът на селото Кольо Коев благодари на председателя на БСП за бързата реакция.           Жители на село Яворец започнаха да събират подписка срещу плановете за разкриване на нова производствена площадка в селото, където функционира цехът за преработка на отпадъци. Против намеренията му се обяви и председателят на БСП Корнелия Нинова, която се срещна днес с местната общност.  Междувременно от ГЕРБ – Габрово разпространиха позиция до медиите, в която заявяват, че е недопустимо БСП да прави политика на гърба на хората. Проверката на екоинспекцията на цеха в Яворец завърши с предписание да бъдат премахнати отпадъците, намерени на площадка в селото, която не е узаконена за ползване, съобщава БНР.", "date": "2019.12.18", "title": "След намесата на Корнелия Нинова площадката за отпадъци в с. Яворец няма да се разширява"}
{"url": "http://www.classa.bg/%D1%81%D0%B2%D1%8F%D1%82/item/403632-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D1%81-%D0%B0%D1%82%D0%BE%D0%BC%D0%BD%D0%B8%D1%82%D0%B5-%D0%B1%D0%BE%D0%BC%D0%B1%D0%B8-%D0%B2-%D1%82%D1%83%D1%80%D1%86%D0%B8%D1%8F", "text": "Ердоган заплаши, че ще изгони американците от военната база в Инджирлик. Но там с голяма вероятност има и ядрено оръжие. Какво ще стане с него, ако американците си тръгнат?       : Заплахата е сериозна, защото в миналото американците са използвали много интензивно летището в Инджирлик, а радарът в Кюреджик е изключително важен за противоракетната отбрана на НАТО. Въпреки това не съм сигурен, че трябва истински да се тревожим от тази заплаха. Според мен Ердоган играе ва банк. Не мога да си представя, че е решил наистина да предприеме този рискован ход, залагайки на карта членството на Турция в НАТО. Но една нова ескалация би навредила и на НАТО, тъй като двете страни са прекалено тясно обвързани. Ето защо подобна ескалация е безсмислена. По-скоро заплахата на Ердоган е за вътрешна консумация, тъй като турският президент се намира под силен натиск у дома. И когато демонстрира мускули пред американците, това винаги се харесва на турските избиратели. : Там има бомби от типа B-61. Това ядрено оръжие, пренасяно от бойни самолети, е използвано от НАТО като мярка за възпиране. Тези бомби се съхраняват в подземни силози и в случай на криза могат да бъдат активирани. Не само се твърди, а почти е сигурно, че там има складирани ядрени оръжия, макар и да няма официално потвърждение за това от американска страна. : Вече има гласове извън американското правителство, които заслужават сериозно вслушване.Те пледират за изтегляне от Турция, тъй като тя вече не е сигурен партньор. Такива призиви се чуват главно от средите на демократите. Но правителството на президента Тръмп засега не излъчва никакви сигнали в тази посока. Дори американците наистина да се изтеглят обаче, едва ли може да се очаква, че турците ще задържат това ядрено оръжие. В крайна сметка то е охранявано от американски войници, а самите бомби се активират със специални ядрени кодове, без които са безполезни. Разкодирането им може да отнеме най-малко половин година. След изтеглянето си американците ще трябва да се огледат за друга база. Радар, следящ движението на военни части, показва известно отдалечаване на американските военно-транспортни самолети от базата в Инджирлик. Дали това е подготовка за възможно изтегляне оттам, засега е трудно да се каже. На този етап разполагаме само с предположения.  : Не съм сигурен, че ще се стигне дотам – по-скоро не вярвам. И двете страни ще загубят много. Ако отрежат Турция от самолетите F-35, тогава Анкара ще трябва да намери друг доставчик, а това може допълнително да влоши отношенията между партньорите от НАТО. Но САЩ също биха загубили – американският военнопромишлен комплекс има интерес да продава повече самолети. От геополитическа гледна точка от обтягането на отношенията с Турция ще загуби най-много НАТО. Защото Турция е ключов съюзник в района на Южен Кавказ и Сирия. Възможно е Турция да се кооперира по-тясно с Русия във военната област, което европейците искат да предотвратят на всяка цена. : Ние в Германия може би не разбираме това много добре, защото край нашите граници няма никакви конфликти. Но за Турция нещата изглеждат различно: там бушуват конфликти в Северна Сирия, в Ирак и в района на Кавказ. И турското правителство има интерес да осигури надеждна защита на страната. А тъкмо невидимите самолети F-35 са изключително важни за отбраната. Тези самолети са „ферари“-то сред изтребителите – те могат да летят на ниска височина и да объркват вражеските радари. Тази машина е безумно скъпа, но пък е ултрамодерна. И повечето партньори от НАТО купуват Ф-35. Затова е разбираемо, че Анкара много държи да не бъде изключвана от тази програма.", "date": "2019.12.18", "title": "Какво ще стане с атомните бомби в Турция"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/403627-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B5-%D0%BD%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%81%D0%B5%D1%80%D0%B3%D0%B8%D1%8F-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B7%D0%BD%D0%B0%D0%B5%D1%82%D0%B5-%D0%BB%D0%B8,-%D1%87%D0%B5-%D0%B7%D0%B0-%D0%BC%D0%B5%D1%80%D0%B5%D0%BD%D0%B5-%D0%BD%D0%B0-%D0%BA%D1%80%D1%8A%D0%B2%D0%BD%D0%BE-%D0%B2%D0%B7%D0%B8%D0%BC%D0%B0%D1%82-7-%D0%BB%D0%B5%D0%B2%D0%B0", "text": "Докато здравната ни система е докарана до нивото на пазар, на сергия, това ще е резултата, който виждаме сега. И медицински сестри протестират заради пари, и рехабилитатори. Нещата са много зле. Това коментира бившият здравен министър Мими Виткова в предаването „Лице в лице“ по бТВ. Здравната ни система е болна не в детайлите, а в цялата си философия. Когато тя е сбор от търговски субекти, какво да направи правителството. По този начин направена системата тя симулира едни напразни обороти, защото от оборота зависят приходите, а от приходите заплатите. Иначе как да си обясним, че население, което е намаляло с 2 млн. души генерира два пъти повече хоспитализации. Това е очеваден факт от дълго време, посочи тя. Куриозите в болничната система са толкова големи, че …. 7 лева струва да бъде измерено кръвното на пациент. 600 лева за адаптация на семейството да приеме бебето. Каквото и да значи това. Или взимат се 900 лева в касата на медицинския център за избор на индивидуална сестра, когато в пациента е в болница. Това е безумие!, разказа Виткова. „Всички тези неща ги има написани, но няма кой да ги чете“, посочи тя. В богатите страни пациентите доплащат от джоба си между 15 и 20 процента от цената за медицинската услуга, а у нас парите стигат до 50%, това е неприемливо, посочи Виткова. За да умрем в болница трябва да си платим, ако се наложи втора хоспитализация!, завърши бившият министър.  ", "date": "2019.12.18", "title": "Здравеопазването е на нивото на сергия на пазара! Знаете ли, че за мерене на кръвно взимат 7 лева"}
{"url": "http://www.classa.bg/%D1%81%D0%B2%D1%8F%D1%82/item/403633-%D0%BC%D0%B8%D0%BB%D0%B8%D0%B0%D1%80%D0%B4-%D0%BE%D1%82-%D0%B4%D1%80%D0%B5%D1%85%D0%B8-%D0%B2%D1%82%D0%BE%D1%80%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0", "text": "Чиста случайност слага началото на един повече от успешен бизнес-модел. Фирма от Литва не само забогатя от търговия с дрехи втора употреба – тя е и най-успешната литовска технологична компания. Как стана това?       Подобно на много други успешни бизнес проекти, литовската стартъп-компания Vinted възниква случайно. Съоснователката на компанията Милда Миткуте се местела в ново жилище и установила, че има прекалено много дрехи, за да вземе всичките със себе си. Приятелят ѝ Юстас Янаускас създал интернет-сайт, за да ѝ помогне да се освободи от ненужните вещи. Това и слага началото на Vinted. Днес, 11 години по-късно, компанията е един от най-големите в света онлайн пазари за дрехи втора употреба: на създадената от литовците платформа са регистрирани 25 милиона потребители от 11 европейски държави. Повечето от тях живеят във Франция, Белгия, Испания или Германия. Във Федералната република уебсайтът, на който можеш да продаваш или купуваш употребявани дрехи и аксесоари, без да ти се налага да напускаш дома, е известен като Kleiderkreisel. Най-скъпият стартъп в Литва Само до преди три години, през 2016, литовската  -компания била пред фалит: в сметката ѝ имало само 12 милиона евро. Именно тогава един от инвеститорите се обърнал за помощ към Томас Плантенга, който навремето е участвал в създаването на нидерландската платформа за онлайн обяви OLX. Преминавайки към Vinted, Платенга радикално променил бизнес модела на фирмата, намалил работните места и наложил отпадането на задължителните преди това такси за услугите.      Стратегията се оказва ефективна - продажбите на Vinted започнали стремително да нарастват, а инвеститорите все по-активно да влагат средства в развитието на компанията. През тази есен капиталът на компанията се увеличи с още 128 милиона евро, а основен инвеститор стана американският фонд Lightspeed Venture Partners от Силициевата долина. Така общата стойност на Vinted надхвърли един милиард долара, което е рекорд за литовска технологична компания Втората употреба изпреварва традиционната търговия? Трябва да се отбележи, че Vinted съвсем не е единственият онлайн магазин, специализиран в  . Купувачите на този облекло от година на година стават все повече, което донякъде е свързано с промяната в мисленето на хората, започнали да обръщат повече внимание на екологията. По данни на компанията Thredup, която се занимава с   от известни марки, както и на аналитичната компания Global Data, в съвсем близко бъдеще търговията с дрехи втора ръка ще измести по популярност масовите продукти. И ако през 2018-а обемът на пазара на употребявани дрехи е бил 24 милиарда, през 2028-а година се очаква да достигне 64 милиарда долара. Що се отнася до пазара на нови дрехи, прогнозите са за ръст от 35 на 44 милиарда долара. Дрехи под наем  И   не остава встрани от общата тенденция: в момента компанията изпробва даването на дрехи под наем. Американските конкуренти на H&M - Banana Republic и Urban Outfitters, вече предоставят такива услуги на своите клиенти. H&M е и собственик на контролния пакет акции на шведската интернет-платформа Sellpy, където също се предлагат употребявани стоки.  ", "date": "2019.12.18", "title": "Милиард от дрехи втора употреба"}
{"url": "http://www.classa.bg/%D1%81%D0%B2%D1%8F%D1%82/item/403634-%D0%BA%D0%B0%D0%BA-%D1%81%D0%B5-%D1%83%D1%81%D0%BF%D1%8F%D0%B2%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "Велина Алеркамп пристига в Германия през 2000 година. Днес тя заема висок пост в голям германски концерн с милиарден оборот. Как е стигнала до тук?        В девети клас с моите съученици се запитахме дали искаме да останем в България, или да отидем да учим в чужбина. Мечтата ми беше да следвам в Америка, тъй като учех в английска гимназия. Кандидатствах в няколко колежа, но стипендията, която ми предлагаха, не беше достатъчна, за да покрие всичките ми разноски. Затова останах да следвам във Варна, а след три семестъра реших да отида в Германия. Сестра ми вече беше в Ройтлинген. От нея научих, че там има програми на английски език. Реших да кандидатствам във висшето учебно заведение, в което учеше тя - Fachhochschule Reutlingen. Днес планирам живота си за 20 години напред, но навремето просто си казах, че искам да видя повече от света и да следвам във ВУЗ, който е по-практически ориентиран. В България учехме неща, които така и не разбрах как ще ми помогнат в бизнеса. В Ройтлинген два от осемте семестъра бяха предвидени за стажове. През това време имахме възможността да изпробваме различни професии в различни фирми. Посещавала съм Америка много пъти в рамките на лични и бизнес пътувания. Имам много приятели, които отидоха да учат в САЩ, а сега живеят в Германия. Често се питам как би изглеждал животът ми, ако бях отишла в Америка. Не мисля обаче, че щеше да е по-добър. Делникът ми е много натоварен. Комбинирам професионалните си ангажименти със семейството. В 8:00 карам децата на детска градина, половин час по-късно започвам работа. Целият ми ден е пълен със срещи. Често имам командировки. Гледам да са еднодневни, за да мога да се прибера между 18:30 и 19:00, да сготвя на децата и да ги сложа да спят. Понякога се налага да продължа да работя и след това. Работя с три фирми, пътувам и се срещам с тях, водя телефонни конференции. Ханиел\" придобива и развива различни компании. През последните седем месеца бях отговорна за стратегията на концерна. Заедно с ръководството разработихме план за развитие на фирмата през следващите години. Моята роля беше да дефинираме настоящата ситуация, бъдещите цели и пътя, който трябва да извървим, за да ги постигнем. Развихме стратегията и я обсъдихме. Сега сменям ролята и ще отговарям за три от фирмите, които притежаваме - две инженерни компании, които произвеждат машини, едната за преработване на риба, а другата за произвеждане на опаковки. Оборотът им е около 100 милиона евро. А третата фирма е с 49% на борсата. Те правят обзавеждане за офиси. Аз работя с мениджмънта на тези фирми, наблюдавам как се развиват финансово и въз основа на това изграждаме стратегия за тях. През първите години ми беше много трудно. България не беше в Европейския съюз, а аз трябваше сама да финансирам обучението си. Тогава се научих на дисциплина. Още в английската гимназия във Варна имах възможността с много интелигентни учители и съученици да изградя една стабилна основа. С първата и втората ми работа се научих как да анализирам бизнеси и как да ги развивам. Първата беше в инвестиционното банкиране. Работих по 80 часа на седмица. Не се замислях въобще за това дали съм българка, или германка. Гледах да си върша работата добре и да дам най-доброто от себе си. Въпрос на дисциплина и откритост е да се чувстваш добре в Германия. Да, като цяло в Източна Европа, както и в Русия, има много повече жени на ръководни позиции. Статистиките сочат, че в Германия те са по-малко. Предизвикателството е, че в много случаи високите позиции в компаниите поколения наред са заемани от мъже. Трудно е за тях да си представят жена с деца да комбинира семейството с кариерата. Има много жени от моето поколение, които доказват, че това е възможно. Важно е да се създаде атмосфера, в която и мъже, и жени се чувстват реализирани. В момента високите позиции са заети предимно от мъже. Но това не означава, че за жената е невъзможно да направи успешна кариера. Въпросът е с каква нагласа жените влизат в такава атмосфера и доколко трябва да се адаптират. Истинската равнопоставеност означава да не трябва жените да се адаптират към начина, по който мъжете правят бизнес. Това трябва да се промени. Не става въпрос за правилно и грешно, просто има различни начини. Всяко лято пътувам до България. Аз съм от Варна и морето много ми липсва. Дъщеря ми прекарва поне 3-4 седмици годишно при баба си и дядо си. За мен е важно тя да научи поне малко български. Аз говоря с децата си на български, но съпругът ми е германец и мисля, че те няма да владеят перфектно езика. При баба си и дядо си обаче те попадат в атмосфера, в която могат да усетят и разберат българската култура и да научат езика. В Германия ми липсва спокойствието. В тази страна всичко е перфектно организирано - до последната секунда. Ако моят живот не беше толкова организиран, може би нямаше да мога да комбинирам кариерата със семейството. Струва ми се, че в България хората са някак по-спокойни. В Германия ми липсва и сърдечността, както и помощта в семейството. Родителите на съпруга ми ни помагат за децата, но те ги взимат за по час-два на седмица. А когато се родиха двете ми деца, майка ми дойде и живя при нас една година. Това са традиции, които много помагат на младите семейства.", "date": "2019.12.18", "title": "Как се успява в Германия?"}
{"url": "http://www.classa.bg/%D1%81%D0%B2%D1%8F%D1%82/item/403635-%D0%BD%D0%B0%D1%83%D1%87%D0%B8%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B4%D0%B0-%D1%83%D0%B2%D0%B0%D0%B6%D0%B0%D0%B2%D0%B0-%D1%80%D1%83%D1%81%D0%B8%D1%8F", "text": "Проучване на американските военни за отношението им към Русия предизвика сензация. Почти половината от анкетираните смятат, че руснаците са съюзници на САЩ. Вашингтон вдига тревога, американската преса и експерти единодушно обвиняват \"руската пропаганда\", която вече е проникнала в святото на светите - Пентагона. За пореден път разкритикуваха Тръмп за положителни отзиви за Русия. Какво всъщност стана причината за неочаквано топлото отношение на янките към руснаците? Близо половината (46%) от американските военни и членовете на техните семейства, анкетирани от социолози, казват, че смятат Русия за съюзник на САЩ. Сензационното заключение е направено според резултатите от годишните „Рейгънови национални изследвания в областта на отбраната“, проведени през октомври, съобщи “Гласът на Америка”. Това е рекорд за последните 10 години. Общият резултат от проучването е малко по-малко впечатляващ, но и много интересен: 28% от анкетираните, военни и цивилни, казват, че Русия всъщност е съюзник на САЩ. „Вярата в тази лъжа е нараснала - миналата година 19% са дали такъв отговор“, пише американският военно-аналитичен портал Defense One, коментирайки резултатите от проучването. Тази публикация нарече \"изумителното откритие\" резултатите от анкетата, в което участват повече от хиляда американци. Обърнете внимание, че откритието не е направено от структурата, която е толерантна към Русия - проучването е поръчано от Фондация “Роналд Рейгън”. 71% обаче наричат Русия заплаха за Америка, а 25% я наричат основната заплаха. Но много по-голям брой респонденти (60%) определят Китай като основна заплаха, а не Русия. „Руските опити за отслабване на Запада чрез безкрайна информационна кампания може би са започнали да дават плод. Американските войски са атакувани”, отбелязва със загриженост “Гласът на Америка”. Издание, финансирано от администрацията на САЩ, отбелязва: американските власти са все по-загрижени за нарастващите проруски симпатии - като се има предвид, че други анкети разкриват подобни тенденции. Например, според проучване, проведено от реномирания изследователски център “Пю” през септември миналата година, 35% от американците биха искали САЩ да работят повече с Русия. \"От Русия има опити да се наводнят медиите с дезинформация, за да всеят съмнения и объркване\", заяви прессекретарят на Пентагона Карла Глисън пред “Гласа на Америка”. Според нея Министерството на отбраната на САЩ „работи активно за разкриване и противодействие на руската дезинформация, когато е възможно“. Съдейки по резултатите от проучването, проведено от Фондация “Роналд Рейгън”, „противодействие на дезинформацията“ не е възможно дори сред самите американски военни. И ако вярвате на публикациите на американската преса, президентът Доналд Тръмп отново е \"виновен\" за това. „Гласът на Америка“ смята, че положителните отзиви на Русия очевидно „се дължат на републиканците, които реагират на положителната обратна връзка от президента Тръмп“. Изглежда, че няма точни данни за партийните предпочитания на американските военни - но се поддържа мнение, че сержантът гласува главно за републиканците, а мненията на офицерския корпус са разделени приблизително наполовина. Проучване, проведено миналата година от “Милитари Таймс”, разкри, че нивото на одобрение и неодобрение на политиката на Тръмп сред военните е приблизително равно - 44% за и 43 против. „Резултатите от проучването показаха по-скоро гледната точка на семействата на американските военни, отколкото на самите тях“, казва Грегъри Копли, американски военен експерт, председател на Асоциацията за международни стратегически изследвания. Може би тук мнението на по-старото поколение наистина изиграва роля. Съдейки по някои изходни анкети, проведени след президентските избори през 2016 г., пенсионерите в по-голямата си част са гласували за Доналд Тръмп (61%), докато относителното мнозинство от активните военни (50%) са заявили, че са гласували за Хилари Клинтън. Според Грегъри Копли „очевидно е, че с разпадането на Съветския съюз, Русия и руският народ вече не се възприемат от САЩ като врагове“. „Освен ако американската преса и политическия естаблишмънт не приравнят Съветския съюз и Русия“, добави американският експерт. Разбираемо е, че участниците в проучването (дори и тези, които смятат Русия за заплаха) все пак поставят китайската заплаха на преден план, смята източникът. „Китай през октомври 2018 г. обяви началото на търговска война със САЩ. Това е огромно предизвикателство за САЩ “, припомни Копли. \"Освен това САЩ са загрижени, че Русия има определени стратегически връзки с Китай. В същото време Кремъл продължава да е в състояние на конфронтация с НАТО, подкрепяйки Китай.Мнозина в САЩ биха искали да видят в Русия съюзник срещу Китай. Мисля, че затова почти половината от анкетираните членове на семействата на американските военни виждат Русия като партньор на САЩ”, отбеляза американският експерт. Андрей Кортунов, генерален директор на Руския съвет по международни дела (РСМД), смята, че проучването отразява реалните настроения сред американските военни - и тези чувства са значително различни от тези на Държавния департамент или разузнавателната общност. „Струва ми се, че военните в по-голяма степен от цивилните разбират, че следващият конфликт с Русия ще се превърне в глобална катастрофа. Те разбират, че ако нещо се случи, тогава отговорността ще остане върху тях, ще трябва да отговарят за всички грешки на дипломати и разузнавачи”, заяви Кортунов “Може би това обяснява демонстрацията на нежелание да се възприема Русия като враг”, допълни той. Факторът на положителните отзиви на Тръмп за Русия също може да изиграе роля, смята източникът. „Мисля, че американските военни разбират, че президентът залага сега на тях. Следователно те следват не толкова външнополитическите действия, колкото външната политическа реторика на президента Тръмп. И те я следват в по-голяма степен от хората от Държавния департамент или от разузнавателната общност “, каза експертът. Според Кортунов фактът, че не е имало инциденти между военните на двете страни в Сирия, където присъстват както руската, така и американската армия, да не говорим каквито и да е сериозни сблъсъци. „Първоначално мнозина казаха, че на някакъв етап сблъсъкът е неизбежен. Въпреки това, дори когато според инструкциите на Тръмп през 2017 и 2018 г. атакуваха иранските позиции в Сирия и сирийската инфраструктура, дори тогава руските военни съоръжения не бяха засегнати по никакъв начин”, допълни експертът. Руските системи за противовъздушна отбрана, разположени в Сирия, от своя страна не нанесоха вреда на американците, добави Кортунов. Такива сблъсъци са малко вероятни, включително благодарение на „специалния канал за предотвратяване на конфликти с руснаците“, както наскоро обявиха високопоставени офицери от резерва, включително бившия командир на специални операции генерал-лейтенант Майкъл Нагата. „Разбира се, тук става дума, разбира се, не за съюзнически отношения, а поне за високо ниво на координация на взаимния обмен на информация“, отбелязва Кортунов. От това според събеседника може да има увереност, че „в редица ситуации руските и американските позиции не се разминават твърде много“. Припомнете си, че когато САЩ си приписваха заслугите за елиминирането на лидера на \"Ислямска държава” Абу Бакр Ал Багдади, Доналд Тръмп изрази благодарност към Москва за помощта, а държавният секретар на САЩ Майкъл Помпео заяви, че се е свързал с руски представители преди операцията. От своя страна руският посланик в Съединените щати, бивши заместник-министър на отбраната Анатолий Антонов, отбеляза през май тази година, че Тръмп умишлено не е използвал думата „сътрудничество“ по отношение на руските и американските военни (защото този вид сътрудничество е забранен от Пентагона от Конгреса), а локалното взаимодействие в Сирия този израз е доста успешен. Ефективно оперира меморандум за предотвратяване на конфликти във въздуха. Може да се предположи, че реалните примери за взаимодействие между американските военни и руските са по-силни от пропагандната буря - и това се отразява на промяната в отношението им към Русия.    ", "date": "2019.12.18", "title": "Научиха американската армия да уважава Русия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403617-%D1%81%D0%B5%D0%BA%D1%81%D0%B8-%D0%BA%D0%B0%D1%80%D0%B0%D1%82%D0%B8%D1%81%D1%82%D0%BA%D0%B0", "text": "Най-важните победи са на онези спортисти, които бранят честта на страната си на международните арени, а една такава атлетка е руската каратискта Дария Тулякова, твърди Sports.ru. 19-годишната атлетка от град Клин се занимава с карате още от дете и впечатлява не само с успехите и медалите си, но и с красотата си. Тя винаги се е качвала на почетната стълбичка във всяко състезание, в което е участвала. Тулякова е печелила медали от юношески световни първенства и други международни състезания. Въпреки че момичето професионално се занимава с карате и отделя твърде много време на този спорт, тя е също толкова актива и в социалните мрежи, грижейки се за своите последователи в „Инстаграм“. Хиляди фенове следят профила ѝ в социалната мрежа и с трепет очакват всяка снимка на красавицата.                                            ", "date": "2019.12.18", "title": "Секси каратистка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403618-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D1%82%D0%B5%D0%BA%D1%81%D1%82-%D0%B7%D0%B0-%D0%B6%D0%B5%D0%BD%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D1%83%D1%87%D0%B5%D0%B1%D0%BD%D0%B8%D0%BA", "text": "Учебник по социология за гимназията в Македония предизвика бурни реакции в социалните мрежи, пише в. \"Слободен печат\", цитиран от \"Канал 3\". Въпросният учебник твърди, че жената трябва да бъде затворена у дома, за да бъде защитена от множество комуникации, конфликти и ангажименти. Така се намалява и възможността жените да извършват закононарушения, пише в учебника. Вестникът посочва, че учебникът се използва от 17 години и е написан от университетски преподаватели. Спорното съдържание предизвика остри критики сред обществеността и преди три години, когато във Фейсбук се появиха извадки от него, в които се твърди, че \"по-висшите слоеве на обществото карат децата си да завършат елитни училища, макар че могат да им намерят работа и без да са завършили някакво особено образование\".", "date": "2019.12.18", "title": "Скандален текст за жените в македонски учебник"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403619-%D1%81%D0%BE%D0%B4%D0%BE%D0%BC-%D0%B8-%D0%B3%D0%BE%D0%BC%D0%BE%D1%80-%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%B5%D0%B4%D0%B0-%D0%B2-uk", "text": "Празнуващите във Великобритания му отпуснаха края вчера вечерта, въпреки лошото време, със старта на офис партитата из цялата страна. Бурята Атия започна да показва зъби, носейки силни ветрове и дъждове из цялата страна, но това по никакъв начин не пречупи празничния дух на веселяците в Лийдс, Бирмингам и Блекпул, впускайки се в празничната атмосфера.                                                                                  Купонджиите се облякоха в най-хубавите си коледни премени, както и редица други костюми в тон с празника, включващи униформата на Дядо Коледа, снежни човеци, елфи, елени и така нататък. Мнозина посетители на нощните клубове започнаха почивните дни, наливайки се безобразно с алкохол на фона на вечните коледни хитове. Празнуващите на Острова нямат спирка - човек в костюм на елен прави странни секс движения срещу дупето на мацка, която на свой ред друса туърк В резултат центровете на градовете заприличаха на кочини, а редица от празнуващите се оказаха в изтрезвителното или на задната седалка на полицейска кола.", "date": "2019.12.18", "title": "Содом и Гомор преди Коледа в UK"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403620-%D0%B0%D0%BD%D0%B4%D1%80%D0%B5%D0%B0-%D0%B7%D0%B0%D0%B1%D1%80%D0%B0%D0%B2%D0%B8-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0", "text": "Румънски медии гръмнаха със сензационната новина, че световната звезда Дан Балан има връзка с нашата Андреа, пише \"Хотарена\".  Репортерите на WOWbiz.ro твърдят, че певецът от известно време поддържа тайна връзка с Андреа, която нашумя в Румъния покрай съвместната си работа с Кости Йонита.  Източници на изданието твърдят, че в последно време Андреа и Дан Балан прекарват цялото си време заедно. „Андреа напусна Кубрат Пулев преди няколко месеца, супербоксерът, с когото имаше връзка от повече от 10 години. Оттогава Андреа е неотлъчно с Дан Балан, ходи с него на различни събития, отскоро са заедно и в Киев. Те се стараят да крият отношенията си, гледат на публични място да са заобиколени от приятелите си, не интимничат, но ... Когато са сами и имат достатъчно възможности, между тях се случва нещо ” , твърди нашият източник, близък приятел на двамата и очевидец на срещите помежду им. \r\n   \r\n \r\n   Освен това, ако години наред Андреа никога не отговаряше на въпроса кой е любимият й артист, напоследък тя отговаря категорично, че това е Дан Балан.  \r\n Освен това цитираният източник ни информира, че връзката между Дан Балан и сексапилната българка Андреа все още не е оповестена от никой от тях по причини, които очевидно се дължат на начина, по който се представят пред публиката си.  „Дан Балан се представя като ерген, защото повечето му фенове са жени. Андреа, която така или иначе беше дискретна с личния си живот, също не иска да разбива фантазиите на мъжката част от феновете си\", коментира източникът ни. \r\n   \r\n  Потърсен от репортери на WOWbiz.ro, мениджърът на русокоската Йониу Бежинарю ни каза, че не участва в любовния живот на своите звезди. „От уважение към звездите, които представлявам, предпочитам да не коментирам любовния им живот. Дори и да разбера какви отношения имат, аз не ги коментирам по никакъв начин, мога да говоря само за кариерата им, за концертите им, за песните, които предлагат, или въпроси от професионален характер “, каза Йониу Беджинариу, мениджър на красивата Андреа. \r\n          Дан Балан беше избран за най-сексапилен артист в Русия, преди време: „Това е победа, която ме изненада. Не знаех дори, че съм номиниран. Радвам се, че някои все още ме намират за привлекателен и секси ” , каза Дан Балан. Родом от Република Молдова, Дан Балан обясни защо отсъства напоследък от музикалния пейзаж, казвайки, че се е преместил в Лондон за две години и работи усилено върху новия си албум. \r\n", "date": "2019.12.18", "title": "Андреа забрави за Кобрата"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/403621-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-18-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Днес, не ви очаква идеален ден, но и сериозни катаклизми не се очертават. Всичко ще е гладко и тихо, докато вие сами не избухнете заради липсата на пари. Може да промените ситуацията, но бъдете внимателни. Това означава, без големи кредити и заеми. Приятна среща очаква вечерта необвързаните, в неформална атмосфера. Днес, ще усетите осезаемо, истинските грижи на любимия човек за вас. И това няма да е игра на чувства, а почти майчинска загриженост. Денят е добър за отдих сред природата, гледане на филм или забавления. Колкото по-културно и информативно проведете времето, толкова по-дълго ще запазите оптимистичното си настроение. Очакват ви най-различни контакти, както в бизнес, така и в романтичен план. Основното е, да не смесвате истинските приятели с тези, с които е необходимо да работите в един екип. Финансовата сфера, ще ви носи много радост. Ще може да си купите всичко което искате и да спестите част от парите за почивка. Ако това време не е далеч, погрижете се за резервация.   Днес, трябва да сте много внимателни когато подписвате документи. Бъдете старателни, четете всичко по-два пъти, опитайте се да вършите работата си перфектно. Отлично ще се развиват въпроси, свързани с покупка на недвижими имоти, наследство и данъчни плащания. Вечерта, ще се почувствате уморени, но и удовлетворени от добре свършената работа. Днес, не ви очаква скучен ден, ще трябва да шофирате или да говорите без спир. Само, не пропускайте обяда. В противен случай, гастрита, ще напомни за себе си. Проблемите с финансите ще решите толкова бързо, че до вечерта личната ви сметка ще бъде попълнена. Може приятел да ви върне дълг, а любимия да ви даде подарък. Днес ви очакват доста разходи. Някои от тях ще бъдат свързани с дългове, други с битови проблеми, а трети с плащане на сметки. Добре е, че имате отделени пари, в противен случай може да останете абсолютно без нищо. В любовта, има шанс да се запознаете със симпатичен човек, но само ако поемете инициативата в свои ръце. Пазете се от физическо натоварване. Ако надцените способностите си в спорта или докато работите в градината, то определено ще стигнете до болница. От финансовите проблеми, ще ви отърве богат приятел. Вместо да се жалвате от съдбата, намерете си допълнителна работа. Между другото, огледайте се в интернет. Личният живот, ще ви тревожи много повече отколкото бизнес задачите. Всичките ви мисли, ще се въртят около това как да поправите взаимоотношенията с любимия човек. Днес, е по-добре да изключите активния спорт и физическата работа. Ако се появи малка сума пари, изхарчете я за себе си.   Днес, се препоръчва да сте много внимателни и това се отнася до всичко, което решите да направите. Дори да решите да местите мебели или да храните животни в зоологическата градина, бъдете предпазливи. От каране на велосипед или скутер и особено от пътуване на дълги разстояния, най-добре се откажете. Ще имате шанс, лесно и бързо да възобновите минали бизнес връзки. Освен това, за вас е най-удобният вариант да започнете собствен бизнес. С финансовите инвестиции не бързайте. Това може да почака, докато не приключите с всички документи за фирмата си. Вечерта е възможен спор с някой от близките. Днес, се препоръчва да се заемете с външния си вид. Добре ли изглеждате? Е, ако не, веднага се заемете с фигурата. Посетете козметик, ако забележите бръчки на очарователното си лице. В любовта очаквайте много приятни моменти и море от емоции. Може би, най-накрая сте срещнали \"вашият\" човек. По-добре се погрижете за себе си и за вашият портфейл, а не бягайте да помагате на другите. Повярвайте, в отговор на вашата щедрост, може да получите само едно недоволство или ирония. Силният скок във финансовата сфера, ще ви позволи да станете по-уверени и да придобиете някакви нови умения.", "date": "2019.12.18", "title": "Дневен хороскоп 18 декември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/403622-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B4%D0%B0%D0%B6%D0%B5-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B7%D0%B0-%D0%B8%D0%B7%D0%BD%D0%BE%D1%81", "text": "Стотици работни места в Германия, достъпни за българи, остават незаети, сочат данни на Агенцията по заетостта. За много от тях заплатите стигат до 2000 евро нето на месец.  Емилия Милчева представя любопитни данни:       Строителни работници, готвачи, болногледачи - все повече българи се ориентират към западноевропейските държави. Те се надяват, че там ще получават заплати на светло, бонуси за добре свършена работа и не на последно място - синдикална защита. През последните години най-предпочитаната дестинация е Германия. Според данни, предоставени от българската Агенция по заетостта, пикът на търсещите работа във Федералната република е бил през 2017 година. И днес обаче трудовата миграция в посока Германия продължава, макар и с по-слаби темпове. Агенцията по заетостта, като член на европейската мрежа за трудова мобилност EURES, публикува на специализирания си сайт www.eures.bg предложения на работодатели от ЕС, в т.ч. и от Германия, които търсят български работници и специалисти за наемане в различни сфери на бизнеса. Така държавното ведомство влиза в ролята на трудов посредник между европейските работодатели и българите, които търсят работа по обявените в EURES-мрежата позиции. Извън нея има още десетки фирми, които предлагат работа в чужбина - списъкът на лицензираните може да се намери на сайта на Агенцията по заетостта ( ). Какви работници търси Германия В България германските предприемачи използват услугата EURES най-вече когато търсят работници с по-ниска и средна квалификация - за работа в туризма и гастрономията (сервитьори, готвачи, камериери, рецепционисти и пр.), в транспорта - като шофьори на камиони, мотокари, пътна строителна техника, в областта на строителството и др. Обявите за работа в EURES са много по-изчерпателни, отколкото другите предложения за работа, публикувани в български сайтове. Така например в обявата за шофьор на камион се посочва, че освен брутната заплата от 2000-2100 евро, работникът ще получава порцион от 12 евро на ден, бонуси за икономично и добро шофиране до 1.25 евро/час, както и надбавки за нощен труд (+ 15%) и надбавки за извънреден труд (+ 25%). Именно към тази обява за работа е проявен и особено голям интерес.  Но да се върнем към обявите на германските работодатели. Голям е интересът и към друга позиция - \"продавач/продавачки в месарски магазин\". Брутната заплата е между 1850-2400 евро, има и предвидени бонуси. В България до момента с най-добро име - заради заплащане, уредени бонуси и работен климат, се ползва търговската верига Lidl, която единствена от големите вериги на пазара обяви в края на м.г. средните заплати и осигуровки на служителите си. За 2017 година средната брутна заплата там е била 1721 лева (близо 880 евро) - доста по-висока от средната брутна заплата за страната - 1060 лева (около 542 евро). На сайта на компанията могат да се намерят обявените позиции за работа, почти всички от които са за касиер-продавачи, както и предлаганите възнаграждения. Чрез българската Агенция по заетостта германските работодатели търсят и други работници. Например: техници на санитарни и отоплителни инсталации и климатична техника - с \"първоначална заплата\" от 1850 евро; мотокаристи срещу 1690 евро за първите 3 месеца и 1943 евро след третия месец и възможна премия до 556 евро месечно; специалисти склад и логистика, където стартовото заплащане през първите три месеца е по 1690 евро, а след третия се покачва с 250 евро, с гарантирана премия до 1500 евро всеки месец и по 11.5 евро за всеки допълнителен час работа. Работодателите от ЕС, използвали посредничеството на българската EURES мрежа през 2019 година, търсят основно квалифицирани работници в производството - като монтажници, шлосери, шлайфисти, дърводелци. Посочената за тях бройка е най-голяма - 556. Кандидатите обаче са били малко над 130, въпреки че заплатите стигат до 2000 евро нето. Все така се търсят и бояджии, заварчици, ел. техници и механици, шофьори на камиони, готвачи, камериерки, рецепционисти, сервитьори. През 2019 кандидати почти няма От началото на 2019 година не се наблюдава наплив на кандидати за работа в Германия, констатират от Агенцията по заетостта. Българите, кандидатствали за обявените 1720 работни места чрез мрежата EURES за периода от 1 януари 2019 - 15 ноември 2019, са 684, като голяма част от тях не са били одобрени. Причината е, че не отговарят на изискванията на работодателите. По линия на Агенцията по заетостта и EURES от началото на 2019 в Германия са устроени на работа 147 български граждани. От тях 51 души са помощен и обслужващ персонал, 30 души работят в селското стопанство, 19 - в строителството. За сравнение: през 2017 година, когато особено много българи са се устроили в Германия, са били предложени общо 661 свободни работни места от германски работодатели по линия на EURES. За тях са кандидатствали 1103 български граждани.  Проверка на Дойче Веле на сайтове, предлагащи подобни позиции в България, показа, че на много места въобще не е посочен размерът на заплащането. То просто е определено като \"добро\". А там, където го има, е в рамките на 1200-1500 лева (613-766 евро). Често не се упоменава дали е бруто или нето. Не се посочва и нищо за бонуси или други допълнения към заплата. Типична за българските работодатели практика, които често залагат повече на санкциите, отколкото на бонусите. Малцина са българските фирми, които осигуряват хранене, фирмен транспорт, както и финансова или друг вид компенсация за извънреден труд. Азбучен ще остане случаят с миньорите в Бобов дол от 2014 година: тогава те получиха от работодателя си Христо Ковачки ваучери за храна вместо заплати и бяха принудени да ги харчат в негови супермаркети, а в тях имаше твърде беден асортимент на хранителни стоки. Явно през 2019 година в България вече няма достатъчно работници даже и за износ.", "date": "2019.12.18", "title": "В България не останаха даже работници за износ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403623-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D0%BA-%D1%81%D0%B5%D0%B2%D0%B0%D1%81%D1%82%D0%B8%D0%B0%D0%BD-%D0%B8-%D0%B4%D1%80%D1%83%D0%B6%D0%B8%D0%BD%D0%B0%D1%82%D0%B0-%D0%BC%D1%83", "text": "  Севастиан бил началник на дворцовата стража при императорите Диоклетиан и Максимиан. Царете го обичали за неговата храброст и мъдрост и винаги го държали при себе си, оказвайки му пълно доверие. Но те не знаели, че Севастиан е християнин. Не поради страх от преследвания Севастиан криел вярата си, но още не било дошло времето открито да изповядва Христа. А дотогава той не пропускал случай да помага на своите едноверци и спокойно очаквал времето, когато Господ ще го призове на свещен подвиг. Това време настъпило. Двама братя - Маркелин и Марко - поради християнската им вяра били доведени в Рим при управителя на града, който поискал те да се отрекат от Христа. Най-ужасните изтезания не поколебали твърдостта на двамата братя. Осъдили ги на смърт. Те вече навели глави под секирата на палача, готови радостно да умрат за Името Христово, когато изведнъж управителят, смекчен от просбите на роднините им, се съгласил да отложи за един месец смъртното наказание. Мъчениците били дадени под надзора на един езичник, на име Никострат, който бил длъжен след месец пак да ги представи на управителя, ако в продължение на това време те не се отрекат от вярата си. Наченала се за братята нова борба, по-трудна от първата. Роднините им езичници всякак се стараели да ги отклонят от светия подвиг. Което не могли да направят нито страхът от смъртта, нито най-ужасните мъчения, това направили молбите на престарелите родители, риданието на жените и децата, увещанията на сродниците и приятелите. Сърцата на твърдите мъченици се поколебали, духът им изгубил предишната бодрост. Те плачели заедно със семействата си и почти били готови да купят с отстъпничество от Христа правото на живот и на неговите блага.     Севастиан се намирал в дома на Никострат с многобройните роднини и приятели на Маркелин и Марко. Като забелязал, че мъчениците са готови да отстъпят на молбите и сълзите на своите близки, той станал и, като се обърнал към тях, извикал: \"О, крепки Христови войници! Нима вие, които така твърдо претърпяхте мъчения, ще свалите от себе си сега, заради милувки и сълзи, заслужения венец? Бъдете достойни войници на Христа! Въоръжете се с вяра, издигнете вашето славно знаме и не го предавайте за детински плачове! Тия същите, които сега плачат, биха се зарадвали за вас, ако знаеха това, което вие знаете. Те мислят, че няма друг живот вън от тоя, от който вие се лишавате заради Христа. Да знаеха, че след тоя живот има вечен живот, и сами щяха да пожелаят да разделят вашия подвиг и щяха да презират временния живот. И заслужава ли нашият временен живот да го скъпим тъй много? Не учи ли ни той на всичко лошо? Това, дето брат убива брата, разбойник ограбва пътника, горделивец обижда смирения, виновен преследва невинния - коя е причината за всичко това, ако не любовта към тоя живот и неговите блага! И тоя именно живот сега ви прелъстява! - продължавал Севастиан, обръщайки се към приятелите и сродниците на Маркелин и Марко - заради него вие искате да отвърнете вашите възлюбени от пътя към вечния живот! Временният живот ви учи, родители, чрез безумни ридания да отвличате вашите синове от служба на Небесния Цар! Той ви учи, о жени, чрез милувки и сълзи да разслабите твърдите души на мъчениците. Вие им желаете не живот, а смърт; робство, а не свобода. Дори и да склоняха те на вашите молби, то, след като поживеят малко време, нали ще бъдат принудени да се разделят с вас? Но ще се разделят тогава, за да получат вечни мъки в огнената геена, където има безкрайни страдания. Дайте им тогаз да избягнат вечната мъка, и нека техният пример научи и вас! Нека приготвят те и за вас жилища в райските обители, където сияе вечен ден, където светлината не залязва и радостта е безкрайна, където няма ни сълзи, ни въздишки, ни скърби, където ангелите вечно славословят Небесния Цар! О родители, о приятели, о честни жени на св. мъже! Не искайте да ги лишите от тоя вечен, радостен живот! Не ги викайте от радост към плач, от светлина към тъмнина! А вие, свети мъже, не давайте да ви прелъсти хитрият враг, който действа над вас чрез вашите домашни! Помнете думите:  (Мат. 10:36), защото не са ваши приятели тия, които желаят да ви отлъчат от Бога. Не изпускайте от ръцете си вашата награда, понеже вие стоите вече пред вратите на небесния чертог! Вече се плете за вас венецът; вече Христос ви очаква! Спомнете си думите:  (Мат. 10:37). Не бъдете тъй неразумни, че наченатото духом да го завършите плътски! О, да удостои и мен Господ Бог да дам живота си за Неговото Име!\" Когато Севастиан свършил тая реч, необикновена светлина го огряла. Почуда и благоговеен трепет изпълнили всички сърца. Тук се намирала между другите жената на Никострат - Зоя, която 6 години преди това онемяла. Тя разбрала думите на Севастиан, видяла небесното сияние около него и паднала пред нозете му. Той дигнал очи към небето и извикал: - Ако наистина аз съм раб Христов и е истинско всичко това, което ви казах и на което повярва тая жена, то да заповяда Господ да се разкъсат връзките, които свързват нейния език! Като казал това, той направил кръст на устата на Зоя, и тя извикала: - Блажен си ти, благословени са думите на твоите уста, и блажени са повярвалите чрез тебе в Христа Спасителя, живия Бог! Както зората с появяването си прогонва нощната тъмнина, така светлината на твоите думи разсея в душата ми мрака на заблуждението, и устата ми се отвориха за славословие Господу. Всички свидетели на това чудо повярвали в Христа, а Маркелин и Марко, изпълнени с нова сила и ревност към Бога, се готвели мъжествено да се държат за неговото Име. - Да презрем тялото, се провикнали те, за да спасим душата! Ще се убоим ли от временната смърт, когато пред нас е вечният живот? Нека се боят тия, които не знаят за бъдещия живот!\" Подобни чувства въодушевявали и останалите; всички се отричали от предишните заблуждения, каели се за греховете си, пламенно обикнали Бога и се готвели да пожертват за Него живота си. Севастиан, Маркелин и Марко научили на закона Господен неповярвалите. Под покровителството на Никострат те ходели по тъмниците и там занасяли светлината и утешението на християнката вяра. В това свято дело им помагал св. Поликарп презвитер. - Блажени сте вие - казвал той на новите християни, - защото сте повярвали на думите на Христа, Който е казал: \"Дойдете при Мене всички отрудени и обременени, и Аз ще ви успокоя; вземете Моето иго върху себе си и се поучете от Мене, понеже съм кротък и смирен по сърце\" (Мат. 11:28-29). Господ благославял делата на верните Негови служители и числото на вярващите се умножавало всекидневно. Мнозина приемали св. Кръщение и чудесно се изцерявали от своите болести, което още повече възбуждало в тях чувствата на любов и благодарност към Бога. Транквилин, бащата на Маркелин и Марко, бил вече стар и твърде болен. Преди да извърши над него тайнството Кръщение, Поликарп го запитал: - Вярваш ли несъмнено, че Единородният Син Божий, Господ наш Иисус Христос, може да ти възвърне здравето и да ти прости греховете? Транквилин отговорил: - Вярвам, че Христос, Син Божий и Бог, всичко може да направи, но моля само за едно от Неговата благост - да ми прости прегрешенията! А за болестта си не мисля. Всички, които били тук, се просълзили, като чули тоя отговор, и молели Господа да прояви Той Своята милост към Транквилин. Тая молитва била чута. Току-що се наченало тайнството Кръщение и старецът съвършено се изцерил от своята болест. Приближавало се свършването на срока, даден на Маркелин и Марко. Римският управител Агресий повикал при себе си баща им и заповядал да подложат момците на нови изтезания. Но сам той повярвал в Христа, убеден от думите на християните за чудесното изцерение на Транквилин, чрез което Господ показал Своята сила. Той приел Кръщение заедно със сина си Тивуртий и с всички домашни. Като се покаял искрено за всички грехове, той счупил идолите си, раздал на бедни по-голямата част от имението си, освободил робите си и започнал нов живот, съобразен със закона Христов. Той безбоязнено давал у дома си убежище на гонените християни, като се подлагал за това на мъчения и най-после приел мъченическа смърт. Бързите успехи на християнската вяра в двореца и дори в самото царско семейство ожесточавали езичниците, и преследванията от ден на ден ставали по-строги. По заповед на императорите по всички тържища, при кладенците и изворите били издигнати изображения на езически богове, и никой не могъл да купи хляб, или да налее вода, без да се поклони отначало на идолите. Тая разпоредба била направена с намерение по-лесно да се узнават християните. Тях ежедневно ги предавали на мъчения. Зоя била хваната, когато се молела при гроба на св. ап. Петър. Тя умряла от мъченическа смърт. След нея същата участ постигнала почти всички приятели на Севастиана: кой от огън загинал, кой от меч, кой от зверове бил разкъсан. Маркелин и Марко били приковани на дърво. Най-после при император Диоклетиан дошъл слух и за Севастиан. - Как! - казал му Диоклетиан - и ти, който си от първите в моя дворец, замисляш против мене зло и си станал враг на моите богове! - Аз винаги моля Бога за твоето здраве - отговорил Севастиан - също както за благоденствието и мира на Римската държава, но няма да се поклоня на твоите богове, защото вярвам в Царя Небесни. Диоклетиан заповядал да го изведат вън от града и, като го привържат към дърво, да стрелят в него с лъкове, докато го убият. Повелята била изпълнена. Нощем една християнка, на име Ирина, дошла да вземе тялото на мъченика. Но за свое учудване тя видяла, че Севастиан е още жив. Отвързала го, взела го у дома си и след няколко дни той се излекувал от раните си. Християните, които идвали при него, го уговаряли да се крие, но той веднъж, след като се помолил, излязъл от дома и застанал на открито място, откъдето трябвало да минат императорите. Когато те се приближили до него, той извикал с висок глас: - Несправедливо ви говорят вашите жреци, че уж християните са врагове на Римската държава и желаят нейната гибел. Чрез техните молитви се държи този град, защото те непрестанно молят Бога за благоденствието на царството и за вашето здраве. Диоклетиан, като го погледнал и като го познал, останал изумен, защото го знаел за умрял. - Ти ли си, Севастиане - попитал той, - когото ние заповядахме да убият със стрели? - Господ ме избави от смърт - отговорил Севастиан, - за да свидетелствам пред вас, че вие несправедливо повдигате гонения срещу християните! Тогава Диоклетиан заповядал на войници да хванат Севастиан и да го заведат на хиподрума, където го убили с тояги. Тялото му хвърлили в яма. Но една християнка, на име Лукина, като узнала на сън от явилия се св. мъченик къде се намира тялото му, взела го и го погребала в една от римските катакомби.", "date": "2019.12.18", "title": "Св. мъченик Севастиан и дружината му"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403624-18-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "218 пр.н.е. - Втора пуническа война: Картагенският военачалник Ханибал разбива римляните в битка при Требия.     1398 г. - Тюркският предводител Тамерлан покорява Делхи.   1408 г. - Основан е град Чачак, Сърбия.   1642 г. - Експедицията на Абел Тасман акостира в Нова Зеландия.     1787 г. - Ню Джърси става 3-я щат на САЩ.   1860 г. - В Цариград се подписва акт за възстановяване на българската автономна църква под върховенството на папата.   1865 г. - Приета 13-тата поправка в Конституцията на САЩ.   1890 г. - В Лондон е открита първата електрифицирана линия на метрото.   1916 г. - Първата световна война: Завършва най-кървавото сражение в историята на войната - битката при Вердюн, взела 950 000 жертви.   1940 г. - Втората световна война: Хитлер одобрява плановете за Операция Барбароса - внезапно нападение над СССР.   1956 г. - Япония е приета за член на ООН.   1961 г. - Армията на Индонезия извършва нашествие в Нидерландска Нова Гвинея.   1966 г. - Астрономът Ричард Уокър открива Епиметей - естествен спътник на Сатурн.   1969 г. - Във Великобритания е отменено изпълнението на смъртно наказание.   1973 г. - Съветска космическа програма Союз: От космодрума в Байконур е изстрелян космическия кораб Союз 13.  ", "date": "2019.12.18", "title": "18 декември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403625-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD-%D0%BE%D0%B1%D1%80%D0%B0%D1%82-%D0%B2-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BC%D0%B5%D1%81%D1%82%D0%B0%D0%BD", "text": "Втори обвиняем има по случая със загиналото бебе при катастрофата с участието на Лютви Местан. Прокуратурата ще изправи пред съда и бащата на 6-месечната Еджрин, която почина при тежкия пътен инцидент. Това съобщава rodopi24.blogspot.com. Според държавното обвинение, Юсеин Ахмед ще отговаря за съпричиняване на катастрофата. Обвинителният акт е изготвен на база извършената автотехническа експертиза. БЛИЦ припомня, че произшествието стана на 14 април 2019 година на разклона край село Загорско при опит на Лютви Местан да се включи с автомобила си в главния международен път Кърджали-Маказа-Комотини. Последвал сблъсък с „БМВ\", движещо се от Кърджали по посока ГКПП „Маказа\". При жестокото автомеле „БВМ\"-то излетя от главния път и падна на над 100 метра в близкото дере. При инцидента загина 6-месечната Еджрин, която пътувала със семейството си за Кирковско. Пострадаха 9-годишното братче на бебето и родителите му. Зад волана е бил бащата Юсеин Ахмед. Часове след инцидента политикът беше задържан от полицията и му беше повдигнато обвинение за причиняване на смърт по непредпазливост. На два пъти прокуратурата отнемаше шофьорската му книжка, но тя му бе върната от съда. Дни след тежката катастрофа, експерт прогнозира, че най-вероятно подсъдими ще бъдат и Местан, и бащата на загиналото дете. „Катастрофата край Загорско е 1:1 с катастрофата край Седловина, като ситуация, поведение на двама водачи на МПС.  \r\n \r\n \r\n \r\n   \r\n \r\n \r\n Разликата е, че на пътя за Маказа на 14 април загина 6 месечно бебе, а край Седловина преди две години имаше 4-ма ранени, но всички оцеляха, едно 10-годишно дете бе със счупен таз\", коментира тогава експертът, който се явявал в съдебна зала по много дела за тежки пътни инциденти. Според него и Лютви Местан, който е шофирал „Фолскваген\"-а, излизащ на път с предимство, и водачът на „БМВ\"-то, който автомобил се движел с превишена скорост по главния път Кърджали - Маказа, ще бъдат посочени за виновни. „Автотехническа експертиза определя механизма на настъпване на пътно-транспортното произшествие, а вече кой какви нарушения е извършил е по преценка на съда. В случая - от Загорско Лютви Местан навлиза на път с предимство, от фактологията и съобщението на Главна прокуратура става ясно, че с тази маневра той отнема предимството на правилно движещ се по скоростен път лек автомобил „БМВ\". Но също така трябва да се отбележи рисковата маневра на водача на БМВ-то. При възникване на опасност, водачът следва да намали скоростта и да спре, но той прави друго - излиза от своята лента и навлиза в насрещната. Вероятно експертизата ще покаже, че и двамата водачи в онзи момент са с неправилни преценки. Реакциите им са ненавременни\", твърди експертът. „И каква е скоростта? Със сигурност е над допустимите 90 км/час, но точно колко? Ако е 100 км/час е едно, при 140 км/час ситуацията е друга. Има ли спирачен път? Автотехническата експертиза с точност ще пресъздаде ситуацията в онзи трагичен момент, тогава ще се разбере кои участници в произшествието и свидетели казват истини, и кои – неистини\", допълва той. Задаваме въпроса „Какво ще се случи в съда? Вашата прогноза\". „Независимо съпричиняване (извършителство) - всеки един от двамата е допринесъл за настъпване на резултата. Нещата, които знаем до този момент позволяват прогноза за повдигане на обвинения и на двамата водачи, които са допуснали пътно-транспортно произшествие, с причинена смърт, по непредпазливост при условията на независимо съпричинителство\", коментира експертът. \r\n", "date": "2019.12.18", "title": "Неочакван обрат в обвинението за катастрофата с Местан"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/403626-%D0%BD%D0%BE%D0%B2%D0%B8%D1%82%D0%B5-%D0%B5%D0%B2%D1%80%D0%BE%D0%BF%D1%80%D0%B0%D0%B2%D0%B8%D0%BB%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D1%81%D0%B8%D0%BB%D0%B0-%D0%BE%D1%82-20-%D1%8F%D0%BD%D1%83%D0%B0%D1%80%D0%B8", "text": "От 20 януари влизат в сила нови правила за финансови разплащания на ниво Европейски съюз. Те предвиждат затягане на контрола в сферата на финансовите измами и прането на пари. Това обяви пред БНТ евродепутатът Емил Радев от ЕНП, който е и докладчик по темата. България е една от страните, която е изпълнила почти всички законодателни изисквания, свързани с финансовите измами и прането на пари. За първи път на ниво Европейски съюз се затяга контролът върху криптовалутите и тяхното превръщане в реални разплащателни средства. \"До този момент нямаше реални правила по какъв начин виртуалната валута се превръщаше в реална, което допускаше пране на пари, а с това и финансиране дори на терористични организации\", обясни Радев. Промени има и при финансовата обосновка в сферата на произведенията на изкуството, където вече на ниво Европейски съюз също ще бъдат въведени правила. По думите на Емил Радев, в момента на ниво Европейски съюз се залавят едва 1% от случаите на пране на пари, което е прекалено малко. България обаче е една от страните с висок процент на залавяне на подобни случаи, като у нас част от правилата особено касаещи конфискуването на незаконно придобито имущество, са по-сериозно, отколкото в други страни-членки. Според данните на Радев в момента у нас е запорирано имущество за близо 2 млрд. лева. Темата с прането на пари и злоупотребата с еврофондове е сред водещата на днешната парламентарна сесия.", "date": "2019.12.18", "title": "Новите европравила срещу прането на пари влизат в сила от 20 януари"}
