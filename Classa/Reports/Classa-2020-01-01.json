{"url": "http://www.classa.bg/%D1%81%D0%B2%D1%8F%D1%82/item/404303-best-of-webcafe-2019-%D0%BA%D0%BE%D0%B5-%D0%B5-%D0%BD%D0%B0%D0%B9-%D1%87%D0%B5%D1%82%D0%B5%D0%BD%D0%BE%D1%82%D0%BE-%D0%BF%D1%80%D0%B5%D0%B7-%D0%B3%D0%BE%D0%B4%D0%B8%D0%BD%D0%B0%D1%82%D0%B0", "text": "\"Нова година, нов късмет\", са казали мъдрите хора, затова с нетърпение очакваме да дойде полунощ, да кажем \"Наздраве\" с искрящо шампанско и да разчупим баницата с късмети. Един поглед към 2019-а е нужен, за да си спомним, че това беше една динамична, изпълнена с интересни събития година. Развихри се , се превърна в най-популярната тийнейджърка в света, а българите се разходиха до урните цели два пъти, в някои населени места - и три пъти. А ние в Webcafe се обръщаме назад към изминалите 12 месеца за личен \"Best of...\" Време е за нашия личен топ списък и за това, което привлече вниманието ви, накара ви да четете, че и да коментирате с хъс. С други думи, време е да ви покажем най-четеното за отиващата си 2019 година: България не търси (еротичен) талант И тази година българските риалити шоута неуморно търсеха таланти от най-разнообразен калибър, но с една обща черта - да са жадни за слава до полуда. Именно този тип хора бяха привлечени като магнит от (фейк) новината, че компанията за забавления за възрастни \"Брейзърс\" ще прави кастинг на българска почва. Информацията се оказа невярна, Facebook профилът, от който се разпространява - фалшив, а десетки потенциални Саша Грей и Джена Джеймисън останаха разочаровани. , възкликнахме на свой ред в Webcafe. България обаче търси своя \"Game of Thrones\" И тази година продуцентите се опитаха да представят български сериал, който да грабне вниманието на зрителите и поне малко да се доближи до западните образци, които стрийминг платформите ни предлагат. За пореден път крайният продукт беше по-скоро разочароващ, въпреки че рейтингите все пак растат нагоре. Липсата на въображение, баналните реплики и изтърканите и напълно предвидими \"обрати\" накараха Мануела Геренова да възникне: . \"Ах, тези шведки!\" Шведките са легендарни на Стария континент, че и извън него. Те са високи, стройни елфически създания, които съблазняват всичко живо със своите руси коси и алабастрова кожа. Шведските жени се ползват с подобен емблематичен статут и по родното Черноморие, където \"гларусите\" още си спомнят за тях и лудите им лета. Защо шведките имат такава слава и защо толкова си падат по секс туризма - . Теория и практика на българите на плажа Шведките може и да харесват секс туризма, но българите харесват всякакъв вид туризъм, особено ако е в някоя от южните ни съседки и е под знака на \"ол инклузива\". Дотолкова сме завзели териториите на юг от \"Кулата\", че понякога, за добро или за лошо, се познаваме отдалеч. А един българин на плажа . С деца на море? Не, с български деца на море! Как да познаем българите на плажа - стана ясно по-горе. Но българските деца на морска ваканция заслужават отделен материал, а защо не и цяла дипломна работа. По емпиричен път е доказано, че дори и най-голямото и миловидно ангелче може да се превърне в истинско чудовище, ако не му бъде осигурен спешно сладолед, дюнер, влизане в морето или возене на \"банан\". Затова сме убедени в максимата - Норвежците, холандците, Мартин Карбовски и \"ювеналната юстиция\" Една от думите на 2019 г. в България със сигурност е \"Норвегия/ норвежци\", а друга - \"социални\". През тези 12 месеца се разрази истинска истерия, при която десетки родители бяха наплашени, че \"ще им вземат децата\", защото сме щели да възприемем модела на норвежката Барневернет. Новината за българското дете, което уж било дадено в Холандия за отглеждане от чернокожа хомосексуална двойка още повече възпламени обществения гняв и стигна и до праймтайма. Защо не бива да се вярва на всяка подобна история и защо е добре всеки да проверява информацията, с която работи - Десислава Радева vs. социалните мрежи - рунд пореден Съпругата на президента Румен Радев е активен потребител на социалните мрежи, но за съжаление, понякога не препрочита статусите си, преди да ги публикува. И докато България се молеше все пак Volkswagen да изберат нас, за да построят новия си завод, Десислава Радева се възмути виртуално от отменен полет на немските Lufthansa. С леко намигване към цялата тази ситуация си казваме \"В лабиринта на Минотавъра\" или простичко казано - на матура по БЕЛ Матурата по български език и литература се оказва огромен препъникамък за кандидат-гимназистите. Националното оценяване поражда куп въпроси и притеснения у родителите - дали детето помни всички автори и произведения, дали ще се справи с преразказа, дали няма да допусне някоя правописна грешка. Вълнението се прехвърля и върху учениците, които често забравят и собствените си имена под натиска да бъдат приети в елитна гимназия. . Убедени сме, че и през новата година ще са сред четените неща - все пак май месец не е толоква далеч. \"Браво, браво, браво, господине...\" 2019 г. се оказа силна за Ицо Хазарта - цели пасажи от песента му \"Браво\" вече се преповтарят като сентенции и лафове. И клипът, и текстът са изпълнени с намеци към различни популярни лица от българския шоубизнес, макар че на пръв поглед не на всеки е ясно кои са мишените на сарказма на Хазарта. Опитахме се да познаем ", "date": "2020.01.01", "title": "\"Best of Webcafe 2019\" - кое е най-четеното през годината"}
{"url": "http://www.classa.bg/%D1%81%D0%B2%D1%8F%D1%82/item/404304-%D1%82%D0%B5%D0%BC%D0%B8%D1%82%D0%B5-%D0%BD%D0%B0-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D0%B5%D1%82%D0%BE-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%BC%D0%B5-%D0%B4%D0%B0-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D0%BC-%D1%81-%D0%B2%D0%B5%D1%89%D0%B8,-%D0%B0-%D1%82%D0%B5-%D0%B4%D0%B0-%D0%BD%D0%B8-%D0%BE%D1%82%D0%B3%D0%BE%D0%B2%D0%B0%D1%80%D1%8F%D1%82", "text": "* * * Само допреди няколко години щеше да е странно да видим човек, който се обръща с глас към телефона си, лаптопа или някоя тонколонка наблизо. Все пак хората, които си говорят сами, ги смятат за луди дори и в наши дни. Но годината е почти 2020 г. и е съвсем обичайно някой около нас да попита смартфона си какво ще е времето днес и е също толкова обичайно устройството да му отвърне с приятен женски глас, че днес ще вали и трябва да си вземем чадър. Вече държим изкуствения интелект на една ръка разстояние и го използваме ежедневно и може би това е явлението, което белязва изминаващото десетилетие. Както при много от иновациите, и тук Apple са пионери. През 2010 г. те представят своя гласов асистент, по който работят от няколко години, и запознават света със Siri (името е игра на букви с фразата \"speech recognition\" - разпознаване на речта). Година по-късно, при премиерата на новия iPhone 4S виртуалният помощник вече не е отделно приложение, а е вграден в устройството и така изкуственият интелект официално става общодостъпен.     Лошата новина е, че тогава Siri получава по-скоро негативни отзиви от потребителите. Разпознаването на гласа на притежателя е прецизно за времето си, а асистентът върши коректно повечето задания. Минусът е, че той изисква командите да звучат като извикани от военен, в противен случай е възможно на въпроса за времето клиентът да получи отговор какъв е курсът на йената. Липсата на гъвкавост и на \"човешки облик\" изнервя собствениците на iPhone, макар че впоследствие много потребители ще съжаляват колко \"човешки\" ще станат виртуалните асистенти. Към онзи момент Siri е като гениалното дете на класа - свръхпотенциалът е придружен със спорни социални умения. Това не пречи на дигиталния помощник още следващата година да се прехвърли и на други Apple устройства като iPod, а по-късно и на AirPods например. Заедно с това Siri става все по-изкусна в разбирането на човешката реч и все по-добре изпълнява своите задължения. Конкуренцията следи внимателно това развитие и няколко конкуренти решават, че 2014 г. е моментът да се включат в надпреварата чий изкуствен интелект ще стигне до сърцата (и портфейлите) на потребителите. Тогава в играта влизат други двама големи играчи - Microsoft и Amazon. Microsoft разработват Cortana още от 2009 г., но през 2014 г. са готови да я покажат на света. Тя е част от мащабен план за промяна в облика и потребителското изживяване при използването на Windows и Windows Phone, които тогава изглеждат леко демоде. Част от този план е и потребителите на операционната система на Microsoft да свикнат да използват изцяло нов тип дигитален асистент, който да помага с ежедневни задачи като графици и организация на работата. По същото време Amazon запознава света с Alexa. За разлика от Siri и Cortana, Alexa е предвидена като домашен помощник, който пристига в дома ви заедно с колонките с изкуствен интелект Amazon Echo.     Виртуалният асистент може да изпълнява както фабрично зададени функции, така и да му бъдат инсталирани различни приложения, които го подобряват все повече. Както Alexa, така и конкурентите й стават все по-съвършени (и още повече - с навлизането на Bixby на Samsung и Google Assistant). А изкуственият интелект си пробива път към повече устройства и джаджи, като вече е съвсем обичайно присъствие в новите модели телевизори, климатици, хладилници и други. Той е и в едно от знаковите устройства на изминалите десет години - смарт часовниците, които се посрещнаха с огромна доза скептицизъм, но които виждаме на все повече китки. С няколко докосвания по екрана на смартфона вече контролираме температурата у дома, кога да имаме готово изстудено питие, кога да извадим идеално изпраните дрехи от пералнята. Той с лекота ще ви продиктува рецептата, която искате да сготвите довечера, или ще ви насочи към ресторанта, който е точно по вкуса ви. Нещо повече, ИИ интуитивно започва да запомня предпочитанията ни и да предлага още от същото или нещо подобно, което би ни допаднало. Точно както алгоритмите на Facebook определят кого да ни предложат за приятел, а тези на Google - какви реклами да виждаме, така и изкуственият интелект - във и извън устройствата, с които пристига - усеща какво да покаже и извърши. В момента най-популярният и използван асистент е Siri, следван на второ място от Cortana. Зад усъвършенстването на виртуалните асистенти и на изкуствения интелект допринасят най-вече потребителите. Колкото повече те си \"общуват\" с дигиталния си помощник, независимо дали се намира в смартфона им, или в домашна колонка, толкова повече той свиква с човешката реч, команди и не е пресилено да кажем, начин на мислене. Отново можем да направим паралел със социалните мрежи и техните алгоритми, които се опитват да налучкат какво искате да си купите или къде искате да отидете и така ви показват стоки, места и забавления, които биха ви допаднали. Не можем да отречем, че често технологията успява да нацели вкусовете ни. Вчера сме написали в някоя търсачка \"дамски обувки\", а днес пред очите ни е перфектният чифт, от който ни делят няколко клика. Със същата почти неоспорима логика изкуственият интелект приоритизира дейности, които са ни полезни - телефонът ни буди с прогноза за времето или с любима песен, предлага маршрути до вкъщи и даже ако поискаме, дава съвети за диетата и здравето ни. Само че постепенно стана ясно, че както все повече хора си говорят с устройствата си, така и все повече хора слушат от другата страна. Вашите думи са внимателно прослушани и анализирани от цели отбори разработчици, софтуерни и хардуерни специалисти. Как иначе тези технологични гении ще направят джаджите си още по-добри и интуитивни? Ако вие помолите ясно и високо асистента си да ви пусне класическа музика, а от колонките зазвучи безпощадна чалга, значи нещо не е наред, нали така? Производителите на \"умни\" устройства с изкуствен интелект обикновено успокояват потребителите, че всеки техен уред може да бъде настроен и/или изключен и така да не запише нито една думичка. С времето това също се оказа не особено невинна лъжа. Данни за подобни записи се появяват и от хора, които използват Google Assistant, Siri и Cortana, а страхът, че Големият брат ни слуша и вижда се засилва. Появи се странен дисонанс - искаме технологията да ни разбира, но не искаме да ни се меси твърде много. Усещането, че всяка твоя дума и стъпка може да бъде записана, със или без съгласието ти, е зловещо и няма как да не е такова. Появиха се и страховете, че в един момент компютрите и изкуственият интелект ще ни вземат работата. Срещу развитието му се обявиха дори имена като Илон Мъск, а научнофантастичните антиутопии, в които роботите превземат човечеството, започнаха да звучат плашещо реалистични. Най-уплашените от тази перспектива директно зарязаха смартфоните си и отново минаха на телефони с клавиатура. Страхът от новото и непознатото в лицето на все по-напредващите технологии обаче не спира възхода на изуствения интелект, който удобно се настанява в ежедневието ни и няма намерение да си ходи.", "date": "2020.01.01", "title": "Темите на десетилетието: Започнахме да си говорим с вещи, а те - да ни отговарят"}
{"url": "http://www.classa.bg/%D1%81%D0%B2%D1%8F%D1%82/item/404305-%D1%82%D0%B0%D0%B7%D0%B8-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%81%D0%BA%D0%BE%D0%BF%D0%B8%D0%B5-%D0%B5-%D1%80%D0%B5%D0%B0%D0%BB%D0%BD%D0%B0", "text": "Ако националистите се върнат на власт, това може да върне страната десетилетия назад. Пред ДВ македонският премиер Заев изрази разочарованието си от решението на ЕС да отложи преговорния  процес с неговата страна.       Повече от две десетилетия Македония беше въвлечена в спор със съседна Гърция относно името на държавата, което блокираше нейното членство в ЕС и НАТО. В началото на 2020 година 2-милионната държава, която сега официално се нарича Северна Македония, ще стане 30-ата членка на НАТО. Но надеждите ѝ за по-бърза интеграция в Европейския съюз понесоха тежък удар на срещата на върха в Брюксел през октомври 2019 г., след като  . Президентът Еманюел Макрон поиска отлагане на разширяването и настоява за реформиране на методологията на преговорния процес преди започване на преговори с нови кандидати за членство.  Неизпълненото обещание на ЕС След срещата на върха през октомври Зоран Заев заяви пред Дойче Веле, че се чувства “разбит и смазан”. Да припомним, че Заев се ангажира лично с постигането на споразумението, и положи много усилия заедно с предишния гръцки премиер Алексис Ципрас. Много европейски лидери, включително германската канцлерка Ангела Меркел, бяха обещали на Скопие, че пътят към членството на страната в ЕС ще бъде открит, след като този спор бъде разрешен.  След неуспеха в Брюксел македонският премиер реши да свика предсрочни избори и да се опита да задържи страната по пътя ѝ към ЕС. Той казва, че е наясно, че страната му може да не стане член на ЕС в следващите “5,7 или 10 години”, но че нейните граждани “имат нужда от мотивация за следващата стъпка”. Той се надява, че новата Европейска комисия ще мине през промените достатъчно бързо, за да даде възможност на неговото реформаторско правителство да убеди избирателите да не търсят алтернативи - тъй като Русия, Китай и Турция активно се стремят да запълнят  . Северна Македония може да загуби много Изборите ще се проведат на 12 април догодина и според последните социологически проучвания социалдемократите на Заев ще се борят с националистическата опозиция начело с ВМРО-ДПМНЕ. \"Ако национализмът и радикализмът се върнат, ще загубим десетилетия\", предупреждава още Заев. Бъдещето на   също може да стане жертва на потенциалната смяна на властта в Северна Македония. Основната опозиционна партия в страната засега отказва да използва новото име и ще се опита да анулира споразумението, както заяви наскоро лидерът на ВМРО-ДПМНЕ Християн Мицкоски в интервю за ДВ. \"Трябва да доведем Европа до Балканите\" \"Заплахите на опозицията да отмени споразумението са лекомислена манипулация за събиране на точки преди изборите. Това е политическо приключение, което може да има сериозни и мащабни последици за страната\", смята Заев. Според него  , страната ще бъде принудена да напусне НАТО. “Но едно нещо е сигурно: гражданите, които безпрекословно подкрепят интеграцията на Северна Македония в ЕС и НАТО, няма да позволят държавата ни да се отклони от пътя, за който са се борили поколения”, категоричен е Заев. „Медиите по това време се надпреварваха да излизат със суперлативи за нас. Ние бяхме най-добрият пример от Югоизточна Европа, световните лидери започваха и завършваха речите си с думи за споразумението от Преспа. Показахме, че през 21 век, въпреки всички модерни тактики и технологии, дипломацията и диалогът, изграждането на приятелски връзки и фокусът към бъдещето все още могат да решат подобни въпроси. Преспанското споразумение е първото такова  . Има и други подобни споразумения, които обаче са били постигани само чрез война”, каза Заев в интервюто си за ДВ. По повод идеята за “мини-Шенген” на Балканите Заев смята, че Северна Македония би получила много повече уважение и подкрепа от Европейския съюз ако страната покаже повече “политическо лидерство и желание за насърчаването на сътрудничеството в региона”. “Ние сами трябва да въведем европейските принципи за сътрудничество в региона. Трябва да доведем Европа до Балканите във всяка една от нашите страни. Това е съществена част от домашното ни по пътя към европейската интеграция”, смята още Заев.", "date": "2020.01.01", "title": "Тази заплаха за Скопие е реална"}
{"url": "http://www.classa.bg/%D1%81%D0%B2%D1%8F%D1%82/item/404306-2010-%D1%82%D0%B5-%D0%B3%D0%BE%D0%B4%D0%B8%D0%BD%D0%B8-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D0%B5%D1%82%D0%BE-%D0%BD%D0%B0-%D0%B1%D1%83%D1%80%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8", "text": "Смартфони, #MeToo, инфлуенсъри: в края на 2009-та не си представяхме колко много ще се промени животът ни само за едно десетилетие. Техниката, климатичните промени и политиката бяха двигателят  на това бурно развитие.       Смартфоните Когато Apple iPhone беше пуснат на пазара през 2007 г., никой не можеше и да предположи, че само след няколко години това изцяло ще промени начина, по който боравим с медиите. Телефонът със сензорен екран и многобройни допълнителни функции се разпространи изключително бързо, а много скоро и други производители последваха успешния модел. Втренчени в смартфоните си хора оформят днес уличния пейзаж. Независимо дали вървят, стоят изправени или са седнали, те са вторачили очи в дисплея. По тази причина все повече страни монтират вградени в пътната настилка предупредителни светлини, така че хората да не пресичат улицата на червено и да не се блъскат в уличните стълбове. Някои градове дори обозначават със съответен пътен знак специални участъци за пешеходци със смартфони. Инстаграм и инфлуенсър Докато индустрията и медиите продължават да се опитват да налагат нов тип женски образ и нови стандарти за красота, други явно не могат да се откажат от представата, че красивата жена непременно е стройна и изключително слаба. Инфлуенсърите се родиха в YouTube и Инстаграм - това са потребители, които с публикациите си достигат до толкова много хора, че на практика се превръщат в рекламни посредници. #MeToo     Темата за сексизма, мъжките подигравки и други посегателства срещу жени получи широка гласност по света през 2017. Вследствие на скандала около холивудския продуцент Харви Уайнстийн, за когото се твърди, че е злоупотребявал с много жени в Холивуд, хаштагът #MeToo стана изключително популярен. Хиляди жени споделиха своите истории. Много известни личности бяха атакувани, някои изпаднаха в немилост - сред тях актьори като Кевин Спейси и оперната звезда Пласидо Доминго. Дебатът не отшумява: темата е част от ежедневието ни, а лекомисленото потупване по дупето вече се смята за отживелица. Netflix Преди десет години стрийминг филмите и сериите бяха запазени само за потребителите на скъпи американски стрийминг платформи. Но тогава се появи Netflix. Откакто платформата завладя европейския пазар през 2012 г., младите зрители прекарват много повече време в гледане на сериали по Netflix, отколкото по традиционната линейна телевизия. Подобно на Netflix, и други стрийминг платформи като Sky или Amazon Prime излъчват успешни сериали по всяко време без реклами и все още на достъпни цени. Телевизията вече никога няма да бъде такава, каквато беше. Spotify Платформата Spotify промени потребителските навици за слушане на музика за трети път в рамките на две десетилетия. Компактдисковете, МP3 и програмите за управление на музика от рода на iTunes отдавна излязоха от мода. Сега е възможно да стриймвате музика директно, да създавате плейлисти или дори да предоставите на Spotify да ви дава подходящи предложения за музика. Освен 50-те милиона музикални заглавия, стрийминг услугата предлага аудио книги и подкасти. Дори известни музиканти, които се страхуват за продажбите си, не могат да спрат триумфалния марш на платформата. Бежанци, ксенофобия и нови партии „Ние ще се справим“, заяви германската канцлерка Ангела Меркел през есента на 2015 г. и отвори вратите на Германия за стотиците хиляди мигранти, избягали от бедността, глада и войната и надяващи се на по-добър живот на Запад. Първоначалната солидарност с тях отстъпи място на вълната от недоволство, гневът се обърна в омраза. Нападенията на млади мъже от Северна Африка срещу момичета и жени в новогодишната нощ на 2015-та година подхрани условията за появата на партия, която до преди 10 години не беше съществувала. “Алтернатива за Германия” бе основана през 2013 г. и скоро намери свои поддръжници. Партията е дясно популистка, а нейни представители междувременно успяха да влязат в германския Бундестаг. Веганството На отказа от използването на животински продукти за храна, дрехи и предмети от ежедневието отдавна се гледа с насмешка. Но междувременно веганският начин на живот отдавна е навлязал в делника ни. Ресторантите и заведенията предлагат вегански ястия, веганските храни са намерили своя път от магазините за био храни до рафтовете на супермаркетите. Веганското облекло е на мода. Популярно е всичко, свързано със защитата на животните и борбата срещу тяхната експлоатация и проявите на жестокост. През последните години се появи и още един аргумент в защита на веганския начин на живот: защитата на климата. Вече е доказано, че животновъдството също е вредно за климата заради отделянето на вредни газове като метан и азотен оксид, които увреждат околната среда. Промените в климата Този проблем се обсъжда по световните климатични конференции отдавна и отдавна се вземат мерки срещу глобалното затопляне. Но никой не успя да насочи вниманието към темата така, както ученичката Грета Тунберг. 16-годишната шведската тийнейджърка започна да протестира пред шведския парламент и всеки петък да пропуска училищните занятия. Малко по-късно тя вече разговяраше със световните лидери на климатичната среща на върха. Учениците по цял свят последваха примера на Грета и започнаха да излизат на петъчни протести. Мнозина ги чуха - днес хората обръщат повече внимание на пластмасовите отпадъци, карат велосипеди, дори Европейската комисия наскоро представи Зелена сделка за климата. В Германия партията на Зелените спечели толкова много избиратели, колкото не е печелила никога преди.  Хюга и самоусъвършенстване Освен инфлуенсърите, които действително предоставят информация, има и такива, предимно жени, които нямат търпение да покажат на младите потребители най-новите предписания на модната и козметичната индустрия. Различните приложения с филтри правят всичко това възможно - те карат пъпките да изчезват, бедрата да станат по-тесни, а нацупените устни още по-пълни.      Снимките, заснети със селфи стик от горе надолу в стилна атмосфера запечатват перфектния автопортрет, който вече няма много общо с реалността и противоречи на друга една тенденция от последните години. Поради задаващата се климатична катастрофа, страданието на стотици хиляди бежанци, политиката на действащия американски президент и много други на пръв поглед неразрешими конфликти по света, хората търсят ориентир и се вглеждат в самите себе си. В никое друго десетилетие не са били публикувани толкова много книги, посветени на качеството на живота ни. Безброй статии и съвети в списания, курсове по йога и пр. ни внушават онова, което внушава датската дума \"хюга\": живейте щастливо, наслаждавайте се на момента, правете добро на себе си и на другите. Това работи само ако сте в мир със себе си. Хиляди професионални коучове и психолози ни обещават да постигнем хармония със себе си в безброй подкастове и видеоклипове. Желанието на хората за самоусъвършенстване се превърна в печеливш бизнес за мнозина...", "date": "2020.01.01", "title": "2010-те години: десетилетието на бурните промени"}
{"url": "http://www.classa.bg/%D1%81%D0%B2%D1%8F%D1%82/item/404307-%E2%80%9C%D0%BB%D0%B8%D0%B1%D0%B8%D0%B9%D1%81%D0%BA%D0%B8%D1%8F%D1%82-%D0%B5%D0%BA%D1%81%D0%BF%D1%80%D0%B5%D1%81%E2%80%9D-%D0%B0%D0%BD%D0%BA%D0%B0%D1%80%D0%B0-%D0%B8%D0%B7%D0%BF%D1%80%D0%B0%D1%89%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D0%BF%D0%BE%D0%BC%D0%BE%D1%89-%D0%BD%D0%B0-%D0%BF%D0%BD%D1%81", "text": "Не е тайна, че турските власти подкрепят либийското т.нар. Правителство на националното съгласие. Анкара доставя оръжие и военна техника в Триполи, а също така пренасочва сирийски екстремисти, които да се бият на страната на терористите срещу Либийската национална армия. В Интернет се появиха видеоклипове, публикувани от джихадисти от бандите на Сирийската свободна армия, разположени в Либия. Бойците издадоха присъствието си снощи. Във видеото група радикали заплашва генерал Халифа Хафтар с разправа: „Следваме те, Шантар! Хафтар? Как се казва?”, пита брадат терорист: “Хантар!”. Екстремистите са членове на протурската групировка \"Лива Мутасим Била\". Джихадистите са пристигнали на летище “Митига”, което се контролира от бойците на ПНС. Междувременно, Фаиз Сарадж напразно се опитва чрез контролирани профили в медиите и социалните медии за да скрие информация за пристигането на сирийските радикали в Либия. Първите съобщения за преместването на джихадистите в Либия се появиха през лятото. Турция плати на групите “Сукур аш Шам”, “Файлак аш Шам” и “Лива Султан Мурад” да се бият срещу ЛНА: екстремистите получават по 300 долара всеки при подписването на договора, като обещават да им плащат по 2000 долара на месец. Анкара днес е заинтересована да подкрепи триполитанския терористичен режим, с който сключи изгодни споразумения. ЛНА нарушава плановете им, принуждавайки ги да предприемат решителни действия. Военният експерт Борис Рожин смята, че Ердоган има нужда от Сарадж, тъй като турският лидер се стреми да доминира над източното Средиземноморие. С ПНС той може да подпише всяко споразумение, да легитимира военното присъствие на Турция в Либия, плюс да купи евтин петрол. В същото време, Ердоган се опитва да получи подкрепа от Катар и Тунис в либийския въпрос: „Тунис е необходим, за да се осигури безопасното влизане на турските транспортни кораби за транспортиране на стоки и персонал - важно направление за логистика в Западна Либия. В края на краищата всички налични летища в Триполи могат да бъдат ударени от артилерийски удар, а самолетите могат да бъдат свалени при приближаването на силите на ЛНА”. Рожин също отбеляза, че в момента Турция провежда четири военни операции в чужбина - в Либия, в сирийския Идлиб и в зоната на „Източник на мира“, както и срещу ПКК в Северен Ирак. Това е сериозно разпръскване на силите и най-тежък военен товар за тази страна. Относно ситуацията в Либия в момента: силите на ЛНА блокираха пътя Триполи-Мисурата, лишавайки Военния съвет на Мисурата от възможността да помогне на ПНС в Триполи. Лоши новини както за Анкара, така и за терористите на Сарадж.    ", "date": "2020.01.01", "title": "“Либийският експрес”: Анкара изпраща сирийски терористи в помощ на ПНС"}
{"url": "http://www.classa.bg/%D1%81%D0%B2%D1%8F%D1%82/item/404308-%D0%BB%D0%B0%D1%82%D0%B8%D0%BD%D1%81%D0%BA%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BB%D0%BE%D0%B2", "text": "Известно е, че никоя икономическа или политическа система не може да се разширява вечно. Това стана особено очевидно в периода на широко разпространената криза на съвременния капитализъм, в който глобалните играчи неизбежно влизат в сблъсък помежду си в търсене на начини за подобно разширяване. Зоните на такъв конфликт на интереси стават цели региони на планетата, един от които без съмнение е Латинска Америка. След разпадането на Съветския съюз САЩ дълги години доминираха в тази част на света. Въпреки това, много се промени през последното десетилетие. Започвайки с факта, че червеният Китай пристигна в региона, буквално пред очите ни, превръщайки се в нов, гладен и безпощаден империалистически хищник, който демонстрира поведението си в Еквадор с максимална яснота. Но Китай е нов за Латинска Америка. На него в момента му липсва основният инструмент за влияние, с помощта на който в региона работят онези, които присъстват в него отдавна - САЩ и Русия. За които Латинска Америка сега все повече се превръща в територия на свободен лов. И така, кой е основният инструмент за конфронтация между двете световни сили в Латинска Америка? Фаворити на кралете Сред всички страни в региона можем да отбележим онези, на които САЩ и Русия винаги са обръщали специално внимание. Страните, които са техният стълб в Латинска Америка, които глобалните сили са направили плацдарми, за да прилагат собствената си програма в тази част на света. В началото на декември Доналд Тръмп тържествено прие парагвайския си колега Марио Абдо Бенитес в Белия дом. По време на срещата той подчерта колко много двете страни „правят заедно за борба с тероризма, наркотрафика, по въпросите на регионалната търговия и в много други области, което прави отношенията с Парагвай не просто отлични, а специални“. От своя страна Абдо Бенитес нарече „голяма чест“ своя престой в Америка за страната си и „за онези, които твърдо защитават демокрацията в региона“. Пресконференцията, която последва, се фокусира върху вътрешните проблеми на президента Тръмп, по-специално върху неотдавна започналата процедура за импийчмънт срещу него. Но един от въпросите на външната политика, който все пак беше повдигнат по въпроса, беше Венецуела, където двамата срещнали се президенти се стремят активно да свалят президента Никола Мадуро и да го заменят с лидера на опозицията Хуан Гуайдо - това, което се опитват да направят от януари, когато избухнаха бунтове във Венецуела. Това беше рядък случай, когато любимите страни и на двете суперсили се проявиха толкова ярко и живо по време на едно и също събитие. Именно такива „опорни страни“ са основният инструмент за борбата на глобалните сили в региона. Стари приятели Докато повечето държави от Латинска Америка следват Съединените щати, признавайки Хуан Гуайдо за легален лидер на Венецуела, редица леви държави решиха различно. На хиляди километри от Вашингтон, ръководителят на дипломатическия отдел на един от основните съюзници на Боливарианската Венецуела, Никарагуа, в същия ден също се ръкува със свой колега, външният министър на един от основните световни конкуренти на САЩ - Русия. Министърът на външните работи на Никарагуа Денис Монкада и делегация от официални лица от Манагуа се срещнаха с руския министър на външните работи Сергей Лавров в Москва, за да отбележат 75-годишнината от установяването на отношенията между двете страни. И дори като се вземат предвид всички промени, настъпили в света и в региона през последните три десетилетия, това бяха преговори между двама стари приятели - традиционни съюзници. Точно като САЩ и Парагвай. В допълнение към обсъждането на въпросите за засилване на двустранното сътрудничество в различни области, по време на този разговор бяха направени и изявления за чуждата намеса в региона и много остри обвинения срещу тези, които застават зад нея. „По отношение на настоящата ситуация в Латинска Америка и Карибите отбелязахме развитието на сложни, понякога много разнообразни политически и социално-икономически процеси . Имаме общо мнение, че опитите в този регион на света да се повтори сценарият на скандалните „цветни революции“ са изпълнени с опасно регионално напрежение и не отговарят на интересите за укрепване на позициите на Латинска Америка като единен център на новопоявилия се многополюсен свят”, смята Лавров. Терминът „цветна революция“ не е познат на западната общественост. Въпреки това той все пак започва да навлиза в американския политически речник. В много отношения именно в резултат на подобни изявления на руското външно министерство и представители на близки до Русия страни. Сега в Америка за този термин казват, че той \"се отнася до няколко въстания в постсъветското и постсоциалистическото пространство\". Те добавят, че в Русия се използва за „обозначаване на революциите от началото на 21 век в бившите съветски републики и на Балканите“. И призовават да не се бърка това явление с подобни събития, като „Жълтата революция“ от 1986 г. във Филипините. Според американски коментатори, „Москва отдавна обвинява Вашингтон, че подкрепя подобни движения в опит да ограничи руското влияние отвъд нейните граници и все повече критикува американската намеса в други региони на света.“ Вярно е обаче, че в основата си не е уточнено доколко тези обвинения са верни. По отношение на страните от региона обаче, интересите на Русия не се различават много от интересите на Съединените щати. Най-малкото защото, подобно на американския, руският интерес към тази територия е доста специфичен. И Венецуела е отличен пример. Специфичен интерес За Русия възможността да загуби Венецуела означава значителни геополитически загуби. Първо, Венецуела е ключова държава в т.нар “Боливариански алианс” (ALBA) - субрегионален проект за интеграция, който предоставя възможност за влияние върху правителствата на Куба, Боливия, Никарагуа и Еквадор. Във всички тези страни Русия има много значими икономически и военни интереси. Само месец преди да започнат безредиците, Русия обяви намерението си да разположи военната си база на венецуелския остров Орхила в Карибите. Което само по себе си вече говори за ролята на венецуелското направление за Русия в този регион. В допълнение, до 90% от военната техника и оръжия на венецуелската армия са руски. Което отваря за Русия огромен и стабилен пазар както за доставки, така и за модернизация на сумата от милиарди долари. Загубата на такъв голям клиент може значително да засегне предприятията на руската отбранителна промишленост. По-конкретно, става дума за самоходните Ил-76МД-90, на въоръжение в Каракас, летящите цистерни Ил-78МК, различни руски хеликоптери (Ми-17В5, Ми-26Т2, многоцелевите гаубици M-С-С, зенитно-ракетните системи “Печора-2M” (С-125-2M), С-300ВМ ( “Антей-2500”), Бук-2ME, автоматизирани системи за насочване на огъня “Машина-М”, изтребители Су-30MKВ, военно-транспортни Mи-35M). Но въпросът за снабдяването на Боливарианската република с най-новите руски изтребители Су-35 и патрулни катери все още се обсъжда. Второ, “Роснефт” е много активен във Венецуела. Общият обем на инвестициите му в латиноамериканската икономика вече надхвърля 20 милиарда долара - инвестиции в придобиване на концесии за разработване на петролни и газови находища, както и в рафинерия в Амуя. Трето, Русия във Венецуела има интереси от чисто политически и дипломатически характер. Предоставяйки преференциални заеми на страните от ALBA за закупуване на военна техника и осъществяване на друг бизнес с тях, Москва получи политическа подкрепа на международната арена: от 2014 г. Боливия, Никарагуа, Венецуела и Куба последователно гласуваха против антируските резолюции на ООН, по-специално за Крим и Сирия. И ръководството на тези страни на международни платформи осъжда политиката на антируските санкции и като цяло дискриминационната политика спрямо Русия. Русия има сходни интереси в Никарагуа, Куба и другите страни в региона, които не са в настоящия списък на американските съюзници. Както, впрочем и самите американци имат интереси в онези страни, които са под покровителството им. Желанието за преразпределение на тези интереси всъщност лежи в основата на настоящата регионална политика на двете суперсили. И това е положението не само в Латинска Америка. Сблъсък на интереси В допълнение към открития конфликт със САЩ в Близкия изток, настоящата руска външна политика се стреми да взаимодейства по-активно с всички страни извън САЩ, които са скептични към глобалното господство на Вашингтон. И в Латинска Америка този вектор намира най-плодородната почва. Преди това САЩ десетилетия наред активно се опитваха да потискат левите движения в тази част на света. Подобна политика беше особено активна по време на Студената война, оставяйки след себе си много лоша памет. И наскоро тя отново беше използвана от Тръмп. Само за една година Тръмп започна методично да анулира усилията на своя предшественик Обама за нормализиране на отношенията с ръководената от комунистите Куба, наложи нови санкции срещу правителството на Мадуро във Венецуела, където през следващата година икономиката буквално започна да се руши, засили действията срещу Никарагуа и Боливия, където самият „цветен сценарий“ беше успешно приложен наскоро. През януари 2019 г. Тръмп скъса всички връзки с правителството на Мадуро с надеждата да доведе на власт Гуайдо. Но Москва беше сред световните сили, които очаквано подкрепяха Каракас, а руските военни продължиха да изпращат персонал в страната, като периодично провеждаха съвместни учения с Венецуела като част от подписаните по-рано споразумения за военно-техническо сътрудничество. Висшите служители на администрацията на Тръмп обвиниха Русия, че уж се намесва, за да задържи Мадуро на власт по времето, когато Гуайдо стартира неуспешен бунт в края на април. Но всичко се свеждаше до обвинения. Опазването на Никола Мадуро на власт обаче едва ли означава повратна точка в ситуацията. В други страни от региона не всичко беше толкова благоприятно за Москва. Левите (и следователно проруски) лидери бяха загубени в Салвадор и Аржентина, а дългогодишният лидер на Боливия Ево Моралес беше принуден да напусне страната на фона на безредиците, които мнозина описваха като проамерикански преврат. Освен това администрацията на Тръмп засили усилията си срещу Куба и Никарагуа. Включително в „личния формат“, сега широко известен в Русия. Ден преди срещите във Вашингтон и Москва, на които лидерите на страните поздравиха своите фаворити, Държавният департамент на САЩ обяви нови санкции срещу сина на президента на Никарагуа, като заяви, че „те ще използват всички икономически и дипломатически инструменти, за да привлекат правителството на Даниел Ортега към отговорност за корупционни действия и \"безскрупулни нарушения на правата на човека, както и подкрепа на борбата на никарагуанския народ за завръщане към демокрацията.\" В подобна ситуация фразата е повече от стандартна. И нищо ново няма зад нея. Очевидно Америка се стреми да избие още една страна от лагера на основния си конкурент в региона. И най-вероятно тя ще го направи така, че другият конкурент, Китай, да не вземе тази фигура в ръцете си. Що се отнася до интересите на самите страни от Латинска Америка, е малко вероятно те да са сериозно заинтересовани от някой от участниците в „свободния лов“ на тази територия. Да, в сравнение с Америка и Китай, Русия изглежда най-изгодна. Първо, тъй като няма такава кървава история в региона, подкрепата на човекоядни военни режими (като САЩ). Второ, защото не се показва веднага като страна, заинтересувана само от циничен грабеж и изпомпване на ресурси (като Китай). Независимо от това, руският интерес към региона едва ли се различава от американския или китайския. Това баналната нужда от разширяване, без която не може да съществува капиталистическа икономика. Така че, страните от този регион като цяло имат много условен избор.    ", "date": "2020.01.01", "title": "Латинска Америка: Територия за свободен лов"}
{"url": "http://www.classa.bg/%D1%81%D0%B2%D1%8F%D1%82/item/404309-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%BD%D0%B0-2019-%D0%B3-%D1%83%D1%81%D0%B5%D1%89%D0%B0%D0%BD%D0%B5-%D0%B7%D0%B0-%D1%81%D0%B0%D0%BC%D0%BE%D1%81%D0%B1%D1%8A%D0%B4%D0%B2%D0%B0%D1%89%D0%B0-%D1%81%D0%B5-%D0%BF%D1%80%D0%BE%D0%B3%D0%BD%D0%BE%D0%B7%D0%B0", "text": ". В края на годината обичайно се правят равносметки. Тази година – не само за последните 12 месеца, но и за 30-те години от 1989 г., наречени  . По телевизионните екрани със свои книги и интервюта дефилират водещи участници в този преход, за да прикрият реално случилото се. А то е, че с лъжи за „демокрация“ България бе вкарана в най-олигархизирания капитализъм в историята. Че той е такъв, се вижда от изнесените тези дни данни на агенция „Блумберг“ за това кой колко е спечелил през 2019 г. . Става дума за 500 олигарси, които държат под свой контрол медии, партии, политици, както и хиляди НПО-та като пропагандни инструменти, предназначени да промиват мозъци и да убеждават хората, че живеят в „демокрация“ или са направили „преход към демокрация“. Същевременно най-богатите в Америка са платили през последната година по-малко данъци, отколкото всякога досега през последните 90 години. Същото е и с най-богатите в България – те са платили по-малко данъци върху печалбата си в сравнение с когато и да било през последното столетие. Някои от най-богатите компании – и там, и тук – даже изобщо не плащат данъци. Върхът на световната олигархия е в САЩ Там живеят 8 от 10-те най-богати хора в света. Общият брой на милиардерите в САЩ е 172 човека, които са добавили към богатството си 500 милиарда долара. С още 27,3 милиарда е забогатял Марк Цукърбърг, а  . Същевременно много от компаниите, с които те са свързани, са се измъкнали от данъци изобщо благодарение на данъчното законодателство, въведено от правителството на Тръмп. Най-типичният пример в това отношение е компанията „Амазон“, ръководена от най-богатия човек в света – Джеф Безос, притежаващ нетно богатство от 116 милиарда долара. С помощта на „демократично избраните“ американски законодатели този най-богат олигарх е уредил нещата така, че да не дава нито цент от бизнес печалбите си. За сметка на другите милиони американци. Това е най-типичният пример как нещо, което формално-юридически се нарича демокрация, реално представлява съвсем друго. И то се случва в държавата, която разпространява „цветни революции“, преврати и бомби по целия свят. Зад измамното лице на либералната демокрация се крие олигархията. Богатството на световната олигархия днес нараства със скорост, непозната в човешката история от времето на Римската империя до наши дни. Само през 2019 г. това богатство се е увеличило с 25%, достигайки 5,9 трилиона долара. И у нас нещата са горе-долу същите. Нали образец, наставник, носител на „демократичните ценности“, които реставраторите на българския капитализъм предъвкват вече тридесет години, е новият ни „голям брат“. В същото време проучванията показват скоростно намаляване на доходите и богатството на голямата част от населението. Поколението на т. нар.  , родените след 1980 година,  , така нар.   когато са били на същата възраст. Ускорено растат всички видове дълг – от дълговете на студентите и домакинствата до дълга на държавата. Това означава нарастващи противоречия и предвещава криза. Ускорено расте относителната, а на много места и абсолютната бедност. Ето защо Бърни Сандърс, най-левият кандидат за изборите в САЩ през 2020 г., заявява, че „ милиардерите не би трябвало да ги има изобщо “ И че ако спечели изборите, ще намали тяхното богатство наполовина през следващите 15 години. Една шепа милиардери, според Сандърс, не трябва да трупат купища пари,  . Казва тези неща и те са истина, но истината няма шанс там, където властва олигархията, която държи медии, законодатели, предизборни кампании. Сандърс затова и няма да спечели изборите. Видяхме го вече във Великобритания, където Джеръми Корбин обяви една по-лява програма, заплашваща богатството на олигархията. Видяхме как в кампания срещу него огромната част от британските медии го изкараха по-черен от дявола – от антисемит, защото защитавал правата на палестинците, до съветски агент някога. Изборите печели този,  който владее идеологическите апарати за обработка на масовото съзнание Тази „демокрация“ всъщност е политически механизъм за продуциране и запазване на олигархията. Виждаме как това става и у нас, където един световен олигарх като Джордж Сорос, регистрирал хеджфонда си в офшорка, и други като него вече три десетилетия хвърлят пари, за да ни обясняват, че прехождаме към „демокрация“, докато всъщност изграждат олигархия, която да краде и да си крие парите в офшорки. Така се унищожи и окраде богатството, изградено по времето на социализма от българското бейби бум поколение, за да влезе в джобовете на шепа олигарси. Е, изградихме я олигархията, маскирана като „демокрация“, макар и в нашенски балкански размери. Храним и американската олигархия, като ѝ пращаме най-талантливите си млади хора да работят за нея. Губим милиарди от това, което хранениците на Сорос славят като „отворено общество“. Даваме милиарди за оръжие. Плащаме от джоба си милиарди и за така нар. американски централи. Цялата история на капитализма досега показва, че рязкото нарастване на неравенството и изострящите се социални противоречия  са били преодолявани не по мирен начин А чрез бунтове и разпад на държави, масови епидемии, унищожаващи милиони хора, и кървави войни. Така през ХХ век се появи и социалната държава при капитализма – след скок на неравенството, довело до голямата икономическа криза и Втората световна война. Същата история показва, че при нарастващи вътрешни противоречия в една държава капитализмът ги трансформира и насочва в друга посока, като създава образи на различни от олигархията външни и вътрешни врагове, за да насочи към тях недоволството на масите. Представяният като враг започва да се готви за защита и тази защита изглежда като доказателство, че е враг. Така се стига до самоосъществяващи се прогнози и войни. В навечерието на 2020 г. огромен брой анализатори и агенции прогнозират, че предстои нова голяма икономическа  криза. Милитаризацията и разходите за война нарастват навсякъде, а нашият премиер се тупа по гърдите колко много пари давал за подготовката на евентуална война. Расизмът и антисемитизмът, съчетани с русофобия (един от заместителите на антисемитизма), са във възход. В Америка равнището на антисемитски нагласи е най-високото от времето преди Втората световна война. Само в последните две седмици там има две атаки с убити и ранени в еврейски квартал и синагога. Дали е случайно всичко това? Случайно ли София е нашарена с пречупени кръстове и ежегодно се провежда Луков марш? Случайно ли в балтийските републики и Украйна властват правителства, които оневиняват партии и хора, съюзници на Хитлер? Историята като че ли се повтаря, но както казваше Хегел, хората за съжаление не се учат от историята. Бих допълнил, че не просто хората, а съществуващите олигархии при капитализма със зъби и нокти защитават милиардите си и резултатът от това е плачевен. Равнището на неравенство в богатствата днес е такова, каквото е било преди 90 години, когато избухва световната финансова криза от 1929-1933 г. Неин резултат са възходът на фашизма и най-кървавата война в историята на човечеството. Не ни ли водят натам днешното неравенство и днешната олигархия?    ", "date": "2020.01.01", "title": "Равносметката на 2019 г.: усещане за самосбъдваща се прогноза"}
{"url": "http://www.classa.bg/%D1%81%D0%B2%D1%8F%D1%82/item/404310-%D0%B5%D0%B2%D1%80%D0%B5%D0%B9%D1%81%D0%BA%D0%B8%D1%82%D0%B5-%D0%BF%D0%BE%D0%B3%D1%80%D0%BE%D0%BC%D0%B8-%D0%B2-%D0%BF%D0%BE%D0%BB%D1%88%D0%B0", "text": "В Израел добре помнят следвоенните погроми над евреите в Полша. През 1946 година след един подобен погром, в Келце, за няколко месеца от страната изчезнали 80 хиляди евреи. «Погромите, които били в Полша вече след Втората световна война. Искам да припомня това, което казал министърът на вътрешните работи на Полша, когато се обърнали към него, за да бъде спряно това, т.е. да се направи нещо срещу такива погроми, които се извършвали в Полша през 1945-46 години. Той казал:  «Вие какво, искате да изпратя 15 милиона поляци в лагерите в Сибир ли?» «Ето такива били настроенията на обикновените поляци спрямо евреите от онова време», разказва Яков Кедми. Паметниците на съветските войници в Полша се разрушават не защото те уж им напомнят за някакви си окупация. Настоящите радикални националисти най-вече помнят това, че с нацизма без Русия/СССР Европа не би могла да се справи, затова и тя така лесно се предала пред Хитлер. Подчинила се! Дори крещяла «Хайл». Очевидно тогавашна Европа, а може би и днешна, споделяла идеологията на нацизма. Ако не бяха съветските войници, сега претедаращата за правото да декларира за всички универсалните правила на хуманизма Европа, би била континент, носещ имената на лагерите на смъртта «Освиенцим», «Майданек», «Треблинка». «И в миналото, и сега плашат с Русия — с царска, съветска, със съвременна, нищо не се е променило. Виждам, че в някои страни от Европа се вихри ужасяваща русофобия, антисемитизъм… Това вече прилича на неонацизъм. Агресивният насционализъм винаги заслепява, изтрива всички морални граници, застанали на пътя му, не оставя нищо пред себе си. Но в крайна сметка той достига до самите националисти. И това светът го е виждал нееднократно», подчерта президентът на Русия. В Полша, където хората на власт са заслепени от желанието да фалшифицират историята, има и такива, които се грижат за гробовете на съветските войници. А когато в Музея на Втората световна война в Гданск забранили да се пее песента «Темная ночь» от така популярния филм на СССР, обяснявайки, че това било пропаганда на болшевизъм, веднага се намерили полски музиканти, които организирали флашмоб, изпълнявайки песента на два езика. Опитите да се дехуманизират съветските и руските хора се провалили. Защото, за щастие, хората, предпочитащи да гледат истината в очите — са болшинство. Смърт на фашизма!       Еврейски погром в Келце, Полша, 1946 г.     Еврейски погром в Келце, Полша, 1946 г.     Организирано към еврейски погром, Келце, Полша, 1946 г.     «Майданек»     Еврейски погром в Келце, Полша, 1946 г  ", "date": "2020.01.01", "title": "Еврейските погроми в Полша"}
{"url": "http://www.classa.bg/%D1%81%D0%B2%D1%8F%D1%82/item/404311-2020-%D0%B8%D0%B4%D0%B2%D0%B0-%D1%81-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%B7%D0%B0-%D1%81%D0%B2%D0%B5%D1%82%D0%B0", "text": "Светът посрещна с бляскави тържества новата 2020 година, с която започва и ново десетилетие. Те обаче бяха помрачени от серия инциденти и предизвикателства, предаде ”Индипендънт”.   Сред тях са продължаващи с месеци пожари и протести. В Хонконг от съображения за сигурност фойерверките бяха отменени за сметка на светлинно шоу, но това не спря демонстрантите. Там се стигна до поредните сблъсъци. Демонстрациите продължават във Франция и Индия. Австралия не отмени тържеството, както бе планирано, въпреки петиция с хиляди подписи средствата за фойерверки да бъдат използвани за щетите от огнената стихия. Сред политическите събития, които ще бележат и новата година, е Брекзитът. Борбата с климатичните изменения също е сред глобалните задачи, които се нуждаят от внимание, пише още медията.", "date": "2020.01.01", "title": "2020 идва с предизвикателства за света"}
{"url": "http://www.classa.bg/%D1%81%D0%B2%D1%8F%D1%82/item/404312-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B7%D0%B0%D0%BC%D1%80%D0%B0%D0%B7%D0%B8%D1%85%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D1%81%D0%B8", "text": "Председателите на долната и горната камара на аржентинския парламент подписаха решение за замразяване на заплатите на законодателите за половин година заради икономическата криза в Аржентина. Това съобщи председателят на Камарата на депутатите (долната камара) Серхио Маса, цитиран от ТАСС. \"Извънредното положение (в икономическата сфера) изисква действия от всички сектори. Затова решихме да замразим за 180 дни заплатите и командировъчните на законодателите и служителите на Камарата на депутатите и Сената\", написа той в профила си в Туитър. Към съобщението си Маса прикачи и снимка на подписаното решение, допълва БТА.  Аржентина от няколко години не може да възстанови темповете на растеж на икономиката си и се нарежда сред страните с най-високата инфлация. На 10 декември като президент встъпи в длъжност левоцентристът Алберто Фернандес. Миналата неделя парламентът прие законопроект за извънредно положение в икономическата сфера, който предвижда да бъдат въведени редица мерки, сред които да бъдат замразени таксите за комуналните услуги, да бъде въведен 30-процентен данък върху покупката на чужда валута за частни лица, както и да бъдат повишени митата върху износа.    А нашите си взеха допълнително  по 6000 лева за Коледа! Какво безсрамие!", "date": "2020.01.01", "title": "Депутатите в Аржентина замразиха заплатите си"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404296-%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%BF%D0%B5%D1%81%D1%82%D0%B8-%D0%BE%D0%BA%D0%BE%D0%BB%D0%BE-81-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BE%D1%82-%D0%BD%D0%BE%D0%B2%D0%B0%D1%82%D0%B0-%D1%82%D0%BE%D1%87%D0%BA%D0%B0-%D0%BD%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%B3%D0%B0%D0%B7", "text": "Част от икономията е отразена в предложеното намаление на цената на природния газ за първото тримесечие на 2020 г На 30.12.2019 г., между “Булгаргаз” ЕАД и ООО „Газпром експорт“ се сключи допълнително споразумение към Договора за доставка на природен газ от 15.11.2012 г. С подписването на допълнението се променя пункта на доставка - от “Исакча” и „Негру-Вода“ на “Странджа 2/ Малкочлар” (пункт за предаване – приемане на газа „Странджа 2“), считано от 01.01.2020 г. Постигнатите договорености са в интерес на “Булгаргаз” ЕАД и на потребителите на природен газ в страната. Това съобщиха от \"Булгаргаз\". Финансовите ползи от смяната на пункта на доставка се оценяват в приблизителен размер на 81 млн. лева. Постигнатият резултат е вследствие на продължителна и задълбочена експертна работа в компанията. Бяха проведени поредица от преговори и бяха изготвени обстойни финансови и правни анализи. Тази икономия се дължи на отпадането на разходите за достъп и пренос през територията на Р. Румъния в приблизителен размер на 76 млн. лева, като същите няма да бъдат заплащани от „Булгаргаз“ ЕАД и от българския потребител на природен газ. В допълнение на това, „Булгаргаз“ ЕАД ще реализира положителен финансов резултат в приблизителен размер на 4.6 млн. лева от заплащане на по-ниските тарифи, обявени от „Булгартрансгаз“ ЕАД на вход „Странджа 2“, в сравнение с тези, които дружеството би заплатило на вход “Негру Вода/Кардам”. Част от икономията е отразена в предложеното намаление на цената на природния газ за І-вото тримесечие на 2020 г. „Булгаргаз“ ЕАД продължава преговорите с ООО „Газпром експорт“ за намаление на доставната цена на природния газ за страната, като българската страна настоява доставната цена за българския потребител да отразява развитието на цените на ликвидните континентални газови хъбове и действащите гранични цени за Германия/Франция/Италия. Интересът на двете страни предполага преговорите да бъдат финализирани в най-кратък срок в началото на 2020 г.    ", "date": "2020.01.01", "title": "\"Булгаргаз\": България ще пести около 81 млн. лева от новата точка на доставка на природен газ"}
{"url": "http://www.classa.bg/%D1%81%D0%B2%D1%8F%D1%82/item/404295-%D0%BF%D0%BE%D0%BC%D0%BF%D0%B5%D0%BE-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%BF%D1%8A%D1%80%D0%B2%D0%BE-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BE%D0%B1%D0%B8%D0%BA%D0%BE%D0%BB%D0%BA%D0%B0%D1%82%D0%B0-%D1%81%D0%B8", "text": "Американският държавен секретар Майк Помпео ще се срещне в петък с украинския президент Владимир Зеленски в Киев. Посещението е част от обиколка, която включва няколко бивши съветски републики, съобщи Държавният департамент на САЩ. Срещата в Киев идва няколко седмици, след като президентът на САЩ Доналд Тръмп бе обвинен в злоупотреба с власт във връзка с Украйна. Освен разговори със Зеленски, Помпео ще се срещне и с министрите на външните работи и на отбраната на Украйна, за да потвърди подкрепата на САЩ за суверенитета и териториалната цялост на страната, според Държавния департамент. Не е ясно дали импийчмънтът на Тръмп ще се бъде дискутиран, каза Ройтерс. Камарата на представителите на САЩ, ръководена от демократите, го наложи на 18 декември заради злоупотреба с власт и възпрепятстване на обвиненията в Конгреса, произтичащи уж от отчетените му усилия да накара Украйна да разследва политическия си конкурент Джо Байдън. Помпео също ще посети Беларус, Казахстан, Узбекистан и Кипър в пътуването, което продължава от петък до следващия вторник.", "date": "2020.01.01", "title": "Помпео ще посети първо Украйна по време на  обиколката си"}
{"url": "http://www.classa.bg/%D1%81%D0%B2%D1%8F%D1%82/item/404297-%D0%BC%D0%B5%D1%80%D0%BA%D0%B5%D0%BB-%D0%BE%D0%B1%D1%81%D1%8A%D0%B6%D0%B4%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BB%D0%B8%D0%B1%D0%B8%D1%8F-%D0%B2-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81-%D0%BF%D1%83%D1%82%D0%B8%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD", "text": "Канцлерът Ангела Меркел обсъди усилията за постигане на дипломатическо решение на конфликта в Либия в два отделни телефонни разговора с турския президент Реджеп Тайип Ердоган и руския президент Владимир Путин, заяви говорител на германското правителство.   „Беше договорена допълнителна размяна за засилване на дипломатическите усилия\", заяви говорителят на правителството в Берлин. Меркел обсъди събитията в Сирия с Ердоган и Путин по време на телефонните разговори, които се проведоха в неделя\".   Турция, която по-рано предупреди, че конфликтът в Либия рискува да изпадне в хаос, се стреми да ускори приемането на законодателство в парламента си, което да позволи на Анкара да изпрати войски в северноафриканската страна.", "date": "2020.01.01", "title": "Меркел обсъжда дипломатическо решение за Либия в телефонни разговори с Путин и Ердоган"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/404298-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D1%80%D1%83%D0%B5%D0%BD-%D0%B2%D0%BB%D0%B0%D0%B4%D0%B8-%D0%B3%D0%BE%D1%80%D0%B0%D0%BD%D0%BE%D0%B2-%D0%BD%D0%B8-%D0%BF%D0%BE%D0%B4%D0%BA%D0%B0%D0%BD%D1%8F-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%BF%D1%80%D0%B8%D0%B1%D0%B8%D1%80%D0%B0%D0%B9%D1%82%D0%B5-%D1%81%D0%B5-%D0%BD%D1%8F%D0%BC%D0%B0-%D0%BB%D0%B8-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0-%D0%B2%D0%B0%D1%81", "text": "  Премиерът пое ангажимент да бъдат ускорени дейностите по строително-ремонтните работи на пътя Айтос – Провадия Нанков ще е в Перник, докато видя как се работи, сподели с посрещачите си в Руен премиерът Бойко Борисов. Министър-председателят е на инспекция в Бургаска област. Посрещачите му обясниха, че най-лекият проход през Стара планина е Руенският. Влади Горанов ни наблюдава във Фейсбук и подканя: \"Хайде, прибирайте се! Няма ли Нова година за вас?\", каза им Борисов. Във Фейсбук премиерът Борисов написа:  По-късно от правителственият пресцентър обобщиха визитата на премиера в Руен. Само един месец от четирите години се занимавам с избори, после – всички кметове са ми любими и еднакви, заяви министър-председателят Бойко Борисов в община Руен, където се срещна с представители на местната власт. Кметът на Руен Исмаил Осман (ДПС) благодари за подкрепата, която правителството оказва на общините и по-специално по отношение на инфраструктурните проекти. Конкретно за населените места в рамките на община Руен кабинетът е отпускал средства за ремонти на улици и за изграждане на спортни обекти. „Нали искаме да задържим хората тук, а не да идват в София или Бургас. Виж каква красота е. Така че – уважавайте се, помагайте си“, добави премиерът Бойко Борисов. Министър-председателят пое ангажимент да бъдат ускорени дейностите по строително-ремонтните работи на пътя Айтос – Провадия. Проектът се финансира от Оперативна програма „Региони в растеж“ 2014-2020 г. Айтоският проход е най-удобната и бърза връзка за шофьорите от Варненска област с автомагистрала „Тракия“. Премиерът Борисов изтъкна, че се работи усилено по множество инфраструктурни обекти в страната, като специално акцентира върху АМ „Хемус“ и АМ „Струма“. „Хемус е жизненоважен. Обещавам и ще го правим!“, категоричен беше премиерът.      ", "date": "2020.01.01", "title": "Борисов в Руен: Влади Горанов ни подканя във Фейсбук - Прибирайте се! Няма ли Нова година за вас!"}
{"url": "http://www.classa.bg/%D1%81%D0%B2%D1%8F%D1%82/item/404299-%D1%80%D1%83%D1%81%D0%B8%D1%8F-%D0%B8-%D1%83%D0%BA%D1%80%D0%B0%D0%B9%D0%BD%D0%B0-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BC%D0%B8%D0%BD%D1%83%D1%82%D0%B0-%D1%81%D0%BA%D0%BB%D1%8E%D1%87%D0%B8%D1%85%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D1%82%D1%80%D0%B0%D0%BD%D0%B7%D0%B8%D1%82-%D0%BD%D0%B0-%D0%B3%D0%B0%D0%B7", "text": "Руските и украински държавни енергийни гиганти \"Газпром\" и \"Нафтогаз\" постигнаха пробивно споразумение за продължаване на транзита на руски природен газ до европейските страни, чрез украинската тръбопроводна мрежа. Пакетната сделка, възстанови баланса на интересите между страните, заяви изпълнителният директор на \"Газпром\" Алексей Милър, отбелязвайки, че руският енергиен гигант \"направи всичко възможно и още веднъж доказа, че е отговорен доставчик и надежден партньор. \" Споразумението ще осигури транзита на руски газ по тръбопроводите на украинска територия през следващите пет години, разкри украинският президент Владимир Зеленски и добави, че Киев е готов да получи над 7 милиарда долара от Москва по сделката. След изтичане на настоящия договор страните ще имат възможност да удължат сделката с още 10 години, пише Зеленски в публикация във Фейсбук. В съответствие със сделката украинският Нафтогаз ще транзитира 65 милиарда кубически метра руски газ през 2020 г. и 40 милиарда кубически метра годишно през периода 2021-2024 г., потвърди украинският лидер. Всички правни въпроси, съществуващи между двете компании, са уредени, потвърди в изявление Газпром, като отбеляза, че страните също се споразумяха да не образуват съдебни дела във връзка с транзитния договор от 2009 г., който изтича през януари. Двете страни подписаха документите в понеделник след маратонски петдневни преговори във Виена, тъй като старото споразумение изтича на 31 декември. Миналата седмица Русия и Украйна постигнаха „по принцип\" споразумение за удължаване на договора за газ и оттогава работят по окончателните документи. Делегациите трябваше да определят как руският Газпром ще си сътрудничи с украинския оператор на националната газова система и как ще бъде организиран транзитът на синьото гориво, както и да се финализира споразумение за отпадане на реципрочните претенции.", "date": "2020.01.01", "title": "Русия и Украйна в последната минута сключиха сделка за транзит на газ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/404301-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%BE%D0%BA%D0%B0%D1%82%D0%BE-%D0%B1%D1%81%D0%BF-%D0%B1%D0%B5%D1%88%D0%B5-%D0%BD%D0%B0-%D0%B2%D0%BB%D0%B0%D1%81%D1%82,-%D1%85%D0%BE%D1%80%D0%B0%D1%82%D0%B0-%D0%B8%D0%B7%D0%BB%D0%B8%D0%B7%D0%B0%D1%85%D0%B0-%D0%BE%D1%82-%D0%BC%D0%BE%D1%80%D0%B5%D1%82%D0%BE-%D1%81-%D1%80%D0%B0%D0%B7%D1%81%D1%82%D1%80%D0%BE%D0%B9%D1%81%D1%82%D0%B2%D0%BE", "text": "На въпрос как ще отговори на критиките на БСП, които вчера заявиха, че ще поискат вот на недовериесрещу правителството за провал в политиката по околната среда и водите заради водната криза в Перник, той отговори: \"Докато 100-годишната партия на Корнелия Нинова беше на власт, не беше направена нито една пречиствателна станция на морето. Плувахте в... какво? Хората както влизаха в морето, излизаха с разстройство... Точно БСП ли ще ни говорят за чист въздух и околна среда? Нали при тях се построи \"Кремиковци\", да не говорим за азотно-химическите заводи, които бълваха по Стара Загора и Враца отрови. Ще оставим опозицията да критикува, това им е работата. Ние ще строим както досега. Спазваме се обещанията, резултатите са видими и хората затова ни се доверяват\".       Премиерът Бойко Борисов направи поредната си обиколка с джип в навечерието на Нова година. Този път той инспектира работата по пътя от магистрала \"Тракия\" към Поморие и Слънчев бряг. Местни жители го посрещнаха с питка, гайди и сурвачки за двамата му внуци. \"5-километровият обход на Поморие трябва да е готов за летния сезон. С него ще бъде довършено цялото разширение на пътя Бургас-Слънчев бряг. Останалите участъци вече са пуснати в експлоатация. Така трафикът от АМ \"Тракия\" към курортите няма да влиза в Бургас. Няма как да има туризъм без нужната довеждаща инфраструктура. Преди в Поморие имаше огромни колони от коли през лятото, катастрофи, жертви. Сега трафикът ще се облекчи значително. Строителните дейности напредват, всичко ще бъде готово в срок\", заяви Борисов пред журналисти, в присъствието на кмета на Бургас Димитър Николов (ГЕРБ), за когото се пошегува, че дори \"Деси Радева го хвали\", затова е дошъл да види \"дали не е станал преврат\". На въпрос как ще отговори на критиките на БСП, които вчера заявиха, че ще поискат срещу правителството за провал в политиката по околната среда и водите заради водната криза в Перник, той отговори: \"Докато 100-годишната партия на Корнелия Нинова беше на власт, не беше направена нито една пречиствателна станция на морето. Плувахте в... какво? Хората както влизаха в морето, излизаха с разстройство... Точно БСП ли ще ни говорят за чист въздух и околна среда? Нали при тях се построи \"Кремиковци\", да не говорим за азотно-химическите заводи, които бълваха по Стара Загора и Враца отрови. Ще оставим опозицията да критикува, това им е работата. Ние ще строим както досега. Спазваме се обещанията, резултатите са видими и хората затова ни се доверяват\". По думите на министър-председателя, ако работниците \"се стегнат, до края на май месец трябва да направят\" пътя. \"Искам да е готово за края на май, максимум за 13 юни\", пошегува се той с датата на своя рожден ден. \"Нова година ще посрещнем май месец\", добави Борисов. Той изрази задоволство, че работата върви с пълна пара, както и че времето позволява да се напредне в строежите на магистрали и пътища. \"Помня преди 3-4 години на 31 декември извозвахме хора, два метра сняг, сега е страшна суша, 5-6 градуса, дано завали сняг\", каза премиерът, като отбеляза, че 31 декември е прекрасен работен ден.  Той изтъкна още, че всичко това става възможно, благодарение на добрата работа на държавата, чиито брутен вътрешен продукт към момента е 120 милиарда лева. \"Гоним 130 милиарда БВП, затова правим и 4-лентови магистрални пътища\", заяви Борисов. По думите му, докато трасета като настоящото се изграждат, това не се вижда, а после бързо се забравя какво е било преди.  По-късно премиерът отиде в бургаското село Камено, където беше посрещнат с народни танци. \"Камено се развива добре. Каквото е поискал кметът, винаги сме му помагали. Отпуснахме средства за ремонт и на площада, и на обходния път. Църквата в града пък е обновена с дарения на граждани. Вярвам, че хората ще се радват и ще пазят новите си придобивки. През лятото голяма част от пътуващите към Южното Черноморие минаваха през центъра на Камено, създавайки опасност за жителите на града. Затова правителството отпусна целево над 2 млн. лв. за извърването на дългоочаквания ремонт на обходния път на Камено, с който ще изведем трафика от населеното място. Отсечката от 2.2 километра ще бъде изградена изцяло. На място вече има техника и работници, всичко е осигурено на строителите. Кметовете на Бургас и Камено, както и работниците по обекта, ме увериха, че обходният път ще е готов до 2 месеца\", заяви той.    ", "date": "2020.01.01", "title": "Борисов: Докато БСП беше на власт, хората излизаха от морето с разстройство"}
{"url": "http://www.classa.bg/%D1%81%D0%B2%D1%8F%D1%82/item/404294-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D0%BF%D0%BB%D0%B0%D0%BD%D0%BE%D0%B2%D0%B5-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D0%B3%D1%8A%D0%BD%D1%8F-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD", "text": "Талибаните отрекоха съгласието си за прекратяване на огъня в Афганистан, след като се завъртяха слуховете за потенциално споразумение, което би довело до намаляване на боевете, предаде АФП. \"През последните няколко дни някои медии пускат неверни съобщения за прекратяване на огъня\", казва талибаните в изявление, добавяйки, че „нямат такива планове.\" Афганистан се бори също с продължаващ политически спор, след като бяха обявени предварителни резултати от последните президентски избори, които поставят президента Ашраф Гани на път да си осигури втори мандат. Талибаните отказаха да преговарят с правителството, което кара мнозина да се опасяват, че борбата срещу афганистанските сили ще продължи, дори ако САЩ осигурят споразумение с бойците, за да се оттеглят.", "date": "2020.01.01", "title": "Талибаните нямат планове за прекратяване на огъня в Афганистан"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404293-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B5%D0%BA%D0%B0-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B4%D0%BE%D0%BD%D0%B5%D1%81%D0%B5-%D0%B7%D0%B4%D1%80%D0%B0%D0%B2%D0%B5-%D0%B8-%D0%B1%D0%BB%D0%B0%D0%B3%D0%BE%D0%B4%D0%B5%D0%BD%D1%81%D1%82%D0%B2%D0%B8%D0%B5-%D0%B2%D1%8A%D0%B2-%D0%B2%D1%81%D0%B5%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%BE%D0%BC", "text": "Президентът Румен Радев отправи пожелания за здраве и благоденствие във всеки български дом. По време на традиционното си новогодишно обръщение държавният глава пожела на българите да посрещнат с вяра в доброто, в себе си и в бъдещето новата 2020 година. Ето какво още каза президентът в новогодишното си обръщение: Скъпи сънародници, Новогодишните празници отново ни събират. Сгряват ни с топлината на дома и на близките хора. Изпълват ни с надежда за здраве и щастие. Както в новогодишната баница има късмет за всеки от семейството, така и в обществото ни трябва да има грижа и място за всички - за възрастните и самотните, за хилядите българи, които днес се борят с недоимъка и най-вече за децата на България, защото невидимите мостове на духа и добротата са по-трайни от съградените с човешка ръка. Именно те ще свържат днес българите, обединени от любовта към родината и надеждата за по-добро бъдеще. Изтичащата 2019 година отново ни припомни, че демокрацията и благоденствието изискват нашето постоянно усилие, че когато се примирим и престанем да сме взискателни, изборите се опорочават. Решенията за бъдещето ни се вземат на тъмно. Парите ни се харчат безотговорно. Непрекъснато се отчитат успехи, докато нищетата се множи, а качеството на живот пада драстично. Достъпът до вода и въздух се превръща във въпрос на оцеляване, а липсата на възмездие и справедливост разколебава вярата ни в утрешния ден. ... но нека не забравяме, че сме народ със славна история, който и в най-тежки изпитания е намирал пътя към свободата и напредъка, като се е обединявал срещу грабителството, неправдата и безчестието. Вярвам, че имаме силите и куража де се справим с предизвикателствата и днес! Народ, който е бил сред водещите в културното развитие на Европа и пример за изграждане на просветена държавност, не може днес да се задоволява с плахи амбиции и последни места в европейските класации. Нашето общество ще преуспява, когато обединим усилия в името на достойнството и благоденствието на българския народ. Когато на почит са образованието, науката и културата, а талантът, трудолюбието и почтеността са водеща обществена ценност. Когато осъзнаем своята сила и отговорност. Имаме смелостта да отстояваме истината и възпитаме институциите да работят прозрачно и ефективно в интерес на обществото. Скъпи сънародници, секунди ни делят от новата 2020 година! Нека я посрещнем с вяра в доброто, в себе си и в бъдещето. Нека напредваме непоколебимо към онази България, в която децата ни ще искат да остават и ще се гордеят. И преди да отправим благопожелания, нека вдигайки чашите, благодарим на всички наши близки и приятели за подкрепата, за доверието и обичта. Да благодарим и на тези, които в празничната нощ са на работното място и на своя пост. Да пожелаем спорна година и на нашите сънародници, пръснати по всички краища на света. Нека новата година донесе здраве и благоденствие във всеки български дом. Да ни е честита новата 2020 година!", "date": "2020.01.01", "title": "Президентът: Нека новата година донесе здраве и благоденствие във всеки български дом"}
{"url": "http://www.classa.bg/%D1%81%D0%B2%D1%8F%D1%82/item/404300-%D0%B0%D1%81%D0%B0%D0%BD%D0%B6-%E2%80%9E%D0%B1%D0%B0%D0%B2%D0%BD%D0%BE-%D1%83%D0%BC%D0%B8%D1%80%D0%B0%D0%BC-%D1%82%D1%83%D0%BA%E2%80%9C", "text": "Джулиан Асанж звучеше като черупка на мъжа, който някога е бил, по време на телефонно обаждане на Бъдни вечер, разказа британският журналист Смит Вон, като отбеляза, че основателят на WikiLeaks има проблеми с говора и изглежда, като че е дрогиран. На Асанж бе позволено да направи само едно обаждане от затвора с максимална сигурност в Белмарш в югоизточен Лондон за коледните празници, надявайки се да му напомни за света отвъд затвора. „Мисля, че той просто е искал няколко минути бягство и да съживи щастливите спомени\", казва Смит, добавяйки, че Асанж е прекарал празник в дома си през вече далечната 2010 г. Краткият разговор обаче далеч не е бил весел, а състоянието на Асанж се влошавало все по-очевидно по време на разговора. „Речта му беше заглушена. Той говореше бавно - продължи журналистът. „Джулиан е ясно артикулиращ, много ясен човек, когато говори. А звучеше ужасно ... беше много смущаващо да го чуя да казва: Аз бавно умирам тук. \" Смит не е първият, който повдига този въпрос, но британските власти засега отказват да разкрият дали Асанж е получил психотропни наркотици в затвора, настоявайки само, че не го „малтретират\". Но като се има предвид, че той е \"държан затворен в продължение на 23 часа на ден\", след като молбите на много лекари да изследват физическото му състояние са отхвърлени, Смит казва, че му е трудно да повярва на служителите и техните думи. „Просто не разбирам защо той е в затвора в Белмарш. Защо е затворник. Той не представлява опасност за обществото. \" Обяснението може да е толкова просто, колкото да си отмъстиш на някой, дръзнал да каже истината за властта, смята Смит и това да стане пример за всеки, който поиска да следва водещата роля на Ассанж в борбата срещу държавната и корпоративната тайна. Специалният докладчик на ООН за изтезанията Нилс Мелцер публикува писмо до правителството на Обединеното кралство, с което иска да се прекрати задържането на Джулиан Асандж, като предупреждава, че здравето му може скоро да достигне „критичен\" етап, включително до риск от смърт.", "date": "2020.01.01", "title": "Асанж: „Бавно умирам тук“"}
{"url": "http://www.classa.bg/%D1%81%D0%B2%D1%8F%D1%82/item/404302-%D1%87%D0%B5%D1%81%D1%82%D0%B8%D1%82%D0%B0-%D0%BD%D0%BE%D0%B2%D0%B0%D1%82%D0%B0-2020-%D0%B3-%D0%BE%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F", "text": "Екипажът на МКС добре се подготви за новогодишното парти. Стените на МКС, обикаляща около Земята на надморска височина над 400 км, са украсени и елхата плува в безтегловност между модулите. Празничното настроение на борда на МКС беше заснето във видеоклип, публикуван от руската космическа агенция Роскосмос. Има портокали, сладкиши, играчки и банери с тематика за Нова година, подготвени от екипажа за празненствата. Традиционният чорап за подаръци също е там, прикрепен към една от стените. Дядо Мраз ще трябва да направи огромен обход в новогодишната нощ, за да може да постави някои подаръци там, но шейните му без съмнение са в състояние да достигнат скорост от над 11 км в секунда, необходима за победа над гравитацията на Земята и път в Космоса. Руските космонавти Олег Скрипочка и Александър Скворцов записаха новогодишни поздрави на тези, които са на Земята, казвайки, че „в последния ден на годината се събираме, за да кажем няколко топли думи и да пожелаем всичко най-добро на онези, които са ни скъпи. Ние, голямото международно семейство на МКС, правим същото. \" Освен руснаците, в момента на борда на МКС са американските астронавти Джесика Мейр, Дрю Морган и Кристина Кох; както и италианският космически оператор Лука Пармитано. Да си пожелаем един на друг големи постижения, невероятни открития, както и радост, щастие, добро здраве и благополучие. Честита Нова година!", "date": "2020.01.01", "title": "Честита Новата 2020 г. от Международната космическа станция"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404283-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D1%89%D0%B5-%D0%BF%D0%BE%D0%BC%D0%BD%D0%B8-%D1%86%D1%8F%D0%BB-%D0%B6%D0%B8%D0%B2%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%82%D0%B8%D1%80%D0%B0%D0%B6-%D0%BE%D1%82-%D1%82%D0%BE%D1%82%D0%BE%D1%82%D0%BE", "text": "След тегленето на печелившите числа в 104-ия тираж на числовите игри на Български спортен тотализатор, джакпотите в тях продължават да нарастват. За първия за 2020 г. тираж на 02 януари печалбите в игрите ще достигнат 9 355 000 лева. Джакпотът в играта 6/49 ще бъде 5 250 000 лева, в 6/42 – 865 000 лева. В играта 5/50 сумата е до 3 000 000 лева, а в Тото Джокер – 30 000 лева. Печелившите комбинации в игрите, които бяха изтеглени на живо в предаването на СПОРТ ТОТО в ефирите на БТВ и БНТ, са: „Тото 2 - 6 от 49\" – 48, 38, 14, 44, 39, 3; Печалби от играта: Има шестима късметлии, които са познали пет от шестте печеливши числа и всеки от тях грабна по 13 664 лева. За да отбележи Нова Година подобаващо, БСТ осигури допълнителна печалба в 104-ия тираж - чисто нов луксозен автомобил Ягуар ХЕ, който отиде при късметлия от Благоевград. Печелившият беше определен чрез жребий, измежду всички залози, участващи в тиража. „Тото 2 - 5 от 35\", първо теглене – 16, 1, 27, 28, 12; второ теглене – 3, 33, 12, 20, 6; Печалби от играта: В първо теглене на играта един късметлия позна печелившата комбинация и ще прибере 34 857 лева. Във второ теглене също един щастливец позна цялата печеливша комбинация и печели 34 857 лева. „Тото Джокер\", 3-те двойки позиции и цифри – 2/8, 1/0, 6/4; Печалби от играта: Шестима щастливци са познали комбинацията от позиции и цифри и всеки от тях ще прибере по 8 962 лева. „Тото 2 – Рожден ден\" – 01 (година), 1 (месец януари), 9 (дата), 1 (понеделник - ден от седмицата); „Тото 2 - 6 от 42\" – 37, 39, 23, 27, 22, 14 + 16 (допълнително число за Втори тото шанс на играта - „Пари плюс\"); Печалби от играта: Има четиринадесет късметлии, които са познали пет от шестте изтеглени числа и печелят по 1 272 лева. Тази вечер един късметлия от град Раднево позна пет от шестте печеливши числа, както и допълнителното число за „Пари плюс\". Така той ще прибави към своята петица 15 000 лева. За следващия тираж наградният фонд в играта ще стартира от 5 000 лева. „Тото 2 - Зодиак\" – 11, 15, 21, 35, 30 + 3 (зодия близнаци) Печелившите числа в игрите Втори тото шанс на „Тото 2 - 5 от 35\" и Втори тото шанс на „Тото 2 – 6 от 49\", които бяха изтеглени в петък, 27 декември, за 103-ия тираж, са: „Втори тото шанс\" на „Тото 2 – 6 от 49\" – 38, 25, 20, 28, 4, 10 + 30 (допълнително число); Печалби от играта: По повод Стефановден, от СПОРТ ТОТО дадоха три допълнителни печалби – ЛЕД телевизори, за празника. Тримата късметлия, които ще се наслаждават на бонус печалбите са от градовете Ловеч, Шумен и Плачковци. „Втори тото шанс\" на „Тото 2 – 5 от 35\" – 1, 25, 18, 21, 24 + 1, 1; Печалби от играта: Двама късметлии от градовете Свети влас и Съединение спечелиха по 5 000 лева. В тях участваха всички играни комбинации за играта „Тото 2 - 5 от 35\" и „Тото 2 – 6 от 49\" за предходния 103-ия тираж без допълнителен залог. Днес, 31 декември, бяха изтеглени печелившите комбинации за 104-ия тираж в игрите Втори тото шанс на „Тото 2 – 5 от 35\" и Втори тото шанс на „Тото 2 – 6 от 49\". Те са: „Втори тото шанс\" на „Тото 2 – 6 от 49\" – 46, 7, 23, 9, 39, 12 + 8 (допълнително число); „Втори тото шанс\" на „Тото 2 – 5 от 35\" – 9, 14, 5, 17, 11 + 1, 1; Печалби от играта: Седем късметлии си разделиха наградния фонд от 10 000 лева, като всеки от тях печели по 1 428 лева. В тях участваха всички играни комбинации за игрите „Тото 2 – 5 от 35\" и „Тото 2 – 6 от 49\" за 104-и тираж без допълнителен залог. Възможните печалжи във Втори тото шанс на играта „Тото 2 – 6 от 49\" достигат до 150 000 лева, а в „Тото 2 – 5 от 35\" – до 200 000 лева, без допълнителен залог. Залози за игрите на Български спортен тотализатор се приемат във всички тото пунктове и в партньорски обекти, обозначени със стикер СПОРТ ТОТО, както и онлайн на интернет страницата www.toto.bg.", "date": "2020.01.01", "title": "Благоевградчанин ще помни цял живот последния тираж от тотото"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404284-%D0%BA%D0%BE%D0%BC%D0%B0%D1%80%D0%B4%D0%B6%D0%B8%D1%8F-%D1%81%D1%8A%D0%B4%D0%B8-%D0%BA%D0%B0%D0%B7%D0%B8%D0%BD%D0%BE", "text": "Канадецът Таруайндър Шокар е завел дело срещу Caesars Windsor Resort and Casino за това, че \"му е позволило\" да прогирае 342 хил. долара по време на серия от посещения през октомври 2013 г., предаде Newsweek, цитиран от money.bg. Според ищеца, те са се възползвали от факта, че той страда от компулсивно разстройство по отношение на хазарта. Освен обезщетение за загубената сума, той настоява и за компенсация в размер на 500 хил. канадски долара (или около 381 хил. щатски долара). Делото е било заведено скоро след инцидента, но то едва наскоро е достигнало до Върховния съд в Уиндзор. \"Нашата позиция е, че той е компулсивен комарджия и казиното или добре е знаело това, или е трябвало да бъде наясно със състоянието му\", посочва адвокатът на Шокар Иън Маккинън. Интересното е, че не дълго преди да попадне в Caesars Windsor Resort and Casino ищецът е опитал да се самоубие като е скочил пред автобус. Причината е, че е проиграл всичките си средства в друго казино. Въпреки тежките си травми, той е получил 342 хил. долара от застрахователната си компания, които в последствие също е изгубил в казиното. Не е учудващо, че той има червен картон от много други казина заради поведението и състоянието си. Въпреки това той е бил насочен към Caesars Windsor Resort and Casino от гид по време на посещението си в Уиндзор, САЩ, който се намира точно до границата с Канада. По думите на самия Шокар, когато от управата на заведението са разбрали, че той иска да заложи огромна сума пари, те са започнали да го третират като VIP персона, подарявали са му алкохол и са му позволили да залага в нетрезво състояние. През първата си вечер в казиното, на 17 октомври 2013 г., той е изгубил приблизително 92 хил. долара Няколко дни по-късно към тези загуби той е добавил още 250 хил. към тях. От казиното посочват, че загубите на клиента им са изцяло по негова вина. По думите на адвоката им, предвид проблемите си Шокар не е трябвало да влиза в него изначално. Те отричат и обвинението, че са му сервирали неразумно големи количества алкохол.", "date": "2020.01.01", "title": "Комарджия съди казино"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404285-%D0%BD%D0%B5%D0%B9%D0%BC%D0%B0%D1%80-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%BE%D1%82%D0%BE-%D0%B4%D1%83%D0%BF%D0%B5", "text": "Сестрата на футболната звезда Неймар - Рафаела, разгорещи социалните мрежи със снимки по бански. Брюнетката сподели кадри от курорта \"Бара Гранде Бийч\" в родината на кафето, на които показа и типичното \"бразилско дупе\". Тя качи горещите снимки в социалната мрежа \"Инстаграм\", където има внушителните 5,5 милиона последователи.", "date": "2020.01.01", "title": "Неймар си показа бразилското дупе"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404286-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-1-%D1%8F%D0%BD%D1%83%D0%B0%D1%80%D0%B8", "text": "В първият ден на Новата година, трябва по-добре да контролирате чувствата си, включително спомените за неосъществени надежди. Ще е добре, ако вие владеете емоциите, а не те вас. За да запазите ума си ясен и съхраните духовната хармония, е важно да спазвате вътрешен баланс, това ще ви помогне да избегнете крайности и загуба на равновесие. Днес са нежелателни любовните и други инициативи. За вас този ден, ще е оцветен с носталгия, любов, романтика, чувственост или мистика. Добър шанс ще имат активните, те ще изпълнят важна задача и ще изтръгнат допълнителен бонус от съдбата. Но за повечето от вас, основният новогодишен подарък ще бъдат положителните емоции, и не само във връзка с моментния комфорт: приятните спомени от миналото, ще ви помогнат да погледнете в бъдещето по-уверено. Днес много от вас, ще почувстват прилив на енергия. Въпреки това общата атмосфера на деня, не благоприятства бурните инициативи. Не трябва да хабите много енергия за забавления, скоро вашият потенциал ще намери по-полезно приложение. По-добре е пред шумната компания, да предпочете по-интимна обстановка, в която да дадете воля на чувствата си.   Първият ден на Новата година, ще ви припомни за стойността на партньорството, баланса на интересите и хармонията на чувствата. Ако искате да се присъедините към компания, да намерите любовта или да се сближите с любим човек, важно е да покажете дипломация, а също така, в зависимост от контекста на връзката, да успеете да предизвиквате съчувствие, доверие, приятелски емоции или еротично привличане. За да направите първият ден на Новата година перфектен, трябва да се погрижите за своето физическо и душевно самочувствие, както и за комфорта на скъпите ви същества. Не е излишно предварително да си направите план, как ще прекарате деня. В този ден повече от веднъж ще бъдете изненадани от себе си. Например, с мълчание или с остра чувствителност. Днес, ще имате всички необходими условия за духовна хармония и общ баланс. Идеалният вариант е да прекарате деня, в обществото на любимия човек или близките. Например, децата, домашния любимец или стар приятел, с който се разбирате без думи. В първият ден на Новата година, може да разчитате на късмет: шансовете са големи, да излезете без сериозни последствия, дори и от много съмнително приключение. В първият ден на Новата година за вас ще е много важно, да се чувствате емоционално комфортно. Това ще бъде по-ценно от битовите удобства или материалната стабилност. Както у дома, така и на гости, добре ще ви влияе приятната атмосфера, редът, надеждността. Не е желателно да започвате нов роман, но с постоянният партньор връзката може да се задълбочи. Днес не се увличайте от интелектуално общуване, ако искате пълна емоционална и интимна хармония с любимия човек. В първите часове на Новата година не е време да сияете със знания или да водите дълги философски разговори. Препоръчителни ще са силните, но сдържани чувства: изпитана страст, дълбока обич. Подходящи ще са ценните подаръци, знаците на внимание съчетани със сериозни намерения.   Първият ден на Новата година за вас ще има конкретно, материално изражение и не заради банална меркантилност. Вие или вашите близки, ще сте склонни да гледате на силата на чувствата и сериозността на намеренията, през призмата на материалното. Ще подарите или ще се надявате да получите нещо ценно, полезно и не съвсем обичайно като подарък. Специална радост ще предизвикат, редките предмети или такива с мистични или чувствени нотки. В първият ден на Новата година, може спокойно да заложите на магнетичната си привлекателност. Тя ще е достатъчна, за да не бъдете лишени от внимание и късмет. Много от вас, инстинктивно ще избягват импровизациите, като ще предпочитат да действат строго и по-старомоден начин. В дългогодишни взаимоотношения и проекти, ще получите още един шанс, от който е по-добре да се възползвате веднага. В първият ден на Новата година, може да бъдете лишени, да демонстрирате някой ваши ключови предимства. Коварната съдба може да ви отнеме шанса, да блестите с красноречие или да използвате обширните си връзки и контакти. Но затова пък обстоятелствата ще са много благоприятни, за създаване на уютни семейни събирания, перфектни партита или интимна любовна среща. Първият ден на Новата година, може да предизвика пристъп на носталгия или вълна от други дълбоки чувства. Много от вас, ще се почувстват на кръстопът. Трудното минало, може да ви се стори по-добро, от неизвестното бъдеще. Добре е да имате някаква опора в този момент, дългогодишно хоби, емоционална подкрепа от стар приятели или любовта на партньора. Контролирайки чувствата си, е важно да не ги подтискате и криете.", "date": "2020.01.01", "title": "Дневен хороскоп 1 януари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/404287-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BA%D0%B0%D0%BA%D0%B2%D0%B8%D1%82%D0%BE-%D1%81%D0%BC%D0%B5-%D0%BD%D0%B8%D0%B5,-%D1%82%D0%B0%D0%BA%D0%B0%D0%B2%D0%B0-%D0%BD%D0%B8-%D0%B5-%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0", "text": "Общият ни дом - държавата страда от хронични проблеми и неуредици. А ние се държим така, сякаш това изобщо не ни засяга. Нехайството ни обаче има цена, която всички плащаме.       Коментар от Ясен Бояджиев.   Довечера ще си честитим новата година и ще си пожелаем да е по-добра. Както и много други хубави неща, някои от които, разбира се, може и никога да не се сбъднат. Точно като това, което ще си пожелая тук. Но пък знае ли човек... Нашето и общото (чуждото) Това пожелание започва с една, струва ми се, доста поучителна история отпреди много години. Някъде в средата на 80-те моя близка позната от Норвегия пристига за първи път в София на специализация. В студентското общежитие, в което се настанява, силно я впечатлява следният контраст: в стаите, макар и обзаведени бедно, било чистичко, спретнато, подредено, а в помещенията, ползвани от всички - изпочупено, разхвърляно и мръсно.      Чудела се защо е така и попитала някои от хората, с които съжителствала. Всички повтаряли едно и също – стаите са си наши, а останалото е общо, тоест, чуждо. За нея това обяснение било напълно неразбираемо. Защото, макар и да била родена и израснала в подобни, че дори и по-бедни условия (доста преди разумното използване на природните ресурси и човешките усилия да превърнат нейната родина в една от икономически и социално най-развитите държави в света), тя била възпитана и научена на точно обратното отношение. По-късно съдбата свързала живота й с нашата страна и днес тя познава отлично България и българите. Но споменът за това първо впечатление и учудването от него остават. Средата, която обитаваме Може би защото оттогава нищо не се е променило и преобладаващото отношение към „нашето и общото (чуждото)“ си е останало същото (не само в студентските общежития). Не съм сигурен доколко личното ни пространство е чисто и подредено, но във всеки случай средата, която обитаваме и ползваме всички, като цяло е в същото грозно и окаяно състояние. Едва ли има нужда от примери – те са навсякъде, накъдето и да се обърнеш. Даже когато някой вложи усилия и грижа, за да направи и остави нещо за другите, веднага се намира друг, който да го съсипе. Промяната в това отношение не е въпрос само на възможности или на по-добро управление, защото няма пари и власт, които да могат да насмогнат на тази ирационална разрушителна сила. Нашият общ дом Въпросът обаче далеч не е само за реда и мръсотията в заобикалящата ни среда. Историята с почудата на моята норвежка приятелка може да бъде поучителна и заради нещо още по-голямо и важно - държавата като наш общ дом и отношението ни към него. Този общ дом също страда от хронични проблеми и неуредици, а на всичкото отгоре има конструктивни недостатъци. Покривът тече, канализацията мирише, атмосферата е зловредна. Често електроинсталацията дава на късо, отоплението не топли, а водата спира (понякога и в буквалния смисъл). На всичко отгоре за домоуправители сме назначили (сякаш излъчени с конкурс) някои от най-невежите, лъжливите и крадливите измежду нас. Поради некадърност или в своя изгода те, вместо да укрепват и ремонтират сградата, задълбочават батака в нея. Подкопават, разбиват и отмъкват носещите й елементи, каквито са, например, правото, законът, разделението на властите и независимата съдебна система. През това време не спират да повтарят, че всичко е стабилно и отива на все по-добре. Сякаш не ни засяга А ние им вярваме или се правим, че им вярваме. Не ни интересува и хич не искаме да знаем какво става навън, сякаш то изобщо не ни засяга. Това нехайство обаче си има цена, която, по един или друг начин, всички плащаме. Не можем да очакваме животът в малките ни стаички да стане по-богат, по-добър и по-достоен, докато в общежитието цари хаос и разруха. На мнозина, впрочем, им писна да чакат и да плащат тази цена и заминаха да си търсят друг дом. Разбира се, далеч не всички тук са такива. Има много хора, които ценят и пазят съграденото от другите и сами се опитват да подредят и очовечат заобикалящата ни среда. Които отказват да се примирят с безобразията в общия ни дом и са готови да се борят с тях. Видимо обаче, засега те са малцинство. Изглежда даже, че това малцинство се смалява все повече и повече. Затова нека си пожелаем през новата година тази тенденция да се обърне и поне да започне натрупването на онази критична маса от будни и ангажирани хора, необходима за всяка промяна. Много е вероятно това пожелание пак да не се сбъдне. Но пък знае ли човек...", "date": "2020.01.01", "title": "България: каквито сме ние, такава ни е и държавата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404288-%D1%81%D0%B2%D0%B5%D1%82%D0%B8-%D0%B2%D0%B0%D1%81%D0%B8%D0%BB%D0%B8%D0%B9-%D0%B2%D0%B5%D0%BB%D0%B8%D0%BA%D0%B8,-%D0%B0%D1%80%D1%85%D0%B8%D0%B5%D0%BF%D0%B8%D1%81%D0%BA%D0%BE%D0%BF-%D0%BD%D0%B0-%D0%BA%D0%B5%D1%81%D0%B0%D1%80%D0%B8%D1%8F-%D0%BA%D0%B0%D0%BF%D0%B0%D0%B4%D0%BE%D0%BA%D0%B8%D0%B9%D1%81%D0%BA%D0%B0", "text": "  Архиепископ на Кесария, вселенски отец и учител на Църквата, основоположник на кападокийското богословие. Роден около 330 г. в Кесария Кападокийска (Мала Азия) в знатно и благочестиво семейство, което се отличавало с непоколебима вяра и християнски добродетели. Св. Василий завършил с отличие кесарийското училище. Тук той се запознал с бъдещия бележит църковен отец св. Григорий Богослов. Образованието му продължило в Константинопол, а по-късно и в Атина - център на културата и просвещението. Младият Василий получил богати познания по философия, литература, риторика, математика, астрономия, медицина, изучавал задълбочено и богословските науки. През 356 г. той се завърнал в родината си и приел св. кръщение. Светската кариера не го привличала. Стремейски се към подвижнически живот, той предприел пътешествие в Сирия, Палестина, Месопотамия и Египет, за да се запознае по-добре с монашеския живот и да намери пример за подражание сред тамошните отшелници. След двегодишно странстване св. Василий основавал монашеско общежитие в близост до Неокесария, на брега на р. Ирис. При него дошъл и св. Григорий. Двамата се отдали на изучаване на Свещеното Писание и съчиненията на църковните отци и писатели, както и на физически труд и молитва.     Този период е белязан от засиленото влияние на арианската ерес, която въпреки осъждането й на Първия вселенски събор (365 г.), бил подкрепен от светската власт и продължил да смущава живота на Църквата. Св. Василий взел дейно участие в борбата срещу арианството.  През 364 г. той се завърнал в Кесария, приел презвитерски сан и станал близък помощник на Кесарийския епископ Евсевий. В продължение на шест години св. Василий се изявил като незаменим пастир за кесарийските християни. След смъртта на еп. Евсевий те го избрали за свой епископ през 370 година. С голяма всеотдайност той организирал създаването на благотворителен институт, като около новопостроения храм бил изграден голям комплекс, съдържащ болница, страноприемница, работилници, училище, жилища за епископа, свещениците, лекарите и служителите, които приютявали болни и недъгави, крайно бедни бездомници и сираци. Св. Василий отделял най-голямо внимание на богословските спорове със савелиани, ариани и македониани и ревностно защитавал православието, които се водели по негово време. Роден малко след Първия вселенски събор, св. Василий отдал целия си живот на теоретическото обосноваване на истината в православното богословие и успява богословски да подготви догматичното изповядване на вярата от Втория вселенски събор (381 г.), проведен само две години след смъртта му. Израз на своята православна вяра и богати духовни дарования, св. отец дал в творенията си, като при това постигнал изумително хармонично съчетаване на теорията с практиката. Така св. Василий се проявил като вселенски учител на Църквата, стремящ се да я запази от ересите и да я укрепи и въздигне като \"стълб и крепило на истината\" (ср. 1Тим. 3:15). Св. Василий вдъхновено разкрил същността на основополагащия християнски догмат за Свeтата Троица (в Adversus Eunomium, De Spiritu Sancto), като разяснил как всяко от Трите Лица на Света Троица е със Свой личен Ипостас с лични отличителни свойства, но при обща за Трите Лица природа. Св. Василий дал ръководство за истински християнски живот в своите монашески правила, тълкувал Свещеното Писание, като особено в изясняването на Шестоднева разкрил големите си богословски, философски и естественонаучни познания, проявил се и като литургист, съставяйки литургия, известна и до днес под името \"Василиева литургия\".", "date": "2020.01.01", "title": "Свети Василий Велики, архиепископ на Кесария Кападокийска"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404289-1-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "На 1 януари 45 г. пр.н.е. Юлианският календар влиза в сила за първи път. През 404 г. е последният известен гладиаторски бой в Рим.  През 630 г. пророкът Мохамед тръгва с армия към Мека, за да завладее града, без да пролее капка кръв.  През 990 г. Киевска Русия приема Юлианския календар.  През 1438 г. Алберт II е коронован за крал на Унгария.  През 1622 г. папската канцелария приема 1 януари за начало на годината (дотогава начало на годината е 25 март).  През 1801 г. италианският астроном Джузепе Пиаци открива Церера - най-големия астероид в Слънчевата система.    През 1801 г. влиза в сила съюзът между Великобритания и Ирландия, създава се Обединеното кралство.  През 1901 г. в София е пуснат първият електрически трамвай.  През 1903 г. крал Едуард VII е провъзгласен за император на Индия.  През 1909 г. за първи път започва изплащането на пенсия във Великобритания.  През 1912 г. Китай става република с първи президент Сун Ятсен.  През 1925 г. в Норвегия столицата Християния е преименувана на Осло.  През 1925 г. американският астроном Едуин Хъбъл обявява откриването на галактики извън Млечния път.  През 1935 г. италианските колонии Киренайка, Триполи и Фезан приемат името Либия.    През 1946 г. император Хирохито се отказва от божествеността си.  През 1948 г. влиза в сила Общото споразумение за тарифите и търговията (ГАТТ), чиято цел е либерализация на международната търговия.    През 1970 г. възрастта за пълнолетие в Англия е намалена от 21 на 18 години.  През 1973 г. Обединеното кралство, Дания и Ирландия се присъединяват към Европейския съюз.  През 1981 г. Гърция се присъединява към Европейската икономическа общност.  През 1986 г. Испания и Португалия се присъединяват към Европейския съюз.  През 1993 г. Чехословакия е преобразувана в две независими държави - Чешка република и Словакия.  През 1994 г. е създадена Европейската икономическа зона.  През 1995 г. Австрия, Финландия и Швеция се присъединяват към Европейския съюз.  През 1995 г. е създадена Световната търговска организация (СТО).  През 1998 г. е създадена Европейската централна банка.    През 1999 г. се появява официално еврото.  През 2002 г. еврото става официална валута в дванадесет страни членки на Европейския съюз.  През 2003 г. отпада държавно установения монопол в българските телекомуникации.  През 2007 г. България и Румъния се присъединяват към Европейския съюз. Словения става тринадесетата страна, която въвежда еврото.", "date": "2020.01.01", "title": "1 януари, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404290-%D1%87%D0%B5%D1%81%D1%82%D0%B8%D1%82%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0", "text": "Честита Нова година, скъпи читатели на    Пожелаваме ви здраве, обич и щастие през 2020 година!   Нека тя бъде изпълнена с добри новини и по-малко пожари - и социални, и реални.   Нека бъде година, в която има по-малко \"-гейт\" и по-малко хейт.   Пожелаваме ви да подхождате с разум и критика към прочетеното, а ние ще се стараем да ви отговаряме със същото.   Пожелаваме ви да не спирате да търсите и да се съмнявате. Желаем ви и зрънце магия в дните.   Вярваме, че ще бъдем заедно и през новата година!", "date": "2020.01.01", "title": "Честита Нова година!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404291-%D1%81%D0%BB%D0%B5%D0%B4-%D0%B2%D1%81%D1%8F%D0%BA%D0%B0-%D0%BA%D1%80%D0%B0%D0%B6%D0%B1%D0%B0-%D1%81%D0%BB%D0%B5%D0%B4%D0%B2%D0%B0-%D0%BA%D1%80%D0%B8%D0%B7%D0%B0,-%D0%B0-%D0%B2%D1%81%D1%8F%D0%BA%D0%B0-%D0%BA%D1%80%D0%B8%D0%B7%D0%B0-%D0%B5-%D0%B4%D0%BE%D0%B1%D1%8A%D1%80-%D0%BF%D0%BE%D0%B2%D0%BE%D0%B4-%D0%B7%D0%B0-%D0%BA%D1%80%D0%B0%D0%B6%D0%B1%D0%B0", "text": "По всички новини, по всички медии се говори за Перник и “извънредни мерки”. Обаче в поредицата репортажи и включвания се видя само един багер. Милиони за яз. стена – една снимка няма. Още милиони за пречиствателни станции – една снимка няма. Милиони за рождения ден на благодарния нещастен ляв пернишки кмет – има снимка колко е щастлив и как подаква на падишаха. А на Перник им трябва багер. Багери. Обаче дотук броя 120 млн, 32 млн, 35 млн, пийте милиони. Възможно ли е след всяка кражба да следва криза, а всяка криза да е добър повод за кражба. Живи ли сте, бе маскари?!    ", "date": "2020.01.01", "title": "След всяка кражба следва криза, а всяка криза е добър повод за кражба"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404292-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%BD%D0%BE%D0%B3%D0%BE-%D0%B7%D0%B4%D1%80%D0%B0%D0%B2%D0%B5,-%D1%89%D0%B0%D1%81%D1%82%D0%B8%D0%B5-%D0%B8-%D1%81%D0%B8%D0%BB%D0%B8,-%D0%B7%D0%B0-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D0%B8%D0%BC-%D0%B7%D0%B0%D0%B5%D0%B4%D0%BD%D0%BE-%D1%81-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D1%8F%D1%82%D0%B0-%D0%BF%D1%80%D0%B5%D0%B7-%D0%BD%D0%BE%D0%B2%D0%B0%D1%82%D0%B0-2020-%D0%B0-%D0%B3%D0%BE%D0%B4%D0%B8%D0%BD%D0%B0", "text": "Премиерът Бойко Борисов честити новата 2020 година и пожела много здраве, щастие и сили, за да се справим заедно с изпитанията през новата 2020-а година! Посланието си министър-председателят отправи чрез официалната си страница във фейсбук. Ето какво равносметка направи Борисов за изминалата 2019 и какви поздрави отправи за новата година: 2019-а беше добра година за България. Работихме много и във важни посоки - за повишаване на доходите на българите, за ускоряване растежа на икономиката, за увеличаване на чуждестранните инвестиции, за разкриването на нови работни места. Страната ни придобива и най-модерните самолети на Балканите, с което за пореден път затвърдихме евроатлантическия път на България. Не липсваха и предизвикателства и проблеми. Правителството обаче положи всички усилия и предприе необходимите действия за решаването им. И през 2020 г. ще продължим да работим по изпълнението на основните ни приоритети. Инвестициите в образованието и здравеопазването едновременно с реформирането на двата сектора е водещата ни задача. Работата по изграждането на магистрали, газопроводи, жп линии, болници, читалища, училища, детски градини, храмове и спортни обекти също ще продължи. Решителността ни идва от доверието, което ни гласувахте и на двата избора през 2019 година. Още веднъж използвам възможността да Ви благодаря и да уверя, че отчитаме грешките си и се учим от тях. Моралните стандарти ще продължат да са водещи в отношенията ни с гражданите. И това, което мога да обещая е, че ще работим решително по всички проблеми пред страната и до края на мандата ще изпълним ангажиментите от управленската програма на правителството. Пожелавам на всички много здраве, щастие и сили, за да се справим заедно с изпитанията през новата 2020-а година! Честита Нова година!", "date": "2020.01.01", "title": "Борисов: Много здраве, щастие и сили, за да се справим заедно с изпитанията през новата 2020-а година!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404282-9-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D1%82%D1%83%D1%80%D1%81%D0%BA%D0%B8-%D0%BD%D0%B0%D0%B2%D0%B8%D1%86%D0%B8", "text": "Много чужденци обичат да си почиват в Турция, някои семейства идват там всяка година. За да намерите общ език с местното население, трябва да знаете техните особености и навици: това ще помогне да се избегнат редица неудобни ситуации. Ето някои от най-необичайните навици на турците. \r\n   1. Най-често проблемите възникват поради жест, популярен в много страни: когато палецът и показалецът са сгънати в пръстен. Американците и много други демонстрират съгласие по този начин - ОК, но турците имат свое тълкуване. За тях това е смъртна обида, така че се въздържайте от този общоприет знак, дори и в кореспонденцията.  Турската азбука почти напълно повтаря латинската, но тя няма буквите Q, W, X. \r\n   2. Неприлично е жените да произнасят турската дума „Евала“, но мъжете я използват постоянно, завършвайки разговора. От мъж това е благодарност и довиждане, като същевременно пожелавате късмет. \r\n 3. На турски език има поговорка - „не пускай челюстта си“. Такъв съвет може да ви се даде, ако сметнат, че говорите твърде много. \r\n   4. Всяка страна на света в Турция има свой собствен цвят: север - черен, юг - червен, източен - син, запад - бял. Средиземно море се счита за западно, затова се нарича Бяло. \r\n   \r\n  5. Фризьорите са ясно разделени на женски и мъжки. В тях, както в баня, родителят от съответния пол трябва да доведе детето. Майката има право да идва със сина си при мъжки фризьор, само ако детето няма баща. \r\n   6. Може би смятате, че изпитът е твърде сериозен тест, тъй като броят точки определя шансовете за влизане в университет. И така, турците са все по-готини: с изключение на изпитите, всички училищни оценки от 5-ти клас се вземат предвид. \r\n   7. Подходът за създаване на семейство е не по-малко сериозен: можете да се ожените само след представяне на медицинско свидетелство, след като сте преминали тестове за ХИВ, хепатит и рентген. \r\n   \r\n     8. За сватбата се дава само злато и като цяло цялата церемония очевидно има финансов уклон. Монети и медали от благородни метали върху яркочервени панделки са окачени на роклята на булката. \r\n   9. Когато децата се раждат в семейство, също не е като в повечето други страни. Първите 6 месеца не им режат ноктите. Щом бебето е на шест месеца, трябва да вземе монети от джоба на баща си. Това е един вид ритуал за бъдещото му благополучие. За парите, получени от пеленачето, щастливият баща, разбира се, като добави малко, купува лакомства за приятели. И  най-накрая започват да режат ноктите на детето. \r\n      ", "date": "2020.01.01", "title": "9 изненадващи турски навици"}
