{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401367-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81%D1%8A%D1%82-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D1%80%D1%8A%D0%BF%D0%BD%D0%B0-%D0%B3%D0%BB%D0%B0%D0%B2%D0%BE%D0%BB%D0%BE%D0%BC%D0%BD%D0%BE-%D0%BF%D1%80%D0%B5%D0%B4-%D1%88%D0%BA%D0%BE%D0%B4%D0%B0%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0", "text": "Надпреварата в София става все по-интересна, а пилотите все по-амбициозни. Мерцедесът на Борисов увеличава преднината си с 38,3 %. Но Шкодата на Нинова леко е намалила темпото - 29,9 %. Тротинетката на Костов също започва драпа все по-бавно със своите 12,4 %. При мотопеда на Бонев положението е много по-добро и той дръпва до цели 9,7 %. Кадилакът на Каракачанов е малко по-бърз по обиколката - 4,9, докато Сузукито на Волен не се предава, като достига до 3 %.", "date": "2019.10.27", "title": "Извънредно от столицата! Мерцедесът на Борисов дръпна главоломно пред Шкодата на Нинова"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401368-%D1%86%D0%B8%D0%BA-%D0%B3%D0%BB%D0%BE%D0%B1%D1%8F%D0%B2%D0%B0-%D0%B2-24-%D1%87%D0%B0%D1%81%D0%B0-%D0%B8-pik-bg-%D0%B7%D0%B0-%D0%BE%D0%B3%D0%BB%D0%B0%D1%81%D1%8F%D0%B2%D0%B0%D0%BD%D0%B5-%D0%BD%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%B2%D0%BE%D1%82%D0%B0", "text": "Централната избирателна комисия взе решения за налагане на глоби на в. \"24 часа\" и pik.bg за оповестяване на прогнози за резултатите от местния вот от социологически проучвания в днешния изборен ден. Решенията са взети след проверки, направени по сигнали. С тях ЦИК разпорежда на медиите да свалят от сайтовете си публикуваните резултати. Двете медии са нарушили чл. 205, ал. 5 от Изборния кодекс, който гласи: \"Резултати от допитвания до общественото мнение по повод на изборите не може да се огласяват под каквато и да е форма 24 часа преди изборния ден до обявяване края на изборния ден на територията на страната\". Размерът на санкциите тепърва ще се уточни. ИК разрешава глобата или имуществената санкция да е в размер между 2000 и 5000 лева, а ако нарушението е извършено повторно - от 5000 до 10 000 лв. Актовете ще състави председателят на ЦИК.", "date": "2019.10.27", "title": "ЦИК глобява в. 24 часа и pik.bg за огласяване на резултати в деня на вота"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401359-%D0%BC%D0%B5%D1%80%D1%86%D0%B5%D0%B4%D0%B5%D1%81%D1%8A%D1%82-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D1%80%D1%8A%D0%BF%D0%BD%D0%B0-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D0%B2-%D1%82%D1%80%D0%B8-%D0%B3%D0%BE%D0%BB%D0%B5%D0%BC%D0%B8-%D0%B3%D1%80%D0%B0%D0%B4%D0%B0", "text": "Горещата рали надпревара, която се провежда в Цяла България, продължава с пълна сила. Едно от най-оспорваните състезания се очертава да бъде в Благоевград. Към момента там първо място заема Мерцедесът на Бойко Борисов с 35,8%. Втора е Кията, която е с независим водач с 21,6%. На трета позиция продължава да се движи кадилакът на Каракачанов, който отчита лек ръст със 7,5%. В Бургас мерцедесът на Борисов също уверено държи първата позиция далеч пред конкурентите си със значителните 62,5%. Шкодата на Нинова продължава да изостава, като се нарежда на едва 10,4%. Мерцедесът на Борисов е далеч пред другите и във Велико Търново. Той фучи с 57,9%. На второ място е Шкодата на Нинова, която също се е откъснала доста от другите участници в надпреварата с 26,0%.  ", "date": "2019.10.27", "title": "Мерцедесът на Борисов дръпна драстично в три големи града!"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/401360-%D0%BC%D0%B8%D0%BB%D0%BE-%D0%B3%D0%BD%D0%B5%D0%B2%D0%BD%D0%B8%D1%87%D0%B5-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D0%B0%D1%82%D1%80-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82", "text": "Неделя Единственият смисъл в предизборните плакати виждам, ако се лепят наобратно. Намацай с лепило физиономията на кандидата, пък го плесни с лице към стената. Нека усети опаката страна на политиката. Аман от всички тия слогани, усмивчици и престорена увереност на хора, които нямат търпение да те разочароват. То ние пак си гласуваме на сляпо за нашите си бели петна, но поне ще е по-естетическо както ви го описвам. Бял фон, замислете се. Всъщност, за да не се обидят англичаните от настъпилата внезапна белота, нека партиите помислят за десèн на опакото. Само да не прочетете дèсен, че се получават големи недоразумения. За десèн говоря. Ще си стане като тапет. То и отпред пак е тапет, но понякога шарките не съвпадат. Понеделник Отново голи снимки. Този път на дама, която ще оправя положението в Момин проход. Слава Богу, обществото обръгна и ги няма моралните дилеми от предишните пози. Научихме се май как да гледаме на такива компромати. Стига сме се правили на ощипани моми, ние кандидат имаме тука да оценяваме. Дайте да преценим с какви качества разполага. Не виждам нищо лошо да си стане традиция и да ни се представят кандидатите все голи. Като обещанията им. Разширете го, да му се не види, тоя кастинг на хора, така петимни на нас да ни е хубаво. Прекалих, естествено. Политиката винаги ме възбужда. Вторник Слави е готов с телевизията, заяви го по фейсбук. Човек на конкретиката, евала. Казах, вика, след 15-ти септември и то вярно мина тая дата. Ще си има пак свое шоу, споко. Вие си мислихте, че слиза от екран, но явно неслучайно са му викали „Дългия\". Нямам търпение да видя какво ново е измислил, дето в bTV да не го отегчаваше така осезаемо. Но иначе наистина респект за издръжливостта. Или времето убива легендите, или те - него. Като заприказвахме за качествена телевизия, някои е предложил като част от кметския дебат да видим къде живеят кандидатите. Още едно неразумно разголване на интимности. Сега сме принудени взаимно да оценяваме вкуса си за тапети, а ние очевидно нямаме. Жалко, че не надникнахме в тоалетните им. Така остава елемент на изненада за избора на плочки. Които, по мои наблюдения, са по-вълнуваща тема за софиянци. Сряда Още бистрим интериорните решения. Пуста естетика, съвсем съсипа градската десница. Десница ли виждам, стисната в юмрук на фона на червена петолъчка? За тениската на Джок Полфрийман говоря. Любимата ми феминистка платформа „Не ми се обиждай, но...\" му даде да държи една от ония табелки с проблеми. На която боркиня за справедливост й е хрумнала тая идея, не е истинска феминистка, казвам ви. Пада си по лоши момчета. Колко странно изглеждат на този мачистки фон някои женски оплаквания от дискриминация заради татуировчица, прическа или килограми. Забелязвали ли сте как хората, които имат различно мнение, не харесват различни мнения. Само някой да не вземе да ми се обиди сега. И да ми дадат и на мен табелка. Четртък От съдебна реформа разбирам толкова малко, честно да ви кажа, че спокойно могат да ме назначат за зам. министър. Уви, темата е далеч по-достъпна за всички останали. Дори пернишки роми и спортни деятели идват с автобуси да изразят мнението си за събитията в прокуратурата. Лично аз се опитвам да мисля като задкулисието, за да не му дам възможност да ме изненада. Та ако аз бях задкулисието и исках да си назнача човек, щях да назнача кой да е, не някого, дето цялото гражданство го подозира. Но може би аз не ставам за задкулисие и бих бил някакво излишно усложнено, а от подобни нямаме нужда. Протестиращите против Гешев окупираха \"Орлов мост\" в знак на протест. Това е най-особеният акт в условията на предизборна агитация, който съм виждал. Гражданската ми енергия е на макс, но кого от кандидатите на добрите да подкрепя? Те винаги или нямат читав, или имат двама. Петък Много внимавам да не звучи написаното от мен като предизборна агитация. Понеже ЦИК само това чакат, за да покажат, че работят. Така че, ако забелязвате, не споменавам имена, освен вече на избрани извън юрисдикцията ни. Но не мога да не споделя какво беше задоволството ми, когато забелязах поетът на градския бунт срещу статуквото да рапира на събитие на партия, традиционно свързвана с последното. Понеже е и моя стара теза, че статукво се срутва отвътре, особено като го отслабиш финансово с хонорар. Но не съм прав така да говоря. Ние, по-интелигентните, винаги сме многопластови личности с добри и лоши страни. Докато по-простите обикновено имат само лоши. Това и по повод на задкулисието го казвам, дано го прочетат, да видят какво мислят за тях хората. Събота Ден за размисъл. И Ицо Хазарта така мисли. Пуска обяснение защо е пял на фона на грешните малки снимчици. Еми работа бе, хора. То така и на паното зад него пише. Обаче хората са мързеливи да четат, само зяпат и клатят глава. Аз като ви казвам, че е добре да ги обръщаме тия предизборни материали на обратно, вие не ми вярвате. Разбира се, нещата стават още по-нелепи, понеже той явно е гузен и се оправдава с носталгия по Самоков. Ама софийската народна интелигенция, която го припозна за неин бард, изобщо не се вълнува ни от Самоков, ни от Кюстендил, камо ли от Дупница. И настава един дебат за морала и прочее, шапката да ти падне. Оказва се, че Хазарта е произвел цитати и за двете спорещи страни. Аз пък си мисля, че Платон беше прав, поетите нямат място в Идеалната държава. За разлика от рапърите. Но твърде много преместихме стрелките назад с тоя Платон. Ние сега наша идеална държава си строим. Във фейсбук основно.  ", "date": "2019.10.27", "title": "Мило гневниче: Избирателна (атр)активност"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401361-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B7%D0%B0-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%81%D0%BE%D1%84%D0%B8%D1%8F,-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B1%D0%B0%D0%BB%D0%BE%D1%82%D0%B0%D0%B6", "text": "Кампанията премина доста нормално. Това заяви политологът доц. Стойчо Стойчев в ефира на Нова тв. \"Нямаше страшни драми. Ниската избирателна активност е белег за това. Принципно няма нищо лошо хората да не отидат да гласуват. Това значи, че политиката е влязла в някакво нормално темпо и те се интересуват от други по-важни работи\", каза той.     \"Очаквам ниска избирателна активност. В по-малките градове хората се познават и всеки има лична кауза. Там е нормално повече хора да се вдигнат до урните\", заяви Стойчев. \"В Пловдив битката ще е голяма. Очакваше се една битка, а сега се оказва, че нещо друго се случва там\", добави той. В студиото бе и политологът от \"Галъп интернешънъл\" Първан Симеонов.       \"Пловдив е вторият по-големина град в България и е нормално да представлява по-голям интерес. Тези избори ще са интересни. Има няколко интересни неща, които се случват навсякъде, включително и в София\", смята Симеонов. \"Този път сякаш има някои места, където много сериозно трябва да гледаме резултатите от ЦИК до последната бюлетина\", каза той. \"Данните от екзитполовете са прекрасен ориентир, но не бива да ги възприемаме като краен резултат\", добави Симеонов. \"С интерес наблюдавам как ще се гласува в ромските махали в София. Според мен ще се гласува доста парадоксално - за кандидати, които например са за събаряне на незаконните постройки\", каза Стойчев. \"В ромските махали гласуват така, както техните лидери кажат и това няма нищо общо. Просто авторитетите там са много влиятелни\", заяви доц. Стойчев. Според Симеонов е важно да се гласува, за да се обезсили зависимият вот.      Според Стойчев е малко вероятно да има балотаж в София: \"Малко вероятно е. За да има такъв балотаж се предвиждаше много по-голяма избирателна активност, която вече е ясно, че няма да се случи\", каза Стойчев. \"Не може да говорите така. Законът не ни дава да говорим. Това е спекулация. Не може да влизаме в този тон\", посече го Симеонов.", "date": "2019.10.27", "title": "Политолог хвърли бомба за битката за София, няма да има балотаж!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401362-%D0%B0%D0%BD%D0%B4%D1%80%D0%B5%D0%B0-%D0%BF%D0%BE%D1%81%D0%B5%D1%87%D0%B5-%D0%BA%D0%BE%D0%B1%D1%80%D0%B0%D1%82%D0%B0", "text": "Бившата половинка на боксовата ни звезда Кубрат Пулев - певицата Андреа го посече грубо след признанията в последното му интервю. Там Блондинката обаче не се трогна от милите думи и пусна статус на английски от Дубай, в който подчертава, че тотално е скъсала с миналото. \"Когато сърцето копнее за нещо различно, е напразно да копаете в пепелта на миналото с надеждата да откриете нов пламък, който да затопли изстиналото ви сърце. Длъжни сте да израствате и да продължите да следвате мечтите си\", написа тя от Дубай, където е на почивка.  ", "date": "2019.10.27", "title": "Андреа посече Кобрата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401363-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81-29-%D0%B6%D0%B0%D0%BB%D0%B1%D0%B8-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F", "text": "Днес от щаба на независимия кандидат за кмет на София Мая Манолова са подадени 29 жалби към Общинската избирателна комисия за нарушения в изборния ден. Сред най-фрапантните случаи е 26-та секция в 22 СОУ, която оперира с печата на 25-та секция, т. е. бюлетините, пуснати там, ще бъдат недействителни. Дискриминация е проявена към трима души - законно упълномощени представители на ИК на Манолова, които не са допуснати да се регистрират в секция 1, 2 и 3 в 137 СОУ в ж. к. „Люлин\". Трети случай - още по-абсурден, е от кв. „Дружба\", където е отказана регистрация на представител на ИК на Мая Манолова от председател на секционна избирателна комисия, с аргумента, „че е всеизвестен фактът, че Никола Вапцаров е мъртъв\". Припомняме, че председателят на Инициативния комитет на гражданския кандидат за кмет Мая Манолова е Никола Вапцаров - праплеменник на големия поет. Другият сигнал е от 5-та секция в Първа математическа гимназия в „Красно село\", където гражданин е получил предварително попълнена бюлетина за друг кандидат.", "date": "2019.10.27", "title": "Мая Манолова с 29 жалби за нарушения"}
{"url": "http://www.classa.bg/%D1%81%D0%B2%D1%8F%D1%82/item/401364-%D0%B0%D0%BC%D0%B1%D0%B8%D1%86%D0%B8%D0%B8%D1%82%D0%B5-%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BF%D0%BE%D0%B2%D0%B4%D0%B8%D0%B3%D0%B0%D1%82-%D0%B2%D1%8A%D0%BF%D1%80%D0%BE%D1%81%D0%B8-%D0%B7%D0%B0-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE", "text": "Силиконовата долина има проблем с управлението, пише Ричард Уотърс за в. Financial Times. Не става въпрос само за незачитащия подход към корпоративното поведение, който процъфтява в някои централи. WeWork не е част от долината - или дори не е технологична компания - но нейният основател все пак успя да популяризира чувството за право и незачитане на самоограниченията, което хвърли неблагоприятна светлина върху културата на технологичните стартъпи. Съществува обаче по-дълбок проблем с управлението, който произтича от начина, по който мощните нови услуги и продукти се управляват и контролират. Технологичната индустрия обича да се гордее с иновациите си, но иновациите в управлението са в недостиг. Това се превърна в ключов проблем, който някои от най-големите играчи в бранша трябва да решат, за да им се позволи да пожънат плодовете на своята съзидателност. Както и при много други аспекти на технологичната индустрия в наши дни, недостатъците на Facebook изведоха това на преден план. Социалната мрежа често говори за себе си като за страна, сравнявайки огромния размер на своята потребителска база с национално население. Чрез този измерител тя стана най-голямата държава в света някъде през 2015 г. Все още са открити въпросите как да управляваме тази страна и как правилата, които важат в нейния дигитален свят, трябва да се свържат с реалния. „Върховният съд“, който Facebook създава, за да действа като краен арбитър на речта в своята мрежа, е един пример за новата форма на наднационално управление, която компанията се опитва да изгради. Съдът, съставен от хора, които нямат връзка със социалната мрежа, е опит да се покаже, че самата Facebook се подчинява на по-висша сила. Но дори ако прилагането на правилата е иззето от ръцете на Facebook, няма съмнение къде са определени тези правила: в самата Facebook. Марк Зукърбърг наскоро предостави нагледна демонстрация на това, като изложи своята философия за свободната реч в беседа в Джорджтаунския университет. Тази декларация изглежда беше отговор на обратната реакция, породена от по-ранното му решение да направи политическата реклама в мрежата безплатна за всички, като Facebook не полага никакви усилия да защити своите потребители от явни неистини. Ако виртуалната държава на Facebook се нуждае от по-висш съд, тя също се нуждае от валута. Зукърбърг отиде във Вашингтон, опитвайки се да убеди законодателите да не забранят в аванс неговия проект за криптовалутата Libra.       Както при идеята за върховен съд, Facebook поставя контрола върху Libra извън компанията, в ръцете на асоциация, в която няма специални права. Има известна утеха във факта, че регулаторите във всяка държава ще могат да подчиняват цифровите портфейли и други „приложения“, които работят в мрежата на Libra, на своите собствени национални правила. Това може да включва неща като регулиране на поверителността (данните, които Facebook притежава чрез собственото си приложение за Libra, ще бъдат обект на външен одит) и мерките срещу прането на пари. Основната мрежа на Libra обаче все пак ще функционира извън финансовия мейнстрийм. Не е изненадващо, че националните регулатори и политици се притесняват от въздействието й върху стабилността на финансовите им системи и упражняването на монетарната политика. А съюз от частни финансови институции, избран от Facebook и способен, от своя страна, да подбере собствените си бъдещи членове, може да не е най-добрият модел за надзор над потенциално мощна нова валута. За разлика от усилията на Facebook да изгради нови форми на международно управление, Google междувременно се придържа към убежденията си и се опитва да запази контрола в рамките на компанията. Когато става въпрос за изкуствения интелект, например, Сундар Пичай наскоро изпрати просто съобщение до правителствата по света: долу ръцете. Докато някои технологични ръководители, като президентът на Microsoft Брад Смит, открито призовават за регулиране - като започнем от системите за изкуствен интелект, които управляват лицевото разпознаване - Пичай заяви, че е по-добре да оставим индустрията на мира. Същото отношение - че инженерите са най-подходящите хора за контрол на мощните им творения – наскоро беше показано отново, след като Google официално обяви, че е успяла да изгради най-модерния квантов компютър в света. Ако компанията запази изследователското си лидерство в тази област, след десетилетие тя може да се окаже, че контролира изчислителни способности, които далеч надминават тези, на което и да е правителство. Засега това все още не е нещо повече от превъзнесен научен експеримент, като има естествено нежелание да се ограничават изследователите с преждевременни правила. Но бързият напредък на науката - и самата сила, която един ден тя може да донесе – внасят неотложност. В крайна сметка въпроси като тези служат за насочване на прожекторите върху проблема с управлението, който е много наболял за някои от големите технологични компании. И Google, и Facebook са възложили корпоративния контрол на своите основатели чрез акции със специални права на глас, оставяйки окончателната власт в ръцете на няколко лица. Тъй като техните изобретения оказват огромно влияние върху големи части от обществото и икономиката, изглежда, че едно евентуално споразумение ще попадне под все по-силен контрол. Това как се справят с него в крайна сметка може да определи колко свобода им остава да оперират.    ", "date": "2019.10.27", "title": "Амбициите на големите технологични компании повдигат въпроси за управлението"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401365-%D0%B6%D0%B5%D0%BD%D0%B0-%D0%BF%D0%BE%D0%BF%D1%8A%D0%BB%D0%BD%D0%B8-%D0%BF%D1%83%D0%B1%D0%BB%D0%B8%D1%87%D0%BD%D0%BE-%D0%B1%D1%8E%D0%BB%D0%B5%D1%82%D0%B8%D0%BD%D0%B0-%D0%B8-%D0%BF%D0%BE%D0%BA%D0%B0%D0%B7%D0%B0-%D0%BA%D0%BE%D0%B3%D0%BE-%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BB%D0%B0", "text": "Безумна гледка се е разиграла в монтанското село Боровци днес сутринта. Това предаде BulNews. Жена от селото е попълнила бюлетината си извън кабината за гласуване и е показала на присъстващите в секционната избирателна комисия за кого е подала гласа си. Сигналът за нарушението на изборния процес е подаден в общинската избирателна комисия в Берковица от инж. Милчо Доцов. Той е посочил, че малко преди 9.30 часа Евгения Алексиева е попълнила извън кабината за гласуване, видно и публично своята бюлетина за кмет и общински съветници, като е посочила че гласува за конкретен кандидат. След като разгледали сигнала от комисията, установили, че има данни за извършено нарушение на изборния кодекс, в който случай СИК незабавно обявява бюлетината за недействителна и отбелязва това обстоятелство върху бюлетината и в графа \"забележки\" на избирателния списък. Бюлетината се унищожава с надпис „недействителна по чл.228 ИК\" (ПОКАЗАН ВОТ). Тъй като описаните действия не са в компетенциите на ОИК Берковица, жалбата трябва да се изпрати до комисията в село Боровци за предприемане на действия по унищожаване на бюлетината и обявяването и за недействителна. От ОИК Берковица указали на председателя на комисията в Боровци да предприемане на необходимите мерки за предотвратяване на такива нарушения в изборния ден.", "date": "2019.10.27", "title": "Жена попълни публично бюлетина и показа кого е подкрепила"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401366-%D0%B2%D0%B0%D1%81%D0%B8%D0%BB-%D0%B8%D0%B2%D0%B0%D0%BD%D0%BE%D0%B2-%D1%88%D0%B0%D1%88%D0%BD%D0%B0-%D0%B5%D1%84%D0%B8%D1%80%D0%B0-%D0%B2-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%B4%D0%B5%D0%BD", "text": "Бързо ли става, оправят ли се хората? Колегите в студиото бързат и не може да бъркам. Това заяви в ефира на Нова тв репортерът Васил Иванов, който даде гласа си за местна управа на живо в ефир. Той спелува името си пред член на Секционната избирателна комисия, а след като зададе множество въпроси се напъха в тъмната стая, за да даде гласа си. [null] \"Бърз съм\", заяви той след като маркира бюлетината си. Така в шеги и закачки и в духовитата компания на Вили Вуцов журналистът показа как точно може да гласуваме.          ", "date": "2019.10.27", "title": "Васил Иванов шашна ефира в изборния ден"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401349-%D0%B7%D0%B0%D1%89%D0%BE-%D0%B8%D0%B7%D0%B1%D1%80%D0%B0%D1%85-%D0%B4%D0%B0-%D0%BE%D1%81%D1%82%D0%B0%D0%BD%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%80%D0%B0%D0%B7%D0%BA%D0%B0%D0%B7%D0%B2%D0%B0%D1%82", "text": "Населението на България се топи - страната е бедна и няма какво да предложи на гражданите си и много от тях бягат. Но има и такива, които остават, пише немскоезичната преса.       Историите за България, независимо дали са написани в западноевропейските вестници или се разказват в източноевропейските кръчми, следват една и съща схема: страната е стара и бедна, няма какво да предложи на жителите си и затова  . Тези, които умират, са повече от тези, които се раждат. А заминаващите да работят в други страни са стотици хиляди. Никоя друга държава в Общността не предлага толкова ниска работна заплата - към 286 евро месечно. В опит да излезе от тази схема, австрийският \"Дер Щандарт\" разказва историите на три жени, които са избрали да останат в България - библиотекарка, социоложка и детска учителка. А \"Ди Цайт\" представя инженер Борислав Петров, който е живял в Германия,   и успява. Библиотекарката Елена Василева живее във врачанското село Крапец - родена е преди 50 години в това село, в което има само черква, малък супермаркет и две кафенета. Откакто хлебозаводът е затворен, няма много работа - повечето хора се издържат със земеделие. Въпреки това Крапец е едно от селата, в което нещата са поне донякъде наред - щом броят на населението остава постоянен, посочва Василева. Причината: селото има добри връзки с два съседни малки града. Но също и това, че в него има хора като Василева. Преди две години тя създава библиотека почти от нищото - в сградата имало само мишки и боклуци. А сега там се събират възрастните хора, децата идват заради интернет и Василева е на тяхно разположение по 40 часа седмично. Социоложката Петя Славова изследва в Софийския университет причините, поради които хората напускат селските райони на България. \"Обществената среда е тази, която не е наред\", посочвайки изпочупените плочки по тротоара. \"Почти цялата активност на правителството е концентрирана върху големите градове - никой не се грижи за селските райони\", казва тя. Естествено - стратегии има, но липсват финансовите механизми за тяхното изпълнение. И това също: \"Програмите, които се съфинансират от ЕС, често имат непредвидени негативни последствия, тъй като от тях печелят най-вече едрите земеделски стопани и монокултурното земеделие\". Пред австрийското издание Славова споделя, че все пак наблюдава през последните години тенденцията високообразовани българи, напуснали родината си, да се завръщат. Според някои предположения, това се отнася за около една трета от напусналите страната. Тя самата е една от тях.Следвала е в Белгия, а сега в София се бори по свой начин да направи живота по-привлекателен. Тъй като иска да прави независими проучвания, е зависима от европейските и международните насърчителни програми. А понеже състезанието със западните колеги е неравностойно, всяко проучване е предизвикателство. \"Оставени сме да се оправяме сами\", заявява Славова. Детската учителка Сред ромското население (около 10 процента от всички българи, по данни на Европейския съвет)  . В ромския квартал до софийския Западен парк Петя Младенова ръководи център, в който се полагат грижи за децата, чиито родители не могат да се грижат за тях, тъй като поне единият родител е в чужбина. Центърът получава поддръжка от организацията \"Каритас\", в него има място за 40 деца. Младенова не мисли да напуска България - задържа я семейството ѝ. А също и нейният идеализъм: \"Можем да станем част от голямата промяна, от която имаме толкова остра нужда\", казва тя. Нейният принос се състои в това да учи ромските деца на български език и така да им даде шанс да си намерят впоследствие работа. Инженерът Борислав Петров е от тези, които са  , но след това се е върнал. Доскоро е живял в Германия, прекарал е и няколко години в Швейцария. През 2017-а се връща обратно и основава в София фирмата \"RiLabs\", която разработва идеи за Интернет на нещата (IoT). Пред германското издание Петров казва, че времената за основаване на фирма сега са златни в България.  Фирмата работи по проекти, като например ефективното напояване в селското стопанство. И макар да има само трима служители, Петров вярва в нейното бляскаво бъдеще. \"Засега България е дивият запад на Европа, но само след няколко години всичко ще е различно. Вече имаме добри поръчки и клиенти.\" Той е можел да расте в кариерата и по-нагоре от предишния си пост - ръководител на проекти в \"Сименс\" край Цюрих, и въпреки това е решил да напусне. \"Исках да се върна в родината и разбрах, че мога да ръководя хора и да взимам решения\", казва той.", "date": "2019.10.27", "title": "Защо избрах да остана в България - четирима българи разказват"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401350-%D0%BD%D1%8F%D0%BC%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BF%D0%BE%D1%80%D1%82%D0%BD%D0%B8%D1%85-%D0%B5-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB-%D0%BE%D1%82-%D0%BF%D1%8A%D1%80%D0%B2%D0%B8-%D1%82%D1%83%D1%80,-%D1%81%D0%BB%D0%B5%D0%B4%D0%B2%D0%B0-%D0%B3%D0%BE-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5", "text": "Трета е кандидатът на БСП проф. Анелия Клисарова, която към 13.45 часа е успяла да активира в своя полза 14% от гласоподователите на черноморския град. Настоящият кмет и кандидат на ГЕРБ за още един мандат Иван Портних продължава да концентрира успешния вот във Варна.  Към 13.45 с 52% Иван Портних си е осигурил победата още на първия тур.  Следва го лидерът на \"Възраждане\" Костадин Костадинов с 16% доверие.  Трета е кандидатът на БСП проф. Анелия Клисарова, която към 13.45 часа е успяла да активира в своя полза 14% от гласоподователите на черноморския град.   ще следва волята на гражданите и в името на тяхната информираност ще следи през целия ден изборния процес в страната и ще предоставя данни от междинно преброяване, мерено от водеща социологическа агенция.  Ще следваме принципа за прозрачност на изборния процес, за да се опитаме да спрем изборни манипулации, контролиран вот и дирижирана изборна активност.  Ще ви показваме резултатите с истинските имена на водещите играчи в днешния толкова важен за страната ден!   \r\n  ", "date": "2019.10.27", "title": "Няма промяна във Варна - Портних е победител от първи тур, следва го лидерът на \"Възраждане\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401351-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%BA%D0%BE%D0%B3%D0%BE-%D0%B5-%D0%B3%D0%BB%D0%B0%D1%81%D1%83%D0%B2%D0%B0%D0%BB", "text": "\"Гласувах за един добър кандидат за кмет на София, енергичен, млад човек\". Това каза председателят на ВМРО Красимир Каракачанов, след като упражни правото си на глас в 134 СУ \"Димчо Дебелянов\" в столицата. \"Гласувах за това, че е крайно време да се разбере, че София не е само центъра и жълтите павета\", каза още вицепремиерът. Той изтъкна, че в столицата живеят близо 2 млн. граждани, като по-голямата част от тях са в крайните квартали, бетонните комплекси и в селата и именно там трябва да се обърне много повече внимание. Председателят на ВМРО заяви също, че е гласувал за \"повече ред и сигурност, за разбиването на гетата и интеграцията на жителите им\". Той посочи, че хората, които не излизат да гласуват с мотива, че никой от кандидатите не им харесва, практически подпомагат статуквото, купения вот, вота от гетата, корпоративния вот. \"Крайно време е да разберем, че нашите проблеми са в нашите ръце - като българи, като граждани и, ако ние не гласуваме, други хора срещу 30 лева, срещу определен етнически или религиозен натиск, предопределят нашето бъдеще\", коментира Каракачанов.  ", "date": "2019.10.27", "title": "Каракачанов призна за кого е гласувал"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401352-%D1%80%D0%BE%D0%BC%D0%B8%D1%82%D0%B5-%D0%BE%D1%82-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-%D0%BA%D0%B0%D1%82%D0%BE-%D1%82%D0%B8%D1%82%D0%B0%D0%BD%D0%B8%D0%BA-%D1%81%D0%BC%D0%B5,-%D0%BF%D0%BE%D1%82%D1%8A%D0%B2%D0%B0%D0%BC%D0%B5,-%D0%BD%D0%BE-%D0%BD%D0%B0-%D0%B5%D0%B4%D0%BD%D0%B0-%D1%81%D1%82%D1%80%D0%B0%D0%BD%D0%B0", "text": "Ромската махала в столичния квартал \"Христо Ботев\", неделя около обед. Спокойно е и пъстро като във всяка подобна махала. Изненадващо, но няма сватба, кючеци и хора.   Няколко кибици са застанали около входа на местното училище, където се гласува. Единият от тях - Мирослав, е сериозно почерпен още от сутринта, поредната бира отваря със зъби. Дребен е, но е гласовит. \"Ще гласувам за ....\", казва името на избраника си и философства, че няма да пусне бюлетина за Бойко Борисов, защото има 1 млн. лв. \"Знаеш ли колко са 1 млн. лв.\", пита той моя милост. \"Не знам\", отговорям му. \"Ама те могат да се превърнат в нула\", продължава Мирослав. \"За какво се гласува\", опитвам се да изместя разговора към изборите. \"Ти к'во, да не мислиш, че не знам\", отвръща ми между две глътки. \"Ние сме като \"Титаник\", потъваме, ама на една страна\", остроумничи Мирослав.  \"Госпожа, знаем за какво се гласува - за кмет и общински съветници, и за районен кмет\", възмутено се включват останалите пред входа.     Влизам в двора на училището, където ме посреща нова тумба роми. Част от тях се занимават с техническата подготовка на вота - застъпници, членове на СИК, обикновени гласоподаватели. \"Как върви\", питам ги. Споглеждат се и ме питат коя съм. Представям се. Не са особено доволни от появата ми. \"Знаеш ли, че в другите цигански махали нямаше да те посрещнат толкова дружелюбво\", изтърсва един. Казвам им да не се притесняват, просто гледам как се провеждат изборите. Питам дали мога да ги снимам. \"Ааааа, не, без снимки\". Съгласявам се, за да не нарушим мирното съвместно общуване. Единият се представя като местния рапър. Докарал се е точно като рапър. Колорит с много татуси, цветни дрехи, кръгли очила и брекети. Обяснява, че вече никой не ги съблазнява с пари срещу гласове. Минало им времето вече. Все още било рехаво гласуването, защото времето е хубаво, хората гледат да преровят кофите, докато е светло.     Леко скептична съм, защото тези около мен, пък и в цялата махала се разхожда добре облечен народ. Не се виждат 40-годишни таратайки. Скъпарски возила и много таксита - такава е обстановката. В далечината забелязвам една каруца. Само една. Не оставам с впечатление, че се готви за набег по кофите, но може и да греша. Един от наобиколилите ме, условно ще го наречем Иван, изглежда доста отракан. Има дебел златен ланец на врата си и също не е навит да го снимат. Обаче иска селфи с двама ни. Правим го, за да има мир, а той го пуска във фейса. Разправя, че дълги години бил по гурбет - в Германия, Холандия, Австрия, но не му понесло, защото тук е семейството му. \"Съжалявам, че не изведох децата преди да ги запишем на училище тук. Сега е много трудно\", разсъждава на глас Иван.     Питам дали има престъпност в квартала. Имало, но на битово ниво, нищо особено. Дали общината се грижи за благоустройството на махалата. \"Ами, оправиха две съвсем малки улички и това е\". Иван философства, че ако сами си направят подобрения, ще ги пазят повече. Обаче няма желаещи да облагородяват средата.  На излизане от училището виждам един полицай, който отегчено дъвче морена. \"Видях, че снимаш в училището. Това не е законно\", прави опит да завърже разговор той, въпреки че не разбирам защо чак сега ми прави забележка. Питам го дали всичко върви по ноти, но той знае какво да отговори - \"питай пресцентъра нса МВР\". Полицаят продължава да предъвква вафлата, а аз тръгвам да пия кафе през улицата. За 0.40 лв. Тук пак ме спипва Мирослав с поредната отворена със зъби бутилка бира.    ", "date": "2019.10.27", "title": "Ромите от Христо Ботев: Като Титаник сме, потъваме, но на една страна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401353-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0%D1%85%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D1%81%D0%BB%D0%B5%D0%B4-%D0%B2%D0%BE%D1%82%D0%B0-%D1%81%D0%B8", "text": "П  резидентът, премиерът и лидерите на партии дадоха своя вот на местните избори. Ето какво казаха те, след като упражниха правото си на глас.   Румен Радев: „Гласувах за кмет на София, който вижда столицата като град в интерес на своите граждани, в който те живеят спокойни и сигурни; в който публичните средства се харчат ефективно и прозрачно, публичните услуги са качествени, градоустройството е в хармония с природата. Призовавам българите да гласуват днес, и да не оставят някой друг да определя бъдещето вместо тях, защото само масовият вот може да обезсмисли всякакви опити за манипулация на тези избори“, каза президентът Румен Радев.   Бойко Борисов: „Гласувах за тези, които ще продължат да правят Южната дъга, Западната тангента, Северната дъга и последната част, която гражданите на Банкя могат да ползват. Гласувах за тези, които решиха кризата с боклука, тези, които построиха метрото“, това заяви премиерът Бойко Борисов. „Гласувах за тези, които направиха булевардите приветливи, нови. За тези гласувам аз, всичко останало сме го гледали преди 10 години. Хората сами решават съдбата си. Време е да отидеш да си дадеш гласа за тези, които смяташ, че ще управляват добре“, призова Борисов.", "date": "2019.10.27", "title": "Какво казаха политиците след вота си"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401354-%D1%81%D1%82%D1%80%D0%B0%D0%BD%D0%BD%D0%BE%D1%81%D1%82%D0%B8-%D0%BD%D0%B0-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%B0%D1%89,-%D0%BA%D0%BE%D0%B8%D1%82%D0%BE-%D1%87%D1%83%D0%B6%D0%B4%D0%B5%D0%BD%D1%86%D0%B8%D1%82%D0%B5-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B0%D1%82", "text": "Всяка страна, всеки народ има свои традиции и навици, които могат да предизвикат известно смущение в очите на чужденците. Тук ще говорим за различни характеристики, навици и странности на хората, които живеят в САЩ и които са норма за американците, но ще изглеждат много странни за чужденците.  1. Във всички барове и заведения в САЩ винаги първо носят вода с парчета лед и като правило водата в чашата често е по-малко от самия лед. Тази ледена вода в Америка винаги се носи, независимо дали е зима или лято. Това вероятно се дължи на факта, че в САЩ има доста мек климат, а в някои части на страната, дори и през зимния сезон, има положителна температура. Също така, всички сгради в САЩ винаги имат вентилатори или климатици. Като цяло жителите на Америка винаги имат климатици вкъщи, в колите, гаражи са с устройства за въздушно охлаждане.       2. Храната, сервирана в ресторанти, барове и кафенета в Съединените щати винаги е в много големи порции. Една порция на човек може лесно да нахрани няколко души. Освен това навсякъде сервитьорите са много деликатни и любезни към посетителите. За каквато и да е грубост и грубост от страна на сервитьорите, продавачите и кондукторите не може и дума да става. Обслужващият персонал винаги се интересува от своите клиенти за това дали им харесва всичко, дали се чувстват удобно, дали са доволни от качеството на храната и обслужването като цяло.       3. Друг неразбираем за чужденците факт е, че почти всички жители на Щатите винаги имат достатъчно големи коли. По принцип почти всички карат джипове и пикапи. Заслужава да се добави, че в САЩ пътищата също са доста широки, състоящи се от няколко ленти, което ви позволява да карате големи автомобили по всяко време и навсякъде. Почти 90% от американците имат коли, а най-често семействата имат 2-3 коли.       4. В американските супермаркети всички стоки се продават в големи опаковки - големи кутии, бутилки. Например, можете да си купите 5-литрова бутилка мляко или 6-литрова бутилка сок. Друг странен факт за нас е, че в магазините в САЩ, когато купувате алкохол, ще бъдете помолени да представите паспорта си на касата, така или иначе, дори ако сте стар и мустакат мъж. Също така почти всички жители на Америка плащат за покупките с карти и не се страхуват, че спестяванията им ще бъдат загубени.    5. В аптеките в Америка, освен лекарства, можете да си купите и вода, някакви сладкиши или дори газирани напитки.       6. Ако се разхождате по улиците в САЩ, тогава всички хора, които минават покрай вас, ще ви се усмихнат, ще попитат как сте или ще ви кажат добро утро. Разбира се, за повечето хора, когато непознати им се усмихват на улицата, това изглежда много странно. 7. Гражданите на САЩ се разхождат по улиците, магазините и други заведения във всякакви дрехи, не се срамуват от никого. Всяка американска жена може спокойно да напусне къщата в халата си и да отиде до магазина, а това ще изглежда съвсем нормално.       8. Всички телевизии в Америка буквално се пръскат от реклама. Има много комерсиални паузи по телевизията. Ако например дадено предаване е около 20 минути, то с рекламата ще отиде към 40-45.  9. Всички заведения (магазини, кафенета и други) в САЩ работят без прекъсвания, тоест през цялата седмица, обикновено нон стоп.  10. Също така жителите на Съединените щати са много отдадени патриоти на своя страна. Навсякъде, независимо дали в кола, в магазин, на покрива на къща, можете да видите развяващо се знаме.", "date": "2019.10.27", "title": "Странности на жителите на САЩ, които чужденците никога няма да разберат"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401355-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%B5%D0%BD-%D0%BE%D0%B1%D1%80%D0%B0%D1%82-%D0%B7%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B0-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5%D1%82%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2", "text": "Към 13,45 ч. в Пловдив Мерцедесът на Борисов продължава да води убедително пред другите състезатели с над 35%. Популярна състезателка от Града под тепетата задмина с 20% кадилака на Каракачанов, който изостава с 18%. По други данни обаче това изоставане на сочения доскоро за фаворит екипаж вече е по-голямо от 4%. Шкодата на Нинова е продължава да е четвърта със 7,4%. До преди няколко часа популярната състезателка и кадилакът на Каракачанов си деляха второто място.  ", "date": "2019.10.27", "title": "Драматичен обрат за второто място на състезанието в Пловдив"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401356-%D1%86%D0%B8%D0%BA-%D0%BF%D0%BE%D0%BA%D0%B0%D0%B7%D0%B0-%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%B0-%D1%82%D0%B0%D0%B1%D0%BB%D0%B8%D1%86%D0%B0-%D0%B7%D0%B0-%D0%B2%D0%BE%D1%82%D0%B0", "text": "Над две трети от кандидатите на местните избори са мъже, съобщават от ЦИК. Общият брой на кандидатите за общински съвет е 29 477, като 19 895 (67%) са мъже, а 9582 (33%) са жени. 1 253 са кандидатите за кмет на община от двата пола, 1 037 (83%) са мъже, а 216 (17%) са жени. [null] Кандидатите за кмет на кметство са 5 040, като 3 856 (77%) са представителите на силния пол, останалите 1184 (23%) са жени. Желаещите да бъдат кмет на район са общо 463 – 330 (71%) мъже и 133 (29%) жени.  ", "date": "2019.10.27", "title": "ЦИК показа любопитна ТАБЛИЦА за вота"}
{"url": "http://www.classa.bg/%D1%81%D0%B2%D1%8F%D1%82/item/401357-%D0%BC%D0%BE%D1%81%D0%BA%D0%B2%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D1%89%D0%B5-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B2-%D1%81%D1%80%D0%BE%D0%BA", "text": "Проектът предвижда изграждането на газопровод, съставен от две трасета с мощност по 15,75 милиарда кубически метра всяко Строителството на газопровода „Турски поток” ще приключи в срок, заяви министърът на енергетиката на Русия Александр Новак за телевизия „Россия-1”, предаде Дарикнюз.  Проектът „Турски поток” предвижда изграждането на газопровод, съставен от две трасета с мощност по 15,75 милиарда кубически метра всяко. Първото трасе е предназначено за доставката на руски газ за турските потребители, а второто – през България, за доставка на газ в държавите от Южна и Югоизточна Европа. Пускането на първото трасе в експлоатация е планирано за края на 2019 г.  В петък изпълнителният директор на „Нафтогаз Украйна” Юрий Витренко съобщи, че окръжният съд на Амстердам е взел 100% от акциите на компания South Stream Transport B.V., която изгражда морската част от газопровода „Турски поток”. Това е направено във връзка с разследването на делото за мошеничество от страна на „Газпром”, обвинена, че е предала акциите на компания „Трансгаз Краснодар” един ден преди съдебните изпълнители да замразят активите на „Газпром” в Холандия по искане на „Нафтогаз”, пише икономическият портал „Прайм”.  По-късно през деня компанията South Stream Transport потвърди за запорирането на акциите си в Холандия, но подчерта, че това обстоятелство няма да се отрази на осъществяването на проекта. Съобщено беше също, че „тече подготовка за първите доставки на газ през „Турски поток”, планирани за края на 2019 г.  В рамките на спора си с „Газпром” по отношение на договора за доставка и транзит на газ украинската компания „Нафтогаз” се опитва да получи предварително средствата в размер на 2, 56 милиарда долара, които съдът в Стокхолм е определил да й бъдат изплатени. Подобни опити бяха предприети в Швейцария, Великобритания, Холандия и Люксембург.   \r\n  ", "date": "2019.10.27", "title": "Москва: Изграждането на \"Турски поток\" ще приключи в срок"}
{"url": "http://www.classa.bg/%D1%81%D0%B2%D1%8F%D1%82/item/401358-%D0%BE%D1%87%D0%B8%D1%82%D0%B5-%D0%BD%D0%B0-%D0%BF%D1%83%D1%82%D0%B8%D0%BD-%D0%B2%D0%B8%D0%B6%D0%B4%D0%B0%D1%82-%D0%B2%D1%81%D0%B8%D1%87%D0%BA%D0%BE", "text": "Четвъртото от 10-те основни правила на западните шпиони, които се опитват да се внедрят в руската столица по време на Студената война гласи следното: не поглеждайте назад, защото никога не сте сами. Сега тази максима е по-релевантна от всякога. Само че днес не само чужденците се следят, но също и всички 12,6 млн. московчани. Властите в Москва прекараха последните няколко години в методично окомплекотване на най-модерната видеосистема за наблюдение в света. Публично-частната мрежа от над 200 000 камери записва 1,5 млрд. часа годишно, достъп до които имат 16 000 държавни служители, разузнавачи и служители на реда, посочва Bloomberg в свой материал. ега цялата тази система се очаква да бъде подобрена с това, което градската управа определя като един от най-иновативните софтуери за лицево разпознаване извън Китай. Според властите системата ще е по-точна в разпознаването на лица и по-лесна за търсене от по-старата, но и по-голяма мрежа в Лондон. Нововъведението драстично ще разшири пилотната програма, която води до залавянето на десетима издирвани престъпници месечно по време на големи обществени мероприятия или на някоя от 269-те спирки на метрото например. Авторитарните технологии Приветстването на технологиите в Москва, които на Запад са все по-ограничавани заради обществения натиск, е оспорвано в съдилищата от някои политически опоненти на президента Владимир Путин. Но инструментът за наблюдение в столицата е само един от многото, използвани в Русия, включително задължителното записване на всички разговори по мобилен телефон. Голяма част от инициативите на руската власт се основават на напредъка в технологията на изкуствения интелект – нещо, което Путин възприема като билет за световно господство за държавата, която го усвои първа. Според президента и негови приближени начело с московския кмет Сергей Собянин, мерки като геолокация на всички активни сим карти в страната, създаване на „дигитални профили“ на всички пълнолетни руснаци и събиране на онлайн оплаквания срещу властите ще подобрят сигурността на гражданите и обществените услуги. Според тях избирателите ще приемат ограничаването на някои техни свободи чрез мерки като лицево разпознаване в замяна на повече сигурност и удобство в ежедневието. Т. нар. авторитарни технологии – от автоматични тракери на хора до ботове за онлайн цензура, предизвикаха глобален дебат за баланса между управление и наблюдение. Междувременно в Москва Големият брат се радва на повече подкрепа. Руската столица е първа от други 40 метрополиса в последното проучване на ООН за ефективността на електронното управление при изпълнението на обществени услуги. Само за сравнение – Лондон е на четвърто място, Шанхай на 11-то, а Ню Йорк на 14-то. Незаконните разработки на департамента по ИТ технологии в Москва Собянин, който е бивш началник на кабинета на Путин, е съпредседател на президентска комисия, учредена по-рано тази година, за контрол и наблюдение на приложенията на изкуствения интелект в Русия. В същото време властите в Москва от години купуват информация за потребителите на смартфони в страната от частни организации в рамките на амбицията за разрастване на звеното за анализ на „big data“ към Департамента по информационни технологии на града (ДИТ). Според самия ДИТ данните се анонимизират и се използват основно за оптимизиране на транспортни маршрути и справяне със задръствания, изучавайки начина, по който хората вървят, шофират и използват транспорт. Департаментът обаче разработва и далеч по-противоречиви – и в момента незаконни – приложения на събираната информация. Така например може да се сигнализира за собственици на апартаменти, които не плащат данъци върху приходи от наем, на базата на това колко често и колко продължително техните телефони са в разглеждания имот. Засега обаче ДИТ няма право да активира този тип приложения, докато не бъдат направени промени в настоящото законодателство по отношение на личните данни. Руските власти не отричат, че гарантирането на сигурността е движещата сила зад усилията за увеличаване на контрола върху всички форми на човешка активност, независимо дали става въпрос за физическо движение, онлайн или телефонни комуникации. Те обаче посочват, че налице е също толкова силна икономическа мотивация за развитието на иновациите, свързани с изкуствения интелект. Това е така особено като се има предвид, че Русия до голяма степен остава изолирана от глобалната финансова система и силно зависима от добива на суровини. Цялата дигитална информация на едно място? Държавната банка „Сбербанк“ и държавният интернет доставчик „Ростелеком“ контролират или частично притежават три от най-големите компании за разработване на системи за лицево и гласово разпознаване в страната. Те вече работят с московското метро и веригата супермаркети „Магнит“ върху приложение, което позволява плащания само с разпознаване на лице. Сега те са начело на нова дигитална инициатива, в рамките на която ще бъдат събирани всички лични данни за граждани, съхранявани от различни държавни институции, в една базирана в облак директория, за която ще отговаря „Ростелеком“. Към момента над 60 млн. руснаци са в системата с по няколко идентификатора, които обаче съвсем скоро ще нараснат многократно, тъй като все повече информация бива събирана, посочват от министерството на комуникациите. Допълнителните параметри в системата за дигитално профилиране ще включват работно място, финансова активност, шофьорски статус, застраховки и семейно положение. Дневно над 500 търговски организации, в това число и „Сбербанк“, подават общо 200 000 молби към прототипа на системата за удостоверяване на информация за настоящи и потенциални клиенти, посочва заместник-министърът по дигиталните въпроси Максим Паршин. Въпреки удобството на новата система експерти предупреждават, че подобно концентриране на толкова много лична информация в една-единствена база данни ще превърне Русия в перфектна мишена за крадци на самоличност. Още по-притеснително е това, че новата база данни може да се превърне в предпостава за създаване на подобна система за социална оценка като тази, която Китай разработва. Чрез нея гражданите биват оценявани на базата на свои действия, като например дали пушат, дали разпространяват информация, определена от властите като „фалшиви новини“, и др. Но според Сергей Санович от Центъра за информационни политики към Университета в Принстън Владимир Путин е по-загрижен хората да се чувстват щастливи, а не да манипулира поведението им в мащаб като този в Китай. „Една от причините да няма повече съпротива, е това, че дигиталните услуги на правителството са доста добре разработени и със сигурност са от помощ на хората“, посочва той. „Това е една от малкото области, в която правителството може да покаже своята компетентност и ефективност“, допълва Санович.    ", "date": "2019.10.27", "title": "Очите на Путин виждат всичко"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401339-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BA%D0%BC%D0%B5%D1%82%D1%8A%D1%82-%D0%B0%D1%82%D0%B0%D0%BD%D0%B0%D1%81-%D0%BA%D0%B0%D0%BC%D0%B1%D0%B8%D1%82%D0%BE%D0%B2-%D0%B2%D0%BE%D0%B4%D0%B8-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D1%81-41,5", "text": "Иван Ризов от ВМРО е със 7,5%, Албина Анева от \"Мир\" е с 5,6%, а Росен Георгиев от НФСБ има 4,5% Кам 11,45 ч Атанас Камбитов от ГЕРБ води убедително с 41,5% от гласувалите срещу а 24,5% за Румен Томов, подкрепен от БСП.  Това показват данни от екзитпол на водеща социологическа агенция, с която   работи.  Иван Ризов от ВМРО е със 7,5%, Албина Анева от \"Мир\" е с 5,6%, а Росен Георгиев от НФСБ има 4,5%.    ", "date": "2019.10.27", "title": "В Благоевград кметът Атанас Камбитов води убедително с 41,5%"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401340-%D0%B7%D0%B0%D0%BF%D0%BE%D1%87%D0%BD%D0%B0-%D0%BB%D0%B8-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D1%82%D1%80%D0%BE%D1%82%D0%B8%D0%BD%D0%B5%D1%82%D0%BA%D0%B0%D1%82%D0%B0-%D0%BD%D0%B0-%D0%BA%D0%BE%D1%81%D1%82%D0%BE%D0%B2-%D0%B2-%D1%81%D0%BE%D1%84%D0%B8%D1%8F", "text": "На пистата в София остава много горещо. След поредната обиколка мерцедесът на Борисов продължава да набира преднина и вече се е откъснал с 38,2% пред преследвачите си. Зад него остава Шкодата на Манолова, която макар и с малко, успява да скъсява дистанцията, и вече може да се похвали с 31,1%. Тротинетката на Костов запазва третата си позиция, но все по-ясно се вижда, че губи от спечелената преднина и вече е на 12,4%. При мотопеда на Бонев също се отбелязва лек спад в представянето и вече изостава на 7,5%. Кадилакът на Каракачанов също започва да забавя скорост, достигайки до 4,6%. За сметка на това шофьорът на сузукито на Волен натисна педала на газта и вече е с цели 3%.", "date": "2019.10.27", "title": "Започна ли драмата с тротинетката на Костов в София"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401341-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%B7%D0%B0-%D1%85%D0%BE%D0%B4%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F", "text": "Депутатът от БСП Александър Симов гостува ексклузивно в изборното студио на ПИК TV. Народният представител коментира временните резултати за София, според които Йорданка Фандъкова печели с категорична преднина пред Мая Манолова. \"Двата резултата, които впечатляват, са на Мая Манолова и Борис Бонов. Досега Йорданка Фандъкова от 2009 г. винаги е взимала изборите на първи тур. Досега ГЕРБ никога не са ходили на втори тур в София. Резултатът към 12.00 часа показва едно - че в София ще се ходи на балотаж и това е добрата новина\", обясни Симов. \"Не мога да кажа как ще се развият нещата на балотажа, защото от 12 години не сме били на балотаж. Остава загадка за кого ще отидат процентите на Борис Бонев и Борислав Игнатов. Интересно ми е как ще реагират избирателите на Борислав Игнатов след всичките приказки за алтернатива\", каза още депутатът. \"Очаквах Фандъкова да спечели първия тур. Пропагандата на ГЕРБ, че има големи проекти, които трябва да бъдат завършени, се получи\", уточни народният представител. \"С риск да се повторя, за нас добрата новина е, че кандидатът, подкрепен от БСП, отива на балотаж. Убеден съм, че Мая Манолова нямаше да има този резултат без БСП, но спечели и гласове, които БСП трудно щеше да привлече\", коментира Александър Симов. \"Имаше членове и симаптизанти на БСП, които се почувстваха огорчени от Мая Манолова. От друга страна едва ли някой избирател на БСП е забравил нейното политическо минало. Тя беше едно от остриетата на партията\", заяви Симов.", "date": "2019.10.27", "title": "Александър Симов с първи думи за хода на изборите в София"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401342-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BE%D1%82%D0%B2%D0%B0%D1%80%D1%8F-%D0%BE%D0%B1%D1%89%D0%B8%D0%BD%D0%B0%D1%82%D0%B0,-%D0%B0%D0%BA%D0%BE-%D1%81%D1%82%D0%B0%D0%BD%D0%B5-%D0%BA%D0%BC%D0%B5%D1%82", "text": "Бившият национален обществен защитник Мая Манолова ще отвори Столичната община за гражданите, ако спечели местните избори. Коментарът си тя направи, след като гласува в столичното Шесто помощно училище. Бившият омбудсман мислила първо да приема граждани един ден, а след това - три. Предвид наболелите проблеми и неглижирането на гражданите, Манолова има за цел  да отвори общината за една седмица за гражданите  и щяла да ги приема всеки ден и час. Манолова обеща, че ако спечели местните избори, ще махне и магнитните карти на входа на общината, за да могат хората да влизат спокойно. Тя  гласува за промяната в модела на управление на София . Както искаме чист и прозрачен въздухът, така и чисти и прозрачно управление, отбеляза Манолова. Тя посочи, че е  дала своя вот за младите хора, за надеждата, за възрастните и за един по-добър живот на всички , а не само на по-малко група приближени. Манолова настоя София да бъде една модерна и подредена европейска столица. Според нея  на сегашните местни избори ще има висока избирателна активност . Манолова призова хората да гласуват и хората да дадат своя глас, защото столицата има нужда от активност и промяна.", "date": "2019.10.27", "title": "Манолова отваря общината, ако стане кмет"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401343-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B0-%D0%B5-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0%D1%82%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B4%D0%BE-%D1%81%D0%B5%D0%B3%D0%B0", "text": "Избирателната активност в София към 12.30 часа е 17,61 на сто, съобщи за БТА Полина Витанова, председател на общинската избирателна комисия. Към този час са гласували 187 445 души, добави тя. В Добрич  вече са гласували 16 198 граждани или 20.36 на сто от имащите право на вот в местните избори, съобщиха от общината обобщените данни към 12.30 часа. В областния град са отворени 129 секционни избирателни комисии, сред които и подвижна, за която са подадени 15 заявки от хора, затруднени да стигнат до изборните места. Общината осигурява и транспорт за хора с увреждания. Гласоподавателите в Добрич избират измежду деветима претенденти за кметския пост при дванадесет кандидати на местните избори през 2015-а. За местата в общинския съвет сега се надпреварват 278 кандидати от 15 партии и коалиции при 307 претенденти от 23 партии и коалиции преди четири години. В Сливенска област  най-ниска е избирателната активност в община Сливен, където към 12.30 часа са гласували 18.24 процента или общо 18 724 души. Това съобщи говорителят на Общинската избирателна комисия /ОИК/ - Сливен Стелли Стефанова.  В община Твърдица към същия час са гласували 3019 души или 27.24 процента, в община Котел са гласували 4115 души или 25.52 на сто, а в община Нова Загора 7709 или 24.43 на сто. В Общинската избирателна комисия до момента са били депозирани четири жалби, като три от тях са свързани с незаконна агитация пред изборните помещения, а четвъртата - с разпространение на обидни съобщения в дворове на хора от различни населени места в Сливенска община. Към обяд на местните избори в община Търговище са  гласували 15 410 души или 29,41 процента от имащите право на глас. 27,05 на сто е активността за територията на град Търговище. Гласували са 9218 души от 34 072 избиратели с право на глас. Изборният ден в областта протича без съществени сигнали и жалби, съобщиха от Общинските избирателни комисии. В населените места в община Търговище активността е 33,8 процента. Правото си на глас са упражнили 6192 граждани от общо 18 321 с право на глас. В подвижната избирателна урна своя вот са дали 12 души от общо 48, подали заявка. В областната болница пък са гласували 7 от всички 13 пациенти, заявили желание. В община Попово към 12,30 часа са гласували 5 424 от имащите право на глас, което е 17 процента. В Община Омуртаг правото си са упражнили 31 на сто от избирателите или 6 516 души. В двете малки общини на областта Антоново и Опака избирателната активност е малко над 36 процента. В Антоновско са гласували 1892 избиратели или 36,7 на сто. В Опаченско активността е 36 на сто - до обяд до урните са отишли 2 041 избиратели. Избирателната активност в Кюстендилска област  към 12.00 часа е 25,52 процента, съобщиха от Общинските избирателни комисии. Гласували са общо 30 480 избиратели.  В Кюстендилска община са гласували 21, 67 процента /11 639 души/. Най-висока традиционно е активността в най-малката община - Трекляно, където вече са гласували 47,92 процента от имащите право на глас. Бюлетини там са пуснали 369 души.  Активността в община Дупница е 24, 59 процента /9 980 души/, в Бобов дол - 33, 46 процента /2 458 души/, Бобошево - 36,49 процента /921 души/, Кочериново - 36, 01 на сто /1 332 души/, Невестино - 38,19 процента /695 души/, Рила - 34,33 процента / /846 души/, Сапарева баня - 34,27 процента /2 240 души/. Седем са сигналите, постъпили до Общинската избирателна комисия в Кюстендил от сутринта до момента, но те са проверени и са се оказали неоснователни, каза председателят Венцислав Механджийски. Един от сигналите е предаден на ОДМВР. Той е във връзка с подадена информация за извозване на избиратели до секции. На място обаче също се е оказал неоснователен. Активността на избирателите в област Бургас з а всички 13 общини е средно 24,69 процента. Данните са събрани от ЦИК и са към 12,30 часа. Броят на гласувалите е 87 281 души. Имащите право на вот са общо 353 466 за цялата област.  Към 12,30 часа най-малък е броят на гласувалите в община Бургас - 34 733 души или 19,19 процента. Най-активни са жителите на община Малко Търново. Там активността е 43,72 процента. Следва община Царево с 38,38 процента гласували и община Несебър с активност от 37,90 процента. Избирателната активност в община Русе  към 12,00 часа е 17,3 процента. Тя е по-висока от тази на местните избори през 2015 година. Това съобщи председателят на Общинската избирателна комисия /ОИК/ в Русе Николай Братованов.  Така от общо 141 305 избиратели с право на глас своя вот са упражнили 24 445. Братованов посочи, че на местните избори през 2015 г. активността към 12,00 часа е била около 11 процента. Той каза, че изборният ден протича спокойно. Пред някои секции се наблюдава струпване на желаещи да гласуват. Братованов обясни, че от началото на деня подадените в ОИК жалби са общо четири. По думите му те не са съществени и не влияят върху изборния процес. По данни на осемте Общински избирателни комисии активността в областта към 12,00 часа е била 20,78 на сто, съобщиха от областната управа в Русе. Най-висока е в община Ценово - 36,26 на сто, а най-ниска е в община Русе. В Две могили е 33,25 процента, в Иваново - 32,58 процента, във Ветово - 30,01 на сто, в Борово - 29,43 процента, в Сливо поле - 26,73 процента, а в Бяла - 23,30 процента. Активността на избирателите в днешния вот за местната власт в Ямбол  към 12 часа е 19.74 на сто, съобщи председателят на Общинската избирателна комисия Екатерина Янева. Досега са гласували 12 586 граждани от имащите право на глас 63 770 души. Отворени за гласуване са 103 избирателни секции, от които една е подвижна. Няма сигнали за сериозни нарушения по време на изборния процес. В община Ямбол за кметския пост се надпреварват деветима кандидати, а за 37-местния Общински съвет - 255 кандидати от 18 партии, партийни коалиции и инициативни комитети. Избирателната активност в десетте общини на Великотърновска област  е 24,78 процента към 12.00 часа, съобщиха от пресцентъра на областната администрация. Най-много избиратели са гласували в община Златарица - 37, 55 на сто, най-слаба е активността в областния център Велико Търново - 21,57 процента. Над 25 на сто от имащите право на глас са го упражнили в общините Свищов и Павликени. В Елена са гласували 26,05 от гласоподавателите, в Лясковец - 28, 61, а в Горна Оряховица над 23 процента. В Стражица гласувалите са 29,28 на сто, в Полски Тръмбеш - 30,86 процента, а в Сухиндол - 33, 35 на сто от избирателите. От Областната дирекция на полицията във Велико Търново съобщиха, че към този момент няма задържани лица за продаване и купуване на гласове. Избирателната активност към 12.00 часа във Велико Търново  е била 21,57 процента, съобщи за БТА председателят на Общинската избирателна комисия Десислава Йонкова. От 70 858 избиратели, правото си на глас са упражнили 15 283. Подадени са две жалби, които комисията е оставила без уважение. Едната е била за агитация в село Балван от страна на временно изпълняващия длъжността кмет. Проверка на място от членове на ОИК е установила, че няма данни за изборно нарушение. Другата жалба е подадена от кандидат за общински съветник от Велико Търново, който е посочил, че има нарушение на изборния процес, тъй като членове на една от комисиите са задавали въпрос на избирателите с колко бюлетини искат да гласуват. Според членовете на комисията това не е нарушение на изборното законодателство. В Горна Оряховица активността към 12.00 часа е достигнала 23 процента. Според председателя на ОИК Иван Илиев до обяд в комисията няма постъпили жалби и сигнали за нарушаване на изборните права на гражданите. Избирателната активност в Ловешка област  към 12.00 часа е 27,43 процента, съобщиха за БТА от областната администрация. Най-ниска продължава да е в община Ловеч - 24,33, както и в община Луковит - 24,38. Най-висока е в община Летница - 40,04 процента. В община Угърчин до урните са отишли 36,16 на сто от избирателите, в община Ябланица - 34,77. Правото си глас в община Априлци са упражнили 31,53 на сто от гласоподавателите. В община Тетевен процентът е по-нисък - 29,18 на сто.  Своя вот в община Троян са дали 27,93 процента от имащите право на глас. Към 12,30 часа избирателната активност в 11-те общини в Хасковска облас т е средно 26,85 процента, съобщи областната администрация. На днешния вот 207 489 души от административно-териториалната единица имат право на глас в разкритите 475 секции. Най-актвини са били жителите на община Маджарово, като 39,71 процента от тях вече са минали през урните. Следващи по активност са общините Симеоновград с 38,71 процента и Минерални бани с 38,27 процента. В областния център Хасково активността е 24,25 процента, а най-ниска е тя във втората по големина община в областта - Димитровград с 19,43 процента. ОИК - Хасково провери на място сигнал за немаркиран печат в секционна комисия, който се оказа неоснователен, съобщи председателят на комисията Пламен Лечев. Няма данни за нарушения на обществения ред в региона до обяд днес, посочиха от ОД на МВР - Хасково. Избирателната активност в Пловдивска област към 12.30 часа е 21,46  процента или своето право на глас са упражнили 122 483 избиратели, съобщиха от пресцентъра на Областна администрация - Пловдив.  В Пловдив-град са гласували 49 051 гласоподаватели, 17,10 процента, като това е най-слабата избирателна активност в областта. Най-висока е избирателната активност в Пловдивска област в община Лъки - 39,48 на сто, или своя вот са пуснали 976 от общо 2 472-ма гласоподаватели. Висока е активността на избирателите и в община Брезово -  36,23 процента /1934 гласували/ и в Куклен - 34,64 /1953 гласували жители/. В Добричка област  са дали вота си 25.99 на сто от 162 662 граждани, които имат право на глас в местните избори, съобщават от пресцентъра на областната администрация обобщените данни към 12.30 часа. Активността продължава да е най-висока в община Крушари, където са пуснали бюлетина 35.46 на сто от гласоподавателите. Над средната за областта е избирателната активност в Тервел - 33.46 на сто, Балчик - 31.80 на сто, Каварна - 31.08 на сто, Добричката община - 30.67 на сто, Генерал Тошево - 30.31 на сто. Най-нисък е делът на хората, гласували в Добрич - 20.36 на сто, и в Шабла - 25.56 на сто, според обобщената информация от областната управа. В Добричка област за кметския пост в общините претендират 43 кандидати при 59 на местните избори през 2015 година. За общински съветници сега се състезават 879 граждани при общо 1135 преди четири години. От общо 55245 избиратели в община Габрово  до 12,30 часа са гласували 9818 души. Това съобщиха от Общинската избирателна комисия /ОИК/. Сигнали за нарушения на избирателния закон и на обществения ред няма, изборният ден преминава делово и спокойно, уточниха от комисията. Габровци гласуват в 117 секции, четири от които са приспособени за хора с увреждания. Избирателната активност към 12.30 часа във Видинска община  е 20,23 процента, съобщи председателят на Общинската избирателна комисия Павел Петков. От 56 760 избиратели правото си на глас са упражнили 11 483-ма. Избирателната активност е почти еднаква в процентно изражение, както първия тур на местните избори през 2015 година, уточни Петков. До момента в Общинската избирателна комисия има постъпила една жалба, за начина на изписване на думата образец върху бюлетини, поставени на информационните табла пред някои секции в общината. Жалбата е отхвърлена от Общинската избирателна комисия. В община Брегово избирателната активност към 12.30 часа е достигнала 38 процента, като досега са гласували 1677 избиратели. Постъпили са шест жалби, пет от тях са отхвърлени, съобщи Цеца Ненкова, председател на ОИК Брегово. Избирателната активност към 12.30 часа в община Разград  е над 24 процента, съобщи председателят на Общинската избирателна комисия Ралица Костова. До обяд своя вот за кмет и общински съветници са упражнили 10 806 избиратели. По думите на Костова изборният ден в общината протича спокойно, без сериозни нарушения. Досега в комисията са постъпили една жалба и два сигнала за нарушения на изборния процес. В общините Кубрат и Завет са гласували близо 34 на сто от избирателите. В Исперих пред урните са отишли над 33 процента от имащите право на вот. В община Самуил са гласували 35 процента, в Цар Калоян - 32 процента и в Лозница над 34 на сто от избирателите с право на глас, съобщиха от областната администрация. В Пернишка област  до 12,30ч. са упражнили вота си 28 392 души, което е 25,98 на сто от избирателите. Най-висока остава активността в община Земен, където до урните са отишли 1 004 души, или 44,5 на сто от гласоподавателите и в община Ковачевци - 44,07 на сто. В община Трън бюлетини са пуснали 32,75 на сто от имащите това право, в Брезник - 30,77 на сто и в Радомир - 25,97 на сто. Най-ниска е активността в община Перник - 19 716 души, или 24,4 процента. Въпреки това пред някои секции в най-големия пернишки квартал \"Изток\" вече има опашки от чакащи гласоподаватели. Няма данни за нарушения на избория процес. Над една трета от избирателите в област Смолян в ече са упражнили правото си на вот, според данни на Областната администрация за избирателната активност към 12.30 часа. Процентът на гласувалите е 33.48 средно за областта. Най-висока е изборната активност в общините Борино и Рудозем, в които пред урните са застанали над 39 на сто от гласоподавателите. В община Смолян, в която живеят над една трета от избирателите в областта, процентът на гласувалите е най-нисък - 27.5. В община Дряново  избирателната активност към 12,30 часа е сред най-високите в страната. В село Янтра са гласували 73,33 на сто от избирателите, в село Славейково - 54,35 на сто, над 40 на сто е активността в селата Гостилица, Скалско, Длъгня и Царева ливада, информираха от Общинската избирателна комисия. Общо в Дряновско са гласували 2273 избиратели или 28,67 на сто. Изборният ден в 9-хилядната балканска община преминава без сериозни нарушения на обществения ред и на избирателния закон. В община Плевен  вече са гласували 26 220 избиратели, което е 22.7 на сто от имащите право на вот. Това съобщи за БТА председателят на ОИК Ярослав Димитров. На въпрос Димитров поясни, че към този момент вече са иззети от секционните избирателни комисии /СИК/ сгрешените бланки-чернови за отразяване преброяването на преференциите. В секциите са предоставени нови бланки-чернови. Новите ще се ползват от СИК след приключване на изборния ден, подчерта Димитров. По думите му Общинската избирателна комисия е забранила да се ползват сгрешени бланки. Избирателната активност в община Пазарджик  към 12.30 часа е надхвърлила 21 процента, съобщиха от ОИК. Имащите право на глас в изборите за местни органи на властта в общината са 100 446. В комисията са постъпили три жалби за нарушения, като две от тях са отхвърлени като неоснователни, а по третата са издадени указания към съответните секционни комисии. Между 17 и 47 процента е избирателната активност в общините в област Благоевград . Към 12.30 часа най-висока е в община Гърмен, където 47 процента от имащите право на глас вече са отишли от избирателните урни. Следващата община по избирателна активност е Банско, в която 46.97 процента са упражнили правото си на глас. Сред общините, в които избирателната активност е висока, са Струмяни с 40.77 на сто гласували, следвана от община Кресна, в която също малко над 40 процента вече са дали своя глас.  Избирателната активност в общините Хаджидимово, Сатовча и Белица е съответно 39 процента, 36 процента и 34.48. Най-ниска е избирателната активност в община Петрич, където до 12.30 часа гласа си са дали 17 на сто от гласоподавателите. В областния център Благоевград избирателната активност към 12.30 часа е 20 на сто. В Благоевград и збирателната активност към 12.30 часа достигна 20 процента, съобщи зам. председателят на ОИК Йордан Симонски. Гласувалите до този момент на местните избори са 13 160. Изборният ден продължава, като обстановката е спокойна, допълни Симонски. В момента се проверява сигнал, че в благоевградското село Рилци е била заключената вратата на секционната избирателна комисия и хората не могат да гласуват. Сутринта в ОИК е подаден сигнал срещу председателя на комисията, в който е посочено че при разговор с председателя на една от секционните комисия той е дал неправомерно указание за сканиране на беловата на непопълнен протокол. В ОИК - Благоевград е постъпило обяснение от страна на председателя на секционната комисия, цитиран в жалбата. В обяснението се посочва, че не са получавани подобни указания. Жалбата, както и обясненията по нея са пратени и до Централната избирателна комисия. Повече от 33 процента от избирателите в община Исперих  вече са гласували. От регистрираните 19 411 души към 12.30 часа до урните са отишли 6468 избиратели, съобщиха от Общинската избирателна комисия. Една жалба е постъпила до момента в избирателната комисия. Тя е от Мехмед Азиз, който твърди, че в качеството му на фотокореспондент на БТА не е допуснат от председателя на СИК в читалището в село Подайва да отрази изборния процес. Жалбата е разгледана и е дадено указание на председателя на секционната комисия да не създава пречки на фотокореспондента да отразява изборния процес, обясни председателят на ОИК в Исперих Светлана Димова. Тя посочи, че е указано на всички избирателни комисии в общината да съдействат при необходимост на представителите на медиите в процеса на отразяване на изборите за кметове и общински съветници. В община Исперих надпреварата за кметския пост е между седем претенденти, а за кандидати за общински съветници се състезават 140 души от осем партии и коалиции. За кметове на населени места в общината са регистрирани 55 кандидати. В Ямболска област към 12.30  часа са упражнили своя вот 24.34 на сто от 110 023 граждани, които имат право на глас в местните избори, съобщиха от пресцентъра на областната администрация.  Най-висока е избирателната активност в община Болярово, където пред урните са застанали 45.22 на сто от гласоподавателите. Над средната за областта е избирателната активност в общините Тунджа - 32.26 на сто, Стралджа - 30.34 на сто и Елхово - 25.79 на сто. Най-малко са гласувалите в Ямбол - 19.74 на сто, според обобщената информация от областната управа. За кметове на петте общини в Ямболска област се състезават 23-ма кандидати, издигнати от партии, партийни коалиции и инициативни комитети. Към 12.30 ч. избирателната активност в област Стара Загора  е 24.27 на сто, информират от пресцентъра на областната администрация. Най-висока е активността в най-малката община Опан. Там правото си на глас към този час са упражнили 43.22 на сто от имащите право на участие в местните избори. На второ място по активност е община Николаево - 36,50 на сто, на трето - Павел баня - 36,01 на сто, и на четвърто - Гълъбово - 34,89 на сто и Братя Даскалови - 34.85 на сто от избирателите. В подбалканските общини Гурково и Мъглиж отчитат активност 30,38 на сто и 27,67 на сто от имащите право на глас. И в миньорския град Раднево са участвали във вота 31,06 на сто от избирателите. Най-ниска остава избирателната активност в най-големите градове. В Чирпан до урните вече са били 28,46 на сто от имащите право на глас, в Казанлък - 24,05 на сто. Най-малка е активността в областния град - 19,68 на сто. Жителите на Старозагорска област гласуват днес в 488 секции. Броят на избирателите с право на глас е 285 734. Избирателната активност в Стара Загора в 13.30  часа е 19,68 на сто, съобщи на пресконференция в БТА председателят на ОИК Теодора Крумова. Общият брой на гласувалите е 27 405.  Девет са претендентите за кметския стол в Стара Загора, а кандидатите за общински съветници са 549. Избори се провеждат и в 17 от 51 села в общината. Най-много претенденти за кметския стол има в село Братя Кунчеви - 6 и в село Загора - 5. Има два сигнала за нарушение, който са свързани с билдбордове в Стара Загора на разстояние по-малко от 50 метра от СИК и агитационни материали. До час се очаква решение на ОИК. В община Шумен  към 12.30 часа са гласували 16 624 души, или 20,51 процента от избирателите, съобщиха от Общинската избирателна комисия /ОИК/. В общината право на вот имат около 81 000 души. Те могат да гласуват в 127 избирателни секции. Разкрити са и две подвижни. Кандидатите за кмет на най-голямата от десетте общини в областта - Шумен, са 13. В листите за общински съветници фигурират 386 души. Към 12,30 часа избирателната активност в община Кърджали  е 25,15 процента, обяви председателят на Общинската избирателна комисия Александър Ставрев. Той уточни, че броят на гласувалите е 16 132 от 64 146 по списъци. От началото на изборния ден в ОИК има подадени и 4 жалби, които се проверяват, допълни той. Според електронният публичен регистър на жалбите и сигналите, подадени в Общинската избирателна комисия, в една от жалбите става въпрос за секции, в които длъжностни лица не са назначени по съответния законов ред. Друга гласи, че в изборна секция в с.Резбарци кандидат за кмет и секретарката на кметството водят политическа агитация и оказват натиск на избирателите. До 12,30 часа в област Монтана  са гласували 35 933 души, което представлява 28,84 на сто от избирателите в региона, съобщиха от Областната управа в града. Най-висока активност е отчетена в най-малката община на областта - Георги Дамяново, където до 12,30 часа правото си на вот са упражнили 53,12 на сто от избирателите. В община Чипровци до този час са гласували 42,9 на сто, в община Якимово - 39,14 на сто, в община Брусарци - 38,57 на сто и т.н. В община Монтана активността до 12,30 часа е 24,75 на сто, а най-ниска активност в региона е отбелязана в община Лом - 23,11 на сто. В крайдунавския град и общината правото си на вот са упражнили 5707 души. Активността към 12.30 часа на местните избори в община Варна  е 14.68 процента, съобщиха от Общинската избирателна комисия /ОИК/. Правото си на глас са упражнили 41 747 души от имащите право на глас 283 442 избиратели.  Председателят на ОИК Велин Жеков посочи, че в комисията са постъпили няколко жалби, като два от сигналите са препратени от ЦИК. Не са установени нарушения. Най-високата активност на местните избори във Варненска област към 12.45 часа  е в община Суворово - 38.8 процента, съобщи областният управител Стоян Пасев. Правото си на глас са упражнили 2403 от имащите право на грас 6188 избиратели.  В община Аврен са гласували 36.08 процента от избирателите, в община Аксаково - 27.34 на сто, а в община Белослав - 24.06 процента, като по-ниска е активността единствено в областния център. В община Бяла са гласували 29.46 процента от избирателите, в община Ветрино активността е 38.73 на сто, а в община Вълчи дол - 31.87 процента. В община Девня активността е 34.50 процента, в община Долни чифлик - 28.87 на сто, в община Дългопол - 37.46 процента, и в община Провадия - 24.78 на сто. За всички 12 общини в областта активността е 19.04 процента, като правото си на глас са упражнили 74 708 гласоподаватели от имащите право на глас 392 285 души. Областният управител съобщи още, че в всички Общински избирателни комисии са постъпили 266 сигнала за нарушения, като 99 процента от тях са неоснователни. Избирателната активност в област Враца к ъм 12,30 часа е 31,68 като от имащите право на глас общо 159 868 са гласували 50 642 избиратели, съобщиха от областната администрация.  Най-активни са избирателите в общините Криводол - 42,34 на сто и Роман - 40,93 на сто гласували. Следват община Борован с 38,42 на сто гласували, община Хайредин с 36,74 на сто. В общините Мездра и Бяла Слатина своя вот вече са упражнили малко над 35 на сто. В община Оряхово е най-ниска избирателната активност - 27, 94 на сто. Малко на 28 на сто са гласувалите в общините Враца и Козлодуй. В община Мизия активността на избирателите към 12,30 е 31,51 на сто, се посочва в съобщението на областната администрация.", "date": "2019.10.27", "title": "Вижте каква е избирателната активност до сега"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401344-%D1%85%D0%BE%D1%80%D0%B0-%D0%BE%D1%82-%D0%B1%D1%83%D1%80%D1%81%D0%B0-%D1%81-%D0%BB%D0%BE%D1%88-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%B4%D0%B2%D0%B0%D1%82-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B9%D1%81%D0%BA%D0%BE-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82", "text": "Дим от кебапчета на скара в кърджалийското село Горно Прахово посреща избирателите.  На паркинга пък има коли и бусове, някои от които са с турска регистрация. Хора от Бурса, които не могат да говорят български добре. Споделиха, че са дошли от Турция вчера. \"С билети дойдохме, около 20-25 човека пристигнахме\", каза единият от избирателите пред БТВ.  Други се крият и не искат да покажат лицата си. Избирателната активност започва да се повишава в  .   Към 10,00 часа   в община Кърджали е 7,21 на сто, каза председателят на ОИК Александър Ставрев. Той уточни, че до урните са отишли 4 623 избиратели от 64 146 имащи това право по избирателни списъци. Активността в общината е най-ниската, сравнена с останалите 6 общини в избирателния район, обобщават председателите на ОИК. Най-висока към 10,00 часа е тя в община Черноочене - 20 процента. Там до урните са отишли 1 682 души от 8 412 по списъци. В община Джебел активността е 19,35 на сто, в община Крумовград - 16,45 на сто. Да упражнят правото си на глас в Ардино, Момчилград", "date": "2019.10.27", "title": "Хора от Бурса с лош български идват в Кърджалийско да гласуват"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401345-%D0%B8%D0%BD%D1%84%D0%B0%D1%80%D0%BA%D1%82%D0%BD%D0%B0-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0-%D0%B2-%D1%80%D1%83%D1%81%D0%B5-%D0%BD%D0%B0-%D0%B5%D0%B4%D0%BD%D0%B0-%D0%B1%D0%BE%D1%8F-%D1%80%D0%B0%D0%B7%D1%81%D1%82%D0%BE%D1%8F%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%88%D0%BA%D0%BE%D0%B4%D0%B0%D1%82%D0%B0-%D0%BD%D0%B0-%D0%BD%D0%B8%D0%BD%D0%BE%D0%B2%D0%B0", "text": "Само около процент и половина е разликата между Мерцедесът на Борисов и Шкодата на Корнелия в Русе към 12:00 часа. Мерцедесът е с близо 30%, а Шкодата - наближава с 28,5%. Това показват временните резултати в днешното рали, изнесено от питстоповете на състезателите. Те обаче се менят почти след всеки вираж и при последните обиколки преднина взима Шкодатата на Нинова. Същевременно най-новите засичания Мерцедесът на Борисов отново изпреварва с 4%. Кадилакът на Каракачанов и Ситроенът на Симеонов засега са на трета позиция с почти 15%. Към 12:00 часа 15% е и интересът на местните граждани към ралито за местната власт в Русе.  ", "date": "2019.10.27", "title": "Инфарктна надпревара в Русе на една боя разстояние между мерцедеса на Борисов и шкодата на Нинова"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401346-%D0%BA%D0%BE%D0%BB%D0%BA%D0%BE-%D0%B5-%D1%80%D0%B5%D0%B0%D0%BB%D0%BD%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F,-%D1%87%D0%B5-6-227-901-%D1%81%D0%B0-%D0%B3%D0%BB%D0%B0%D1%81%D0%BE%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8%D1%82%D0%B5", "text": "Колко е реално населението на България, че 6 227 901 души имат право на глас и ще избират кметове и общински съветници? В 07:00 часа днес започнаха изборите за общински съветници и кметове. Според утвърдените от ЦИК избирателни списъци правото си на глас следва да упражнят общо 6 227 901 гласоподаватели. На местните избори тази неделя гласуваме с няколко бюлетини – бюлетина за кмет на община; бюлетина за общински съветници; бюлетина за кмет на кметство. В големите областни градове, където има районно деление, като София, Пловдив, Варна, ще се гласува с до четири броя бюлетини. Причината е, че там освен с бюлетина за кмет на община и бюлетина за общински съветници, гласуваме и с бюлетина за кмет на район, а в кметствата към тези общини – с бюлетина за кмет на кметство. Общо 66 са партиите и коалициите, получили регистрация за участие в местните избори. Общият брой на кандидатите в местните избори е 36 251 души. От тях за общински съветници – 29 493, за кметове на общини – 1254, за кметове на кметства – 5041, за райони – 463 и за кметства само с един кандидат – 392-ма. Общини, за които има само един кмет за община – петима. Най-голямата листа за кандидати за кметове на община е в София – 20 кандидати, следвана от Пловдив – 14, Шумен – 13. Броят на кметствата с над 350 жители и където ще има избори за кмет е 1968. Сравнено с 2015 година, те са по-малко, но тогава се гласуваше в населени места с над 100 души население и се е гласувало в 3188 села. Кандидат за кмет е избран на първи тур, ако за него са гласували повече от 50 на сто от подалите своя вот. Ако никой от участниците не е събрал такава подкрепа, в населеното място се провежда втори тур между двамата кандидати, събрали най-много гласове. Балотажът е на 3 ноември, в неделя, седмица след първия тур. На тези избори не е задължително да се гласува с всички бюлетини. Може да се гласува за избор на кмет, но не и за общински съветници, например, или обратно. Листите за общински съветници са с номера до 100, а преференциите започват от 101. Имената на кандидатите за общински съветници не са записани в бюлетината. При желание да се даде преференция техният номер може да се провери в списък пред изборните секции. Бюлетините, с които се гласува за кмет на община, кмет на кметство, както и районен кмет в София, Пловдив и Варна, са еднотипни. От лявата страна са имената на партиите и коалициите, издигнали кандидати, а от дясната – имената на кандидатите. По средата са квадратчетата с номерата на партиите, коалициите и независимите кандидати. Най-отдолу има опция „Не подкрепям никого“. От лявата страна на бюлетината за избор на общински съветници са вписани наименованията на всички партии и коалиции, регистрирали кандидатски листи, както и имената на независимите кандидати; а от дясната има кръгчета за отбелязване на преференция, в които има номера от 101 нагоре. Има и възможност „Не подкрепям никого“. При местните избори няма секции извън страната. На тези избори няма да има и машинно гласуване в нито една от секциите. Агитацията в изборния ден е абсолютно забранена. Абсолютно е забранено под каквато и да е форма и начин да се обявяват и резултати от допитване до общественото мнение за изборите 24 часа преди приключването на изборния ден, т. е. от 00.00 часа на 26 октомври. Такива резултати може да се оповестяват едва след 20.00 часа на 27 октомври, когато приключва изборният ден. Вотът ще се смята за валиден, ако сте гласували само за една партия или коалиция, като поставите знак Х или V в кръгчето с неговия номер с химикал, пишещ със син цвят. Квадратчето „Не подкрепям никого“ за първи път ще присъства в бюлетината за местни избори и ще заема последното място в нея. На изборите не се допуска гласуване с шофьорска книжка или задграничен паспорт. Хората с непълни, заличени или сгрешени адреси имат избирателни права и ще могат да гласуват, като ще бъдат дописвани в избирателните списъци. Има населени места с променени имена на улиците, така че те се разминават с адресите в личните документи. Тези хора ще попълват декларация, че не са гласували на друго място. Службите на МВР, които издават документи за самоличност, ще работят днес от 08:30 до 19:30 часа и ще съдействат на българските граждани, които не притежават валидни документи за самоличност, да упражнят правото си на глас. Българските неправителствени организации, регистрирани да наблюдават изборите на 27 октомври, са 13 с общо 2137 наблюдатели. С последните промени в Избирателния кодекс се дава по един протокол за отчитане на резултати. От ЦИК препоръчват членовете на СИК да правят чернови на протокола от гласуването, данните от който, след като бъдат проверени, да бъдат вписвани в официалния протокол. ЦИК забрани работа на видеокамерите в училищата и другите места за гласуване с цел осигуряването на тайната на вота на избирателите – от 7.00 ч. до 20.00 ч., а там, където изборният ден продължава – до 21.00 часа, което ще важи и за двата тура. С друго решение на ЦИК след изборите всички избирателни списъци ще се предадат на ГД ГРАО за извършване на повторна проверка, за това дали има избиратели, които са гласували в нарушение на Изборния кодекс, т. е. без да имат избирателни права, или са гласували на две места. Уредена е и работата на подвижните избиратели секции до хората със затруднено придвижване и други институции. На предходните местни избори през 2015 година избирателната активност е била 40.83 процента, като в София е била едва 17.89 на сто.", "date": "2019.10.27", "title": "Колко е реално населението на България, че 6 227 901 са гласоподавателите?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/401347-%D0%BC%D0%B5%D0%B4%D0%B8%D0%B9%D0%BD%D0%B0%D1%82%D0%B0-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BA%D0%B0%D0%BB,-%D1%80%D0%B5%D1%87-%D0%BD%D0%B0-%D0%BE%D0%BC%D1%80%D0%B0%D0%B7%D0%B0%D1%82%D0%B0-%D0%B8-%D1%87%D0%B5%D1%80%D0%BD%D0%B8-%D0%BB%D0%B5%D0%B1%D0%B5%D0%B4%D0%B8", "text": "От Костинбродската афера насам все по-голямо влияние върху избирателите имат „черните лебеди”, а не медийната кампания, чийто модел изглежда е безнадеждно остарял. На тези избори това се видя ясно, пише Георги Лозанов.       Предизборната кампания за органи на местната власт се нуждае от ефир само в големите градове, и преди всичко в София. В по-малките населени места тя основно е от уста на уста между избирателите, и очи в очи с кандидатите. А този път и в големи градове, като Варна и Бургас, медийна активност беше излишна, тъй като новите мандати на старите кметове изглеждаха сигурни. Екранната поява на кандидати от различни точки на страната в „пътуващото студио” на Хекимян в сутрешния блок на БТВ, или като гости в предаванията на БНТ, беше по-скоро дежурна - за да се усвоят парите на партиите. Естественото им място е в регионални програми, което още веднъж напомни, че БНТ прибързано се отказва от тях. Още повече, че регионалните ѝ центрове продължават да съществуват като пушка на сцената, която никога не гръмва, дори по избори. Един мръсен номер помогна Журналистика или пиар?  също може да се окаже полезно, ако предизвика промяна в регламентите на медийните кампании. Узурпирането на ефира от негова страна в драстично нарушение на споразумението, подписано от собствената му партия с телевизията, показа, че на медиите им липсват каквито и да е инструменти, дадени от ИК, ЗРТ или друг закон, за да се защитят от произвола на политиците. Така е, защото партиите си плащат за участията в предизборен период и после представителите им могат да се държат с журналистите като с обслужващ персонал или просто да не им обръщат внимание. Дори заканата на генералния директор, че няма да допуска повече Сидеров в БНТ, се оказа безпочвена, след като той вече си е платил. Именно на това трябва най-после да се сложи край, особено в обществените медии. Държавата може да ги финансира за отразяването на предизборната кампания, но пряко, а не през партийните субсидии. За да могат журналистите сами да решават кого и в какъв формат ще поканят и какви въпроси ще му задават. И така да работят в интерес на аудиторията, а не на кандидатите за власт. Няма журналистика, платена от „клиента”, тогава тя от само себе си се превръща в пиар. Отделен въпрос е какво търсят Сидеров и Джамбазки в кампанията за кмет на София, след като нямат шанс, а партиите им са партньори на управляващите, които имат  . Може би си правят тънката сметка на първия тур да отклонят гласове, които на балотажа ще се прелеят към Фандъкова. Публичните им образи, обаче, изградени в репертоара на политическата гротеска и скандала, ги превръща по-скоро във воденични камъни за този, зад когото застанат. Две успоредни кампании в София В София, всъщност, се водеха две успоредни кампании: едната местна – за управлението на столицата, другата национална – за управлението на страната. Първата битка беше между Фандъкова и градската десница, представена от Игнатов и Бонев (от „Спаси София”). Това беше кампанията на специализираната компетентност за модерното развитие на града, която Фандъкова имаше като дългогодишен кмет, а Игнатов, и особено Бонев - като професионална експертиза и предварителна подготовка.   бе политически гастрольор по темата, влизаше в нея едва за целите на изборната си победа. И докрай не излезе от ролята си на омбудсман с популисткия мотив – ще чуя какво казват хората. Само че от началника на града, освен да може да чува, се очаква да може и да каже как да се решат на проблемите на хората. Въпреки че изборите са местни, местната кампания е камерна, защото изисква градска култура от избирателя, не стига деленето на „наши” и „ваши”. Вотът се трупаше главно в националната кампания, където битката вече беше между Фандъкова и Манолова, мотивирана от макар и не съвсем обоснованото предвиждане, че ако ГЕРБ загуби София, въобще ще падне от власт. Манолова – със старата си слава на „острие” в политиката – се превърна в лице на мощна анти-ГЕРБ коалиция, с доминиращото участие на БСП, разбира се. Офанзивата – всички срещу ГЕРБ, е играна неведнъж без резултат, което обаче явно само засилва надеждите, че следващия път вече Борисов ще си купи еднопосочен билет за Банкя. Невидимият опонент в кампанията Неяснотата от изхода на  , вместо да се разсейва, се увеличи дотолкова, че успя да блокира дори прогнозите на социолозите. Причината е предизвестената поява на „черен лебед” в кампанията –  , предизвикал нови гневни протести. Това несъмнено е удар за ГЕРБ, защото настройва срещу него привърженици на градската десница, от чиито гласове в голяма степен зависи кой в последна сметка ще е кмет на столицата. А финалният бенефициент на недоволството от избора на прокурора е Мая Манолова. Нищо че тя, иначе любител на всякакви протести, не подкрепи тези. И нищо че с предизборна шатра в тях участваше друг кандидат за кмет – Борислав Игнатов от ДБ. Така или иначе, на Фандъкова ѝ се налага да се бори, освен с видимите си опоненти, и с невидимите – тези, които пуснаха „черния лебед” три дни преди вота. За софийската кампания в медиите имаше прогнози, че ще бъде по-мръсна от предишните. И наистина тя така започна – с  в. Скандалната публикация обаче неочаквано изигра оздравителна роля – медиите масово я осъдиха и излязоха с декларации в защита на етичните стандарти в професията. На „Пик” не им мина номерът, чиято цел очевидно беше още в началото да „извади от играта” Игнатов, компрометирайки го морално. Вместо това обществото морално се солидаризира с него, преживя го като жертва, което увеличи популярността му, а вероятно и подкрепата за него. Един мръсен жест помогна на кампанията да не бъде толкова мръсна, колкото се очакваше.Децибелите на речта на омразата също бяха намалени, въпреки че тя е предпочитана „форма на агитация” от националистите. Но дори представителят на най-радикалната им формация „Възраждане” – Костадин Костадинов, кандидатирал се за кмет на Варна, избягваше провокативни изказвания. Вярно, че Ангел Джамбазки, кандидат за кмет на София, не се отказа, за да привлече гласовете на „чистите българи”, да  . А двамата с Волен Сидеров – и той кандидат за кмет на София, обещаваха, че първата им работа, ако спечелят, ще е да забранят София Прайд. Но всичко това звучеше някак изтъркано и по инерция. Александър Сиди – кандидат за общински съветник от ВМРО, дори осъди остро неуместната шега със съдбата на евреите през Втората световна война, която си позволи кандидатът за общински съветник на Зелените Тома Белев. Няма лошо в подобна размяна на местата, ако не оставяше вкус на предизборно лицемерие. И той се засили, когато прокуратурата започна проверка точно срещу изказването на Белев след всички националистични употреби на   през годините, минали незабелязани от нея. Това, че от   насам все по-голямо влияние върху избирателите имат „черните лебеди”, а не медийната кампания, само говори, че моделът ѝ е безнадеждно остарял. Което на тези избори можеше да се види с просто око – Фандъкова и Манолова бяха принудени да обикалят от телевизия в телевизия и да говорят едно и също, докато накрая, заедно с нарастващата скука, на преден план излязоха не разликите, а приликите помежду им.", "date": "2019.10.27", "title": "Медийната предизборна кампания: кал, реч на омразата и \"черни лебеди\""}
{"url": "http://www.classa.bg/%D1%81%D0%B2%D1%8F%D1%82/item/401348-%D0%B1%D1%80%D0%B5%D0%BA%D0%B7%D0%B8%D1%82-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BA%D0%BE%D1%87%D0%B0%D1%82-%D1%81%D0%B0%D0%BC%D0%B8-%D0%B2-%D0%BF%D1%80%D0%BE%D0%BF%D0%B0%D1%81%D1%82%D1%82%D0%B0", "text": "Вече е ясно: Брюксел няма намерение да прави услуги на Лондон, а Великобритания няма да излезе от ЕС другата седмица. Британците ще трябва сами да намерят изход от задънената улица, пише Барбара Везел.       На правителствените ръководители от ЕС вече не им се занимава с   - оставят нещата на посланиците в Брюксел, които действат според дадените им указания. И понеже истинско единство по отношение на времевите рамки няма, бе взето соломоновско решение: ще има удължаване на срока за Брекзит, но какво - ще стане ясно следващата седмица. Така би трябвало да бъде оказан натиск върху Лондон. Франция има резерви Още при първото удължаване през пролетта френският президент Еманюел Макрон се възпротиви и искаше да даде на британците по-малко от половин година допълнително време. Тогава той беше убеден от Ангела Меркел и другите правителствени ръководители. \"Не губете време\", бе тогавашният съвет към британците на председателя на Европейския съвет Доналд Туск. Както е известно, случи се друго: след правителствените промени в Лондон междувременно  , но Борис Джонсън няма да успее да се справи по-добре от предшественичката си Тереза Мей да я прокара и през парламента. Тоест, има нула напредък.  Какво иска този път френският президент (с неговия отпор срещу второ удължаване от три месеца) не е съвсем ясно. Първо трябва да се види какво ще се случи политически в Лондон, каза неговата министърка по европейските въпроси Амели дьо Моншален. Всъщност, ЕС е склонен да удължи срока само при положение, че има достатъчно основание за това. А такова биха били или едни предсрочни избори, или  . Фактически обаче цари единство по въпроса, че не ЕС ще е този, който ще бутне Великобритания в пропастта, наречена Брекзит - британците трябва да скочат сами. Европейците имат интерес излизането да стане по правилата, т.е. със сделка. Затова съществуват предположенията, че Макрон просто иска да демонстрира власт в Брюксел. ЕС не смята да прави услуги на Лондон Сега и двете страни са в абсурдна ситуация: Лондон трябва да изчака какво ще предложи ЕС за удължаването, а ЕС - какъв напредък ще бъде постигнат в Долната камара, докато и британското правителство, и опозицията очакваха становището на Брюксел. ЕС обаче няма намерение да им прави тази услуга и не дава указания за по-нататъшния ход на нещата, респективно британската страна трябва сама да намери своя изход от задънената улица. Най-късно във вторник или в сряда посланиците в Брюксел ще трябва да благословят измоленото от Борис Джонсън удължаване с три месеца - все пак крайният срок за   все още е четвъртък, 31 октомври в полунощ. Какво става в Лондон? Министър-председателят Борис Джонсън иска опозицията да се съгласи на предсрочни избори на 12 декември, иначе щял да изтегли проектозакона за излизането от ЕС и щял да се концентрира изцяло върху предизборната борба. Но премиерът е безпомощен: той има нужда от мнозинство от две трети в парламента за свикването на нови избори, което няма как да събере, докато Лейбъристката партия се противопоставя. Тя от своя страна твърди, че на Джонсън не може да му се има доверие и най-напред трябва да бъде отстранена заплахата от твърд Брекзит. Принципно, както за пореден път заяви шефът на партията Джереми Корбин, има готовност за нови избори и желание за спечелването им. Дали обаче Джонсън наистина би изтеглил закона за излизането от ЕС, което би довело до траен застой в процеса на Брекзит? Той вече заяви, че няма да внесе новия проектобюджет по план в началото на ноември и финансово страната засега ще върви на автопилот. Но всъщност Джонсън се страхува, че неговите опоненти в Долната камара могат по време на дебатите да се намесят в съдържанието на закона за излизането и така да му вържат ръцете. Става дума, например, за настояването да се влезе в митнически съюз с ЕС, за удължаване на преходния период на всяка цена или дори за свикването на втори референдум. Нищо няма да се случи на 31 октомври  Ако опозиционните депутати обаче продължават да се противопоставят на свикването на избори преди Коледа, на премиера му остават само две възможности: той може да се опита да ги принуди с един обикновен закон, за който му е нужно само обикновено мнозинство; или Джонсън сам да предизвика вот на недоверие срещу себе си, за да наложи  . Но, първо - избирателите могат да разберат това погрешно, и второ - опозицията ще има оттам нататък 14 дни да излезе със свой собствен кандидат. За момента и двете страни изпитват голямо взаимно недоверие, което усложнява намирането на решение от сегашната патова ситуация. Много е вероятно предложението за нови избори да бъде разгледано в Долната камара в понеделник. Но нищо не е сигурно, тъй като сега три дни са дълго време за британската политика. Ясно е само едно: Великобритания няма да излезе от ЕС на 31 октомври. А правителството оттегли кампанията си \"Готови за Брекзит\", за която трябва да са били изразходвани 100 милиона паунда. Тя може да стане актуална отново в края на януари 2020, или дори по-късно.", "date": "2019.10.27", "title": "Брекзит: британците трябва да скочат сами в пропастта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401332-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B4-%D1%83%D1%80%D0%BD%D0%B8%D1%82%D0%B5-%D0%B2-%D0%B3%D0%B0%D0%BB%D0%B8%D1%87%D0%B5", "text": "Изборните секции в Галиче отвориха навреме. Денят обаче започна с напрежение. Носят се слухове, че в селото са дошли да гласуват хора, които не са местни, а са от Стара Загора. Официално обаче няма постъпили сигнали. Право на глас имат 1441 души, а кандидатите за кметове са четирима.      В събота в прокуратурата в Община Бяла Слатина е постъпил сигнал, че хората, които искат да гласуват в подвижни секции, са се увеличили. Те са се сдобили с документ, който гласи, че имат гръбначно възпаление, съобщава Нова телевизия. Хората са разпитани. Час", "date": "2019.10.27", "title": "Напрежение пред урните в Галиче"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401333-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%BF%D0%BE%D0%B2%D0%B5%D0%B4%D0%B5-%D1%83%D0%B1%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D1%81-35-%D0%BF%D1%80%D0%B5%D0%B4-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0,-%D0%BA%D0%BE%D1%8F%D1%82%D0%BE-%D0%B8%D0%BC%D0%B0-30", "text": "На трето място място е кандидатът на ДБ Борислав Игнатов, който събира 12% Четвърти е независимият кандидат Борис Бонев с 6% .  Кандидатът на ГЕРБ-СДС Йорданка Фандъкова поведе убедителна пред независимия кандидат Мая Манолова в изборите за кмет на София.   Данните са от междинно предброяване към 11.45. На трето място място е кандидатът на ДБ Борислав Игнатов, който събира 12% Четвърти е независимият кандидат Борис Бонев с 6% . Пети е Ангел Джамбазки от  ВМРО  - 4,6 %.  ще следва волята на гражданите и в името на тяхната информираност ще следи през целия ден изборния процес в страната и ще предоставя данни от междинно преброяване, мерено от водеща социологическа агенция.    Ще следваме принципа за прозрачност на изборния процес, за да се опитаме да спрем изборни манипулации, контролиран вот и дирижирана изборна активност.  Ще ви показваме резултатите с истинските имена на водещите играчи в днешния толкова важен за страната ден!    ", "date": "2019.10.27", "title": "Йорданка Фандъкова поведе убедително с 35% пред Мая Манолова, която има 30 %"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401334-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D1%80%D0%B0%D0%B2%D0%BA%D0%BE-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B4%D1%80%D1%8A%D0%BF%D0%BD%D0%B0-%D1%81-30-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%B0-%D0%B1%D0%B8%D1%82%D0%BA%D0%B0-%D0%B7%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%BC%D1%8F%D1%81%D1%82%D0%BE", "text": "Изненадващо второто място се поделя от избраника на НФСБ-ВМРО Славчо Атанасов и независимата Дани Каназирева, които имат съответно по 20%. Драматична битка за второто място в Пловдив! Кандидатът на управляващата партия ГЕРБ за кмет на града Здравко Димитров дръпна с 30% пред конкурентите си.     Изненадващо второто място се поделя от избраника на НФСБ-ВМРО Славчо Атанасов и независимата Дани Каназирева, които имат съответно по 20%.  ще следва волята на гражданите и в името на тяхното конституциионно право да бъдат информирани, ще следи през целия ден изборния процес в страната като предоставя данни от междинно преброяване, мерено от водеща социологическа агенция.  Ще следваме принципа за прозрачност на изборния процес, за да се опитаме да спрем изборни манипулации, контролиран вот и дирижирана изборна активност.  Ще ви показваме резултатите с истинските имена на водещите играчи в днешния толкова важен за страната ден!    ", "date": "2019.10.27", "title": "В Пловдив Зравко Димитров дръпна с 30%! Драматична битка за второто място"}
{"url": "http://www.classa.bg/%D1%81%D0%B2%D1%8F%D1%82/item/401335-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-%D0%B2-%D1%81%D0%B8%D1%80%D0%B8%D1%8F-%D0%BF%D0%B0%D1%80%D0%B0%D0%B4%D0%BE%D0%BA%D1%81%D0%B0%D0%BB%D0%BD%D0%BE-%D0%B5-%D0%BF%D0%BE%D0%B1%D0%B5%D0%B4%D0%B0-%D0%B8-%D0%B7%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "Почитателите на Путин в България са на върха на щастието от развитието в Сирия през последните седмици. Някои сини колеги витиевато се мъчат да им докажат, че и САЩ били постигнали някакви свои цели. По парадоксален начин и те са прави.     Разбира се, като империалистическа сила САЩ претърпяха катастрофа – по мнението и на двете големи американски партии, и на „правилните“ западни медии, и на широката западна общественост. Тук сините колеги, по-католици от папата, напразно мъкнат от девет кладенеца вода да измътят американска „победа“. Да, група американски войници (от 200 според Белия дом до 500 според Пентагона – не се знае) щe остане в провинция Деир ез-Зор да варди газовото находище на „Коноко“; американската база Ат-Танфа на йорданската граница засега ще продължи да контролира трансфера на чуждестранни джихадисти към Сирия – обясненията, че оставали да продължат „борбата с ИДИЛ“ никой и в САЩ не приема сериозно – но това са ариергардни маневри за запазване на лице. Катастрофата е абсолютна. САЩ загубиха всичките си съюзници в региона. Изоставиха кюрдите, както пресметна сайтът  , за   път в историята. Конфликтът им с Турция фактически спусна кепенците на НАТО: с куриози като оръжейното ембарго на Вашингтон и Брюксел срещу Анкара, отказът на турския президент да приеме американския вицепрезидент по време на посещението на последния в Турция, заплахите на Тръмп да анихилира турската икономика, обстрелът на американски войници в Сирия от турската армия и американските планове за евакуация на авиобаза Инджирлик... САЩ тласнаха кюрдите в прегръдката на Асад, Турция – в обятията на Русия, която веднага запълни регионалния вакуум. Путин, утвърдил се като безспорен нов хегемон на Близкия изток, бе посрещнат като фараон в Саудитска Арабия и ОАЕ; веднага Рияд започна преговори с Техеран за примирие в Йемен с посредничеството на Пакистан; в Сочи долетя на инструктаж Ердоган, следван от 40 висши африкански държавни и правителствени ръководители. Тези главоломни развития обаче не бяха чак толкова изненадващи за мен. Читателите може би помнят, че през септември 2015 г., след речта на Путин в ООН ( хоть понимаете ) и ненадейното начало на руската операция в Сирия, прогнозирах края на американската глобална военнополитическа хегемония. Както пък септември 2008 г. тури край на „Вашингтонския консенсус“ в глобалната икономика и финанси. Оттогава живеем в постамерикански свят. Той не е точно „многополюсен“ в смисъл, че някой предлага реална коренна алтернатива на американската система – както навремето предлагаше СССР, или че се е формирал нов едноличен световен лидер, но е свят на бързо разпадаща се американска хегемония. Но и тези от почитателите на Путин, които мислят, че разпадането на американската хегемония в света означава разпадане на САЩ или поне драстично обедняване на американците по сценария на СССР в 90-те години, се заблуждават. Всъщност, както много пъти съм писал тук, истинските национални интереси на Америка се разминават драстично с интересите на досегашния световен хегемон – глобализираната империалистическа върхушка. Обкновеният американец не вижда нищо от печалбите на глобалните  , водещи се за „американски“ корпорации – но най-често не плащащи никакви данъци в САЩ. Напротив, той    страда от тяхната политика на аутсорсинг и деиндустриализация у дома не по-малко (поне относително) от обикновения българин. Обикновеният американец не печели нищо и от статута на долара като световни пари: ползите от това за американската икономика се оценяват на 5% от БВП – не е малко, но те не засягат 99% от населението. И още по-малко вижда той полза за себе си от американския държавен дълг: напротив, реално губи от него, защото носи тегобата на обслужването му, а дългът се натрупва главно от войните на глобализираната върхушка, от гарантирането на свръхпечалбите на големите корпорации и от изпомпването на обществено богатство към офшорните сметки на най-богатите. Обикновеният американец живее все по-трудно и определено по-зле от родителите си. Не само икономически, но и по отношение на основните си граждански права, пък и на социалните си и културни права. Основната задача на Тръмп в чужбина, както сам я формулира в предизборната си кампания и инаугурационното си слово, бе слагане край на поредицата „кървави външнополитически бедствия“, в които Обама натика Америка. Можем да добавим към виновните и Буш II, но при него, поне за Афганистан, имаше оправданието на шока от 11 септември. За Обама, удостоен още преди влизането си в Белия дом с Нобел за мир, историята няма оправдание. Най-добрата външна политика на САЩ в условията на постамериканския свят е възможно най-бързото им изтегляне от главните огнища на конфликти, разпалени от самите тях. Колко добра е тази политика за засегнатите региони и за света като цяло е очевидно. За броени дни след решението за изтегляне от Сирия законната власт в Дамаск възстанови контрола си над почти целия Североизток по почти безкръвен начин, като на много места бе дори дружелюбно посрещната от кюрдите, дотогава сериозно наплашени от Анкара и изоставени за пореден път от Вашингтон. Неоосманските апетити на Турция за Алепо, плодородните земи около Ефрат, цяла Северна и Североизточна Сирия и Киркук бяха парирани. Принципите на териториалната цялост на Сирия и бъдещото изтегляне от нея на всички неканени чужди сили бяха официално признати и от Ердоган. Заедно с това той може би ще получи възможност да върне два милиона сирийски бежанци от своя територия на юг от границата и ще запази лице у дома по отношение кюрдския си проблем. След американското изтегляне от Сирия ми попаднаха данни от изследване на измененията в религиозността на младите в Близкия изток и Северна Африка. В Тунис например делът на нерелигиозните младежи на възраст от 15 до 29 г. от 2012 досега е скочил от 16,1% на 46,7%. Подобна, ако и не толкова стръмна, е разликата в Либия, Алжир и Египет. Религиозността на младите в Близкия изток е право пропорционална на бруталността на западното присъствие там. Политическият радикален ислямизъм е преди всичко въоръжен антизападен протест. 11 септември, макар да изключвам всякакви конспиративни теории за организирането на атаките уж от Буш, също безспорно е резултат на американското военно присъствие в Персийския залив и на интимните връзки между сем. Буш и саудитските елити, сред които сем. Бин Ладен. През последната седмица най-масовите протести в историята на Ливан, обединили по небивал досега начин ливанското общество, също носят ярко изразен светски, модерен характер. Сякаш с магическа пръчка изтеглянето на Америка смита злата магия на политическия ислям от лицето на Близкия изток. Няма съмнение, че изтеглянето на САЩ и от другите конфликтни огнища ще има също толкова благотворен ефект. Разплитането на украинския възел на Обама и Хилари от Тръмп не само може д а помогне за постепенната политическа нормализация на Украйна и очистването й от неонацистката зараза, но дори и за обуздаването на корупцията и псевдолибералното беснуване на обамо-хиларистите. За България вече е късно да се заобиколи най-голямата икономическа и геополитическа катастрофа, причинена й от американската хегемония – провалянето на „Южен поток“, но затова пък премахването на бедствието ГЕРБ от хоризонта е напълно реално. И за България, и за цяла Европа с изключение на Англия (не на цяла Британия), Полша, Румъния, балтийските страни и може би Швеция, изтеглянето на САЩ означава нормализация на естествените връзки с Русия. Азия, с изключение на Япония и Южна Корея, както и Африка може пък да са на път въобще да забравят американската военна хегемония. Съвместни военни учения на Урал с участието на китайски, индийски и пакистански войски; руските стратегически бомбардировачи в Южна Африка за съвместни учения, приветствани от тълпата като кинозвезди... В Латинска Америка току-що започна нова витка на спиралата на борбата на местните народи срещу диктата на северния съсед. По отношение сигурността на самите САЩ и на Запада, както ни е добре известно, всички значителни източници на риск след разтурянето на СССР в 1991 г. бяха изключително  . Ислямският тероризъм бе продукт на американската война чрез прокси срещу СССР и на американското военно присъствие в Близкия изток. 11 септември бе продукт на интимността на сем. Буш със сем. Бин Ладен и цената на американските военни бази в Персийския залив. Радикалният ислямизъм беше главно експорт на американския клиент Саудитска Арабия – режим, който в миналото без американския чадър не би се задържал и месец. „Ислямска държава“, както призна и Тони Блеър, е продукт на американския разгром и окупация на Ирак. Бежанската криза в Европа от 2015 г. бе продукт на западния разгром на Либия, покровителстваната от Запад саудитско-турска агресия срещу Сирия и американското опустошаване на Афганистан и Ирак. Русия, която Обама тури сред главните заплахи за човечеството, след ебола и преди ИДИЛ, бе напълно изкуствено и ненужно конфронтирана от Вашингтон дълги години след 2000 г., докато се стигна до абсурда в Киев през февруари 2014 г.   Тези прости истини си пробиват път и към вашингтонския елит. През април т.г. излезе книгата на Макс Блументал, редактор на интересния сайт  , озаглавена “Управлението на диващината“ ( ), което може да се преведе и с „управление чрез диващина“, с подзаглавие „Надигането на международния джихад и западният ултранационализъм“. Журналистът показва как американската политика по сигурността ( ) създаде Ал-Кайда, ИДИЛ и... Доналд Тръмп. Екстремистките сили, пише Блументал, застрашаващи мира в света, са невидимият цвят на американските имперски кроежи. Дълго преди установяването на полицейската държава на Буш II, американското тайно финансиране на муджахидините, инспирирано от фебрилния русофоб „Збиг Брезински“ (както се произнася в Америка), провокира съветското нахлуване в Афганистан в 1979 г. – и така чак до ИДИЛ. Тези външнополитически провали направиха САЩ изкуствено уязвими и от тероризма, и от собствения им ултранационализъм. Единствено буди съмнение у мене мнението на Блументал, че и Тръмп е продукт на неоконсервативния империализъм и че действията му в Близкия изток само ще задълбочат кризата. Книгата е завършена сигурно преди година. Засега се наблюдава тъкмо обратното – „агент Ориндж“ по-скоро демонтира кризисните фактори, създадени от Обама и преди него от Буш II. Да, това става хаотично и под напора на вътрешнопартийните му страсти, а не от грижа за мира в региона, но все пак става. Америка е далечен, потенциално щастлив остров, който просто няма от кого да се страхува, ако не са рисковете, които сама си отглежда. Наистина, в 1941 г. страхът от Япония е бил реален, както и досега личи по укрепленията около Сан Франциско, днес туристически места. А след 1949 г. често и страхът от СССР. Но днес? Толкова по-неразбираема е манията на американските политици да скандализират без никаква нужда Русия, единствената сила, която може технически да унищожи Америка, макар с цената на собственото си унищожение. Русия и Америка са създадени от географията и историята да бъдат съюзници. Състоянието им на взаимна омраза и съперничество е противоестествено и мъчително и за двете. Американските мейнстрийм политици, коментатори и експерти днес обаче с малки изключения сами спадат към  , „ошашавеното стадо“ на пиар класика Уолтър Липман – 80-те процента от населението, които нищо не разбират и не могат, не бива да участват в управлението, а да се задоволяват да гледат риалити, сапунки, спортни състезания и да четат таблоиди.   Изглежда нищо не може да е по-полезно за стартирането на дълбока реформа на американската външна политика и мисловен ступор от един здравословен и дълбок външнополитически разгром. Виетнамският синдром държа влага на вашингтонските ястреби над 25 години – чак до първата война в залива, а всъщност чак до 2001 г., пък и тогава бе потребен шокът от 11 септември, за да се променят така нещата. Но пък сега „хибридността“ на войните и особено на медиите правят трудно да се разбере какво е разгром. В известен смисъл разгромът на САЩ в Сирия бе налице още преди четири години. В момента обаче е вече общопризнат. Така или иначе Америка вече не е глобален военнополитически хегемон и започва да го разбира. Тя притежава обаче огромна потенциална икономическа и „мека“ сила, с която може да задава тон на останалите още дълго време. Особено когато стане източник и на прогресивен опит за останалия свят в реформирането на провалилия се псевдолиберален глобализъм. Разпадането на империята само може да помогне за възраждането на по-добрата Америка. Съкращаването в пъти на военните разходи, в т.ч. за пенсионно и здравно осигуряване на ветераните – заедно с прогресивна данъчна и здравна реформа – например ще е достатъчно за балансирането на бюджета и стопяването на държавния дълг. Ликвидирането на огромната околовоенна корупция и лобизъм, на полицейската държава, на медийното помрачение около „руската намеса“ ще имат неоценимо благотворно влияние върху икономиката и обществото – истинска американска пролет. Провалената агресивна неоконсервативна външна политика на Обама, Хилари и демократическата върхушка е във все по-остро противостояние с прогресивната вътрешна политика на партийните низини и с цялостното необратимо олевяване на Америка по обективни социално-икономически и демографски причини. Най-важното е американската левица да преодолее провинциализма и партизанската си слепота и   и да се заинтересува по-сериозно от външна политика и глобални дела. Поне колкото се интересуваше по времето на Виетнам!  Обидно е за държавата как иначе блестящи прогресивни демократи в Конгреса, които тези дни пекоха на бавен огън Марк Зукърбърг за робския труд на хиляди американци, на чиито виртуални кости се гради световната паяжина Фейсбук, оплела всеки трети човек на Земята, тутакси след това мрънкат несмислено за руската „колузия“ на Тръмп и как Зеленски бил признал, че Тръмп и адвоката му Джулиани му дали да прочете по украинската тв някаква тяхна бележка с „фейк нюз“!    ", "date": "2019.10.27", "title": "Катастрофата на Запада в Сирия парадоксално е победа и за (истинската) Америка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401336-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%8F%D0%B2%D0%B8-%D0%B7%D0%B0-%D0%BA%D0%BE%D0%B3%D0%BE-%D0%B5-%D0%B3%D0%BB%D0%B0%D1%81%D1%83%D0%B2%D0%B0%D0%BB-%D0%B8-%D0%BF%D0%BE%D1%81%D0%B5%D1%87%D0%B5-%D1%80%D0%B0%D0%B4%D0%B5%D0%B2", "text": "Гласувах за тези, които ще продължат да правят от \"Младост\" до \"Тракия\", Южната дъга така, както я направихме, Западната тангента, Северната дъга. Това заяви Бойко Борисов в двора на 78-о училище в Банкя, след като гласува на местните избори. \"Гласувах за тези, които решиха кризата с боклука и направиха най-добрия завод в Европа, които построиха метрото, направиха парковете, построиха фонтаните, направиха булевардите – за тези гласувам аз. Всичко останало сме го гледали преди 10 години\", добави той. Запитан дали ще има избирателна активност, Борисов каза: \"Не мога аз да кажа, това не е въпрос към мен. Надявам се да има, хората сами решават съдбата си.      Днес е много хубав празник\". Помолен да коментира думите на Радев, че той му е прехвърлил отговорността, премиерът заяви: \"Върховенство на закона трябва да го спазваш, да даваш личен пример. Не е ли агитция това? Като говориш, като изричаш неистини, така подвеждаш избирателя – нарушение\". \"Тук има ли съдебни репортери? Когато променяхме законите, ВСС беше 24 души избирани. От тях 11 са от парламентарната квота, от тях само 3 са от ГЕРБ, другите 3 от БСП, 2 от ДПС. Демек 2-те партии, гласували за Радев, имат 5 гласа. Ние имаме 3 от 24. Когато говориш неистини, подвеждаш избирателите\", уточни Борисов. \"Той агитира за нашите опоненти. Той прехвърли много тънко езуитски както обикновено към мен в изборния ден. Вие, ако не ме питате, нямаше и да го коментирам. Въобще не искам в днешния хубав слънчев ден да мисля какво е в главата на Радев. Просто да не казва в изборния ден и да не агитира за БСП и ДПС\", добави премиерът. \"Агитират, агитират, после викат върховенство на закона. Някой го натискал - ами да каже кой го натиска. Натиск има, да каже от кого е - от мен не е със сигурност, защото нямам достъп до него\", каза още Борисов. \"Желая ви хубав ден, не се занимавайте с такива глупости и такива изказвания! Завист се казва...това е думата\", каза той и напусна двора на училището.", "date": "2019.10.27", "title": "Борисов обяви за кого е гласувал и посече Радев"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401337-%D0%B7%D0%B0%D1%81%D1%82%D1%8A%D0%BF%D0%BD%D0%B8%D0%BA-%D1%81%D0%BA%D0%BE%D1%87%D0%B8-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8,-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B3%D0%BE", "text": "Инцидент в изборния ден доведе до първи арест в община Горна Оряховица. В село Драганово е задържан застъпник на една от политическите партии. Срещу арестувания застъпник е образувано досъдебно производство за хулиганство, защото мъжът е обиждал полицаите, когато са го проверили. В полицията в Горна Оряховица бяха доведени още двама застъпници, работили в с. Драганово, като след изясняване на обстоятелствата се били освободени. При довеждането на 3-мата застъпници пред полицията в Горна Оряховица е бил и народният представител, който е кандидат за общински кмет на партията, за която са работили те, поясниха от полицейското управление. В Областната дирекция на МВР във Велико Търново се работи по много сигнали за изборна търговия, като досега няма доказано нарушение. Жандармерия помага на полицията в Стражица, Горна Оряховица и Павликени.", "date": "2019.10.27", "title": "Застъпник скочи на полицаи, арестуваха го"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401329-%D0%BF%D0%BE%D1%81%D0%B5%D0%B3%D0%BD%D0%B0%D1%85%D0%B0-%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0", "text": "Съд за известния модел Емили Ратайковски. Бившата сърфистка си навлече проблеми, след като публикува снимка, заради която ще олекне със 150 хиляди щатски долара. Топ моделът обича да радва последователите си в социалната мрежа с горещи фотоси, но този път сама си създаде неприятности.  28-годишната сексапилна Емили, която има един от най-мощните акаунти в \"Инстаграм\" с общо 24,4 милиона последователи, публикува грешен пост. Поне това твърди фотографът Робърт О`Нийл, който я съди. Той твърди, че Ратайковски не е получила разрешението или съгласието му да сподели снимката в профила си. О`Нийл претендира за всички печалби, които тя е заработила, използвайки фотоса. На него Емили държи букет цветя, покриващ лицето й, докато е в Ню Йорк. Снимката беше качена в \"Истории на Емили Ратайковски\" с надпис: „Настроение завинаги“.                ", "date": "2019.10.27", "title": "Посегнаха на известна сексбомба"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401330-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B3%D0%BB%D0%B0%D1%81%D1%83%D0%B2%D0%B0-%D0%B8-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D0%B4%D0%B0%D0%B2%D0%B0%D1%82-%D0%BB%D0%B8-%D1%81%D0%B5-%D0%BD%D0%BE%D0%B2%D0%B8-%D0%B8%D0%B7%D0%B1%D0%BE%D1%80%D0%B8", "text": "Не очаквайте парламентарни избори след тези избори. Това заяви пред журналисти в Кърджали председателят на парламента Цвета Караянчева. „Никой не може да им каже как да гласуват, но нека помислят кой би бил по-полезен за доброто развитие на Кърджали. В никакъв случай резултатите не могат да повлияят на политическата обстановката в страната. Те са изключително мажоритарен избор. Гражданите гласуват за най-добрия кандидат\", посочи тя.  ", "date": "2019.10.27", "title": "Караянчева гласува и разкри задават ли се нови избори"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401331-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B8-%D0%BA%D0%BE%D0%BC%D0%B8%D1%81%D0%B8%D0%B8-%D1%81-%D0%B1%D0%B5%D0%BB%D1%8F%D0%B7%D0%B0%D0%BD%D0%B8-%D1%80%D1%8A%D1%86%D0%B5", "text": "Членове на секционни избирателни комисии масово са с белязани ръце с мастило в Пловдив, сигнализираха будни граждани, предава Трафик нюз бг. До този момент имаме редица сигнали за нарушенията. Първите са от район „Западен\" в Пловдив. Сигналът бе публикуван от кандидата за районен кмет Иван Запрянов с видео, на което се вижда как една от жените в секцията има черти от химикал на палеца. Това се случва в 28-а секция в ОУ „Драган Манчов\", подобен сигнал имало и за 29-а секция в същото училище.  \r\n   \r\n   Запрянов е поискал и другите членове на секционната избирателна комисия да покажат ръцете си. Той се е обадил на 112 и е подал сигнал до ОИК. В момента там се очаква полиция. Друг сигнал е от училище „Петър Берон\" в район „Централен\", там също член на СИК е с оцапани ръце с мастило. \r\n   \r\n    От Общинската избирателна комисия съобщиха, че когато при тях постъпят сигналите, ще изпратят на място екипи, които да извършат проверка. В Районна прокуратура дежурят трима прокурори, които приемат сигнали и ги обработват. \"Работим по всички подадени сигнали\", заяви и директорът на ОД на МВР - Пловдив ст. комисар Йордан Рогачев. Според методическите оказания на ЦИК е абсолютно забранено членове на СИК да бъдат с белязани ръце с мастило или други химикали, които биха могли да увредят изборните книжа. Ако бюлетината бъде изцапана, то членовете на СИК са длъжни да я отбележат като невалидна, тъй като се смята за знак. \r\n      ", "date": "2019.10.27", "title": "Нарушения в Пловдив: Членове на избирателни комисии с белязани ръце"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401338-%D0%BD%D0%B0-%D1%82%D0%B0%D0%B7%D0%B8-%D0%BE%D0%B1%D0%B8%D0%BA%D0%BE%D0%BB%D0%BA%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81%D1%8A%D1%82-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%81%D1%82%D0%B0%D0%B2%D0%B8-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%B8%D1%82%D0%B5-%D0%B4%D0%B0-%D0%BC%D1%83-%D0%B4%D0%B8%D1%88%D0%B0%D1%82-%D0%BF%D1%80%D0%B0%D1%85%D0%B0-%D0%B2-%D1%82%D1%80%D0%B8-%D0%B3%D1%80%D0%B0%D0%B4%D0%B0", "text": "Все по-голямо е напрежението между участниците с напредване на времето. Състезателите са на поредната обиколка в ралито, което се провежда в цяла България. Продължава да бъде интересна надпреварата в Благоевград. Към момента начело хвърчи Мерцедесът на Бойко Борисов. Той запазва преднината си с 36,1%. Кията с непартиен водач все още пази второто място, но преднината ѝ продължава да намалява и вече е спаднала до 22,2%. Трети все още е кадилакът на Каракачанов, като той дори е набрал лека преднина до 7,6%. В Бургас Мерцедесът на Борисов е много дърпа категорично с 64,5% пред Шкодата на Нинова, която е с 11,5%. Мерцедесът на Борисов дърпа и във Велико Търново. Той запазва убедителна преднина с 58,2%, която му гарантира победа на първи тур. На второ място е Шкодата на Нинова, която също се е откъснала доста от другите участници в надпреварата, но нейната преднина леко намалява до 26,6%.  ", "date": "2019.10.27", "title": "На тази обиколка Мерцедесът на Борисов остави конкурентите да му дишат праха в три града"}
{"url": "http://www.classa.bg/%D1%81%D0%B2%D1%8F%D1%82/item/401320-hbl-%D0%B5%D0%B4%D0%BD%D0%BE%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B0%D1%80%D1%88%D0%B0%D0%B2%D1%81%D0%BA%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%B4%D0%B0-%D0%B1%D1%8A%D0%B4%D0%B5-%D1%80%D0%B0%D0%B7%D0%BF%D1%83%D1%81%D0%BD%D0%B0%D1%82-%D0%B8-%D0%BD%D0%B0%D1%82%D0%BE", "text": "Генералният секретар на НАТО Йенс Столтенберг показа слабост, когато Турция продължи настъплението срещу кюрдските въоръжени сили и това ни кара да се чудим дали Европа има нужда от Североатлантическия алианс. Според Hufvudstadsbladet събитията в Сирия и Кюрдистан са стимул за създаване на военен съюз в рамките на ЕС и това изобщо не изисква голяма армия. Кюрдите са народ, който е пострадал най-много в историята и днес НАТО ги заплашва с клане чрез своя член Турция. Според изданието Hufvudstadsbladet, генералният секретар на НАТО Йенс Столтенберг е показал слабост, неподобаваща на лидер на най-силната военна формация в света. Той наистина се оказа в трудна позиция: една грешка - и Доналд Тръмп ще го атакува. Освен това е невъзможно да се осъди Турция, защото петият член на Хартата на НАТО гласи, че целият съюз трябва да подкрепя всеки от своите членове в състояние на война. Но, продължава публикацията, Тръмп има различно мнение относно Устава на НАТО. Когато Естония, която се присъедини към НАТО само преди пет години, беше в конфликт с Русия, Тръмп предупреди, че може да има изключения от член пети, което накара естонците да притихнат. Според автора на статията събитията в Сирия и Кюрдистан са стимул за създаване на военен съюз в рамките на ЕС. Голямата армия днес е остаряла концепция. Днес всички изграждат оръжие за   и кибератаки, които могат да повредят компютърните системи. Използвайки управлявани от спътници снаряди и междуконтинентални ракети, представляващи заплахи за държавите, само за няколко часа може да бъде неутрализирано всичко, дори ако е разположено в другия край на света. И ВВС може да свършат точно своята работа, както се вижда в Сирия. Както заключава изданието, малките и средните страни няма да могат да бъдат в крак с подобно развитие, но ЕС като цяло е доста способен на това. От своя страна отделните държави могат да запазят малки въоръжени сили за мироопазващи мисии. „ , обобщава Hufvudstadsbladet.", "date": "2019.10.27", "title": "HBL: Едновременно с разпадането на Варшавския договор трябваше да бъде разпуснат и НАТО"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401321-%D0%B2%D0%B8%D0%BA%D0%B8-%D0%BE%D1%82-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D1%81-%D0%B8%D0%B7%D0%B1%D0%BE%D1%80%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D1%8F-%D0%BD%D0%B0%E2%80%A6-%D1%81%D0%B5%D0%BA%D1%81-%D1%81-%D0%B4%D0%B0%D0%BC%D0%B8-%D0%B7%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D0%B8%D1%8F", "text": "„Аз помагам на хората да заздравят връзките си, аз съм един вид „обществен съветник\" по въпросите за любовта\"-това казва за себе си Виктория. Поне с това име се представя. Вики „изби рибата\" със секс оферти за изборния уикенд. Проститутката на средна възраст чака клиенти в един от кърджалийските квартали като цената на сеанс за 30 минути е 50 лева, но за час - 80 лева. Жрицата на любовта предлага всички видове секс, а ценоразписът се върти свободно в интернет, пише 24rodopi.com. Десетки момичета заработват средно по 100 лева на час от секс в областните градове Кърджали и Смолян. Стаи в многобройните къщи за гости и квартири са се превърнали в работни места на „дами за приключения\", както се наричат жриците на любовта. Труженичките са на възраст от 18 до 40 години и предлагат всякакви ласки.      Цените тръгват от 40 и достигат до 70 лева за 30 минути. За час прекарано време в ръцете на професионалистките пък цената започва от 100 и достига 120 лева. Но не липсват и промоции. 40-годишна дама е обявила тарифа от 50 лева за 30 минути, за час обаче цената е 80 лева. Всички труженички предоставят терен за клиентите. Офертите им са публикувани и в сайт за възрастни. Предоставени са телефонни номера на момичетата, както и богат снимков материал за физическите им данни. Пазарлъците са изключени, а дамите посочват мястото, където ще се проведе сеансът. В 90 на сто от случаите това са къщи за гости в града. Номерът на стаята се посочва по телефона, а тя се плаща от момичето. Използват се и много квартири в най-големия кърджалийски квартал-„Възрожденци\". Дори в нови кооперации. Над 50 са офертите за Кърджали в сайт за секс обяви. Далеч по-скромен е техният брой в Смолян, установи проверка на екипа ни. И в двата областни града има две предложения от проституиращи мъже. Докато край Арда „надарен жребец\" предлага всичко на дами с цена по договаряне, то в Смолян жиголото е посочило 60 лева. Офертата гласи: „Може да ме търсят и дами, на които мъжете им са в чужбина\". В града на Планетариума се предлага и порно на живо. Младо семейство е оферирало половия си акт за пред воайори, които срещу допълнително заплащане могат и да се включат. Обяви са зададени и за всички по-малки населени места в двете области. Основно обаче се разчита на клиенти в областните центрове. Момичета в Кърджали дори се опитват да вдигнат класата с посочени говорими езици като турски и гръцки. „Най-добре се заработва през почивните дни. Има много клиенти от Гърция, през лятото и от Турция. Повечето момичета са от вътрешността на страната\", сподели 25-годишна труженичка. Представя се като Габи. Едва ли обаче това е истинското й име. В същото време, в Кърджали продължават да заработват и момичета на улицата. Районът от години е жп гарата в областния град. Броят им, според запознати, е около 15. Цените - с „идея\" по-ниски.", "date": "2019.10.27", "title": "Вики от Кърджали изби рибата с изборна промоция на… секс с \"дами за приключения\"!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401322-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D1%80%D0%B0%D1%87%D0%B5%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B4%D0%BD%D0%B5%D1%88%D0%BD%D0%B8%D1%8F-%D0%B2%D0%BE%D1%82", "text": "Времето е перфектно за избори. Няма какво да правим на полетo, сега е време да се съсредоточим върху изборите. Гласувайте, после ще има време за разходка и почивка.Това заяви пред Нова тв климатологът проф. Георги Рачев. \"Гласуването е човешко право. Трябва да се гласува\", каза още той. И психологът Ани Владимирова заяви, че ще гласува. \"В изборите се промъква и икономическа жилка – кога хората са били най-добре. Избирателите гледат кой ги е карал да се чувства най-добре\", допълни проф. Рачев. \"Още 90-те години се оформиха мненията на различните поколения.      В момента в България има 4 много различни поколения. Най-възрастно поколение гледа към социалното и грижата. Хората на 40-50 години са насочени към кариерата. Хората между 30 и 40-годишна възраст са фокусирани към благоденствието и бързата кариера. Младото поколение над 20-годишна възраст търси креативност и посока в живота\", разкри Владимирова. \"Част от младите не виждат генерална алтернатива. Те смятат, че техният глас не е съществен\", коментира климатологът. \"Хората не се чувстват автори на живота си. Смятам, че ние българите можем да имаме национална кауза\", допълни психологът. \"Нашата национална кауза ще става все по-ясна. Животът ще става все по-добре\", заяви Рачев. \"Който и да спечели трябва да се допре до образование, ред и сигурност\", завърши Ани Владимирова. \"Гласът ни не струва едно или две кебапчета. Не струва и 200-300 лв. По-добре не гласувайте\", завърши проф. Георги Рачев.", "date": "2019.10.27", "title": "Климатологът Рачев с култов коментар за днешния вот"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401323-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B8%D0%BC%D0%B0%D1%88%D0%B5-%D0%B5%D1%84%D0%B5%D0%BA%D1%82%D0%B8-%D0%B8-%D0%B4%D0%B5%D1%84%D0%B5%D0%BA%D1%82%D0%B8", "text": "„Национална кампания липсваше\". Това каза в интервю за предаването „Събуди се\" по Нова телевизия политологът Татяна Буруджиева. По думите й, фокусът на кампанията е бил в София. „Виждаме желание на хората да подкрепят техните партии. Твърдите ядра са мобилизирани. Нараства желанието на хората за политическо участие\", коментира още Татяна Буруджиева. „Кампанията имаше ефекти и дефекти. Всяка партия трябваше да се обърне към собствените си проблеми\". Това мнение изказа политическият психолог проф. Антоанета Христова. Тя намира, че има умора у избирателите. „Интригата в този вот е промяната на статуквото по региони\", каза още проф. Антоанета Христова.", "date": "2019.10.27", "title": "Кампанията имаше ефекти и дефекти"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401324-%D0%BC%D0%B0%D1%80%D0%B8%D1%8F-%D1%81%D0%B5-%D0%BF%D0%BE%D0%BA%D0%B0%D0%B7%D0%B0-%D0%B1%D0%B5%D0%B7-%D0%BA%D0%B0%D0%BF%D0%BA%D0%B0-%D0%B3%D1%80%D0%B8%D0%BC", "text": "Фолкпевицата Мария реши да се покаже без капка грим. Това е доста неочакван ход от миньончето, тъй като винаги е гледала да показва класа и само скъпи и маркови тоалети.  Оказа се, че Мария е доста симпатична и без тоновете грим, с които гримьорите ги правят неразпознаваеми. Изпълнителката получи множество комплименти за безупречния си външен вид.         Отново акцент са устните на Мария, които без макиаж се оказаха дори по-големи. Червилото някак стяга пухените джуки и не изглеждат толкова огромни, но в действителност наистина е прекалила със силикона и стои неестествено.   Наши източници издадоха, че Мария обмисляла да ги намали, но нямало как съвсем да заличи силикона. Вече съжалява, че е прибързала и си ги е направила. Сега би имала същия ефект с разграждащи вещества, каквито ползват всичките й колежки.", "date": "2019.10.27", "title": "Мария се показа без капка грим"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/401325-%D0%B2%D0%B0%D0%BB%D0%B5%D1%80%D0%B8%D1%8F-%D0%B2%D0%B5%D0%BB%D0%B5%D0%B2%D0%B0-%D0%B1%D0%B5%D0%B7-%D0%BB%D0%B8%D1%86%D0%B5%D0%BC%D0%B5%D1%80%D0%B8%D0%B5", "text": "Ролята на медиите е да информират. За съжаление българските законотворци сложиха СТОП на правото на българските граждани да бъдат информирани с един закон, пълен с недомислици. Ние, обаче смятаме, че най-важното е какво искат хората, а не какво са решили депутатите по късните доби на един заспал парламентарен ден. Затова днес   ще следва волята на граждание и няма да спазва забраната да се публикуват междинни данни в изборния ден. Няма да бъдем лицемери пред един несправедлив закон. Няма да мерим километри на автомобили на политическите водачи, няма да поливаме цветя, няма да готвим манджи или да четем книги, както сме го правили досега, опитвайки се да заобиколим закона в името на това гражданите да получат конституционното си право на информация. Ще бъдем честни пред читателите. Ще следваме принципа за прозрачност на изборния процес, за да се опитаме да спрем изборни манипулации, контролиран вот и дирижирана изборна активност. Ще ви показваме резултатите с истинските имена на водещите играчи в днешния толкова важен за страната ден! Както досега, така и днес   работи с една от най-реномираните социологически агенции, която ще мери междинни резултати, за които ще ви инормираме на всеки час.   Гласувайте!    ", "date": "2019.10.27", "title": "Валерия Велева: Без лицемерие!"}
{"url": "http://www.classa.bg/%D1%81%D0%B2%D1%8F%D1%82/item/401326-%D0%BC%D0%B0%D0%B9%D0%BA-%D1%81%D0%B0%D0%BD%D0%B4%D1%8A%D1%80%D1%81,-%D0%B1%D0%B8-%D0%B1%D0%B8-%D1%81%D0%B8-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%BD%D1%8F%D0%BC%D0%B0-%D0%B4%D0%B0-%D1%80%D0%B5%D1%88%D0%B0%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD", "text": "Очакваше се вчера Брюксел, който принципно е за отлагане на Брекзит, да се произнесе до кога да бъде отсрочката, но решението бе отложено за началото на следващата седмица със застрашително наближаващата дата 31-ви октомври. Преди това британският премиер Борис Джонсън отправи „великодушно“, по неговите думи, предложение на опозицията да подкрепи искането му за предсрочни избори, като в замяна гарантира на депутатите достатъчно време за разглеждане на сделката за Брекзит. Това разгневи опозицията, която обвини премиера в политически игри и тя - също като Брюксел - не бърза с отговор, защото иска да е сигурна, че на 31-ви октомври страната няма да излезе от ЕС без споразумение. И така несигурността около Брекзит остава с пълна сила. Кореспондентът на БНР в Лондон Веселин Паунов разговаря с Майк Сандърс, който е редактор в европейския отдел на Би Би Си. -Какъвто и да отговорът на Брюксел, изглежда премиерът Борис Джонсън твърдо следва своите планове за понеделник? -Премиерът Борис Джонсън иска в понеделник да бъде гласувано искането му за свикване на общи избори на 12-ти декември. Той каза, че ако опозиционните партии подкрепят тази опция, тогава ще им гарантира дебат по плана за Брекзит до 6-ти ноември, което е значително повече, отколкото беше неговият първоначален график от три дни. Опозицията гласува против този тридневен график. Изглежда те няма да приемат и новия график, защото лидерът на опозицията Джеръми Корбин иска категорична декларация от Борис Джонсън, че няма да има Брекзит без сделка, преди да се съгласи на общи избори през декември. Всичко това наистина води до задънена улица. А правителството заплашва, че ако опозицията блокира искането за общи избори, ще внася всеки ден процедура за гласуване в парламента на същото искане, докато опозицията не отстъпи. На практика това ще бъде нещо като стачка на правителството и ще блокира всяко друго законодателство, което трябва да бъде разгледано в парламента. -Какви са все пак шансовете британците да имат коледни избори? -Проблемът е, че когато имаше коалиционно правителство на консерваторите и либералдемократите през 2011-та година, за да се гарантира стабилността на това правителство, те приеха закон, който изисква в парламента да има мнозинство от две трети, за да бъдат свикани предсрочни избори. За момента няма признаци на желание сред опозицията да промени този закон, а на Борис Джонсън в момента му липсват 45 гласа, за да има изобщо мнозинство. Така че той е напълно зависим от опозицията да му позволи тези предсрочни избори и за момента това изглежда няма да стане. -Ние говорим за възможността да се проведат общи избори, но като че ли по-важният въпрос е дали, всъщност, тези избори ще решат проблемите? -Най-вероятно не. Защото хората, които на първо време подкрепяха излизането от ЕС, вероятно ще бъдат склонни сега да подкрепят партията „Брекзит“ на Найджъл Фарадж, който призовава за „Брекзит без сделка“, за „категорично скъсване на връзките с ЕС“. Фарадж ще получи сериозна подкрепа на изборите, а това ще разцепи вота за Консервативната партия и партията „Брекзит“ за първи път ще влезе в парламента. Лейбъристката партия е с неясна позиция за Брекзит. Тя иска да бъде зачетен вота от 2016-та година за излизане от ЕС, но в същото време иска Обединеното кралство да остане в митническия съюз, което, според правителството, е в противоречие с цялата идея за Брекзит, защото Обединеното кралство ще остане обвързано с търговските правила на съюза и това няма да позволява на страната да сключва отделни търговски споразумения. Тогава какъв е смисълът изобщо да се напуска евросъюза? От друга страна, много привърженици на Лейбъристката партия са сред близо 16-те милиона, които гласуваха за оставане в ЕС и голяма част от тях сега биха подкрепили либералдемократите, защото те са партията с най-ясна позиция за оставане в ЕС. Тяхната позиция е, че за Обединеното кралство е по-добре да бъде част от общността, отколкото извън нея. -Сигурен съм, че хората стават все по-объркани и по-объркани. Ясно е, че трябва да изчакаме какво ще кажат в Брюксел, но дали можем да хвърлим светлина върху това какво все пак ще се случи оттук нататък? -Ще трябва да изчакаме до понеделник, когато Борис Джонсън ще се опита да прокара идеята си за предсрочни избори и повече време за обстойно разглеждане на сделката му за Брекзит. Но мисля, че второто така или иначе също ще се провали, защото вече има толкова много внесени поправки от опозиционните партии, които ще направят сделката да изглежда неприемлива за правителството и дори вероятно за ЕС. Ние наистина сме в задънена улица. Всички в тази страна искат да се върви напред, от Брекзит към други по-важни проблеми. Разочарованието е голямо, а напредък няма, защото политиците смятат, че Брекзит е толкова важен, че е конституционна промяна, която ще определи посоката на страната за десетилетия напред и те не искат да се обвързват като вземат бързи решения, въпреки че на хората им дотегна от всичко това. -Играта на обвинения продължава. Правителството обвинява опозицията, че блокира всеки негов ход. Опозицията обвинява правителството, че се опитва да избягва прозрачността и т.н. Многократно повторихте „задънена улица“. Не е ли крайно време при това положение народът да си каже последната дума? -Това е и аргументът на правителството. Те казват, че свикването на избори ще реши проблема. За съжаление обаче никой не вярва на това правителство. Голямо е недоверието лично към Борис Джонсън, заради многото и различни обещания, които направи и които не спази. Гласовете на опозицията са необходими за мнозинството за свикването на тези избори, но тя няма да му даде тези гласове, докато той не изключи Брекзит без сделка. Защото Джонсън винаги е казвал, че Брекзит без сделка е по-добър от лоша сделка, а сега твърди, че е договорил отлична сделка. Хората претеглят нещата. Няма икономическа оценка какви ще бъдат последиците от тази нова сделка. Политиците не искат да рискуват. И докато нещата не се изяснят, електоратът ще трябва да чака за своя шанс да се произнесе. -Има разбира се и друг начин, чрез референдум, но понеже стана дума за Борис Джонсън, който е пред провал да изпълни обещанието си за Брекзит на 31 октомври - неговата мантра и картата, на която заложи. Дали този провал не е сигнал за край на политическата му кариера? Не, не мисля. Те се подготвяха за това. Става дума за правителството. Вече признаха, че не могат да осигурят излизането на 31-ви октомври. Министърът на финансите Саджид Джавид го каза по Би Би Си, като обвини за „задънената улица“ така наречения от него „зомби парламент“. Не мисля, че това ще бъде край на политическата кариера на Борис Джонсън, защото той умее да играе „играта на обвинения“ и сега успешно прехвърля вината върху парламента.  ", "date": "2019.10.27", "title": "Майк Сандърс, Би Би Си: Предсрочни избори няма да решат проблемите на Лондон"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401327-%D0%BC%D0%B5%D1%80%D1%86%D0%B5%D0%B4%D0%B5%D1%81%D1%8A%D1%82-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%84%D1%83%D1%87%D0%B8-%D1%83%D0%B2%D0%B5%D1%80%D0%B5%D0%BD%D0%BE-%D0%BF%D0%BE-%D1%81%D0%BE%D1%84%D0%B8%D0%B9%D1%81%D0%BA%D0%B0%D1%82%D0%B0-%D0%BF%D0%B8%D1%81%D1%82%D0%B0-%D0%B8-%D1%83%D0%B2%D0%B5%D0%BB%D0%B8%D1%87%D0%B8-%D0%B4%D0%B8%D1%81%D1%82%D0%B0%D0%BD%D1%86%D0%B8%D1%8F%D1%82%D0%B0", "text": "На ралито в София към 12 часа става все по-интересно. Мерцедесът на Борисов напредва все по-уверено и вече се откъснал от преследвачите си с преднина от 37%. Зад него без да скъси дистанцията към този момент се движи Шкодата на Нинова с 30%. Тротинетката на Костов пърпори по трасето и вече е на 13,5% от първите два автомобила. Мотопедът на Бонев също напредва и към момента може да се похвали със 7%. По петите му е Кадилакът на Каракачанов със своите 5%. На пистата се представя и Сузукито на Сидеров, което засега е с 2,5%.", "date": "2019.10.27", "title": "Мерцедесът на Борисов фучи уверено по софийската писта и увеличи дистанцията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401328-%D1%81%D1%82%D0%B0%D0%BD%D0%B0-%D1%8F%D1%81%D0%B5%D0%BD-%D0%BF%D1%8A%D1%80%D0%B2%D0%B8%D1%8F%D1%82-%D0%B3%D0%BE%D0%BB%D1%8F%D0%BC-%D0%B3%D1%80%D0%B0%D0%B4-%D0%B1%D0%B5%D0%B7-%D0%B1%D0%B0%D0%BB%D0%BE%D1%82%D0%B0%D0%B6", "text": "Първите прогнозни резултати от Бургас сочат, че Мерцедесът на Борисов води със 70:25 пред Шкодата на Нинова. Прогнозите на социолозите са, че в този морски град няма да има балотаж. Кандидатът за кмет на Бургас от ГЕРБ Димитър Николов пусна гласа си в избирателна секция 306 в Професионалната гимназия по автотранспорт. По традиция той гласува в 10:30 ч. и пристигна със съпругата си. „Гласувах за успеха на Бургас, за икономическото развитие и за грижа за всеки човек. За всички големи проекти, но и за всеки детайл в инфраструктурата на града и общината. Моят глас е за успеха на Бургас и за това да продължи да се развива с по-висока скорост\", това каза кандидатът за кмет Димитър Николов, който се бори за четвърти мандат. В София голямата изненада за социолозите е кандидатът от „Спаси София\" Борис Бонев, на когото предварителните сондажи отреждаха позиция след пето място. Оказва се, че още сутринта Бонев е попреместил Ангел Джамбазки от отрежданото му четвърто място.", "date": "2019.10.27", "title": "Стана ясен първият голям град без балотаж"}
{"url": "http://www.classa.bg/%D1%81%D0%B2%D1%8F%D1%82/item/401310-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%81%D0%B0%D1%89", "text": "Северна Корея предупреди САЩ, че губи търпение заради американските \"враждебни политики\" и \"едностранни искания за разоръжаване\", и че въпреки близките лични отношения между техните лидери те няма да са достатъчни, за предотвратят провал на ядрената дипломация, предаде Асошиейтед прес.   Високопставеният севернокорейски представител Ким Йон-чол заяви в декларация днес, че няма съществен напредък в двустранните отношения въпреки топлите отношения между лидера   и президента  . Според него продължаващата враждебност от страна на САЩ означава, че \"може да има размяна на огън във всеки момент\". По думите му правителството на САЩ ще сгреши, ако пренебрегне крайния срок - края на годината, поставен от Ким-чен ун, за да предложи взаимно приемливи условия за сделка за спасяване на ядрените преговори.", "date": "2019.10.27", "title": "Северна Корея предупреди САЩ"}
{"url": "http://www.classa.bg/%D1%81%D0%B2%D1%8F%D1%82/item/401311-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D0%BF%D1%80%D0%BE%D1%87%D0%B8%D1%81%D1%82%D0%B8-%D0%BA%D1%8E%D1%80%D0%B4%D0%B8%D1%82%D0%B5", "text": " ще прочисти района край границата си бойците на сирийските кюрдски Сили за защита на народа (СЗН), ако Русия не изпълни задълженията си по постигнатото двустранно споразумение между Анкара и Москва по-рано тази седмица, заяви турският президент  , цитиран от \"Ройтерс\".   Съгласно меморандума от Сочи, договорен от президентите на Турция и Русия във вторник, руската военна полиция и сирийски правителствени части поемат задачата да прочистят бойците на СЗН от ивица в Северна Сирия с дълбочина 30 километра от турската граница. Анкара разглежда СЗН като терористична организация. Ердоган повтори и предишната си заплаха да \"отвори границите\" за бежанци към Европа, ако европейските страни не подкрепят плановете на Анкара за зона за сигурност в Североизточна Сирия, където да бъдат върнати сирийски бежанци, избягали в Турция", "date": "2019.10.27", "title": "Ердоган се закани да прочисти кюрдите"}
{"url": "http://www.classa.bg/%D1%81%D0%B2%D1%8F%D1%82/item/401312-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BC%D0%B5%D1%87%D1%82%D0%B0%D1%82%D0%B0-%D0%B7%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE-%D0%B2-%D0%B5%D1%81-%D0%BD%D0%B5-%D0%B5-%D1%80%D0%B0%D0%B7%D0%B1%D0%B8%D1%82%D0%B0", "text": "Мечтата за   не е разбита. Другата алтернатива е национализъм, радикализъм, несигурност и завръщане към мрачните времена, заяви премиерът на Северна Македония Зоран Заев в интервю за белградския в. \"Политика\", цитирано от БТА.   Заев изразява увереност, че не би навредило, ако страната му получи възможност да започне преговори с ЕС, и дори напротив - би било добър стимул да продължи вътрешните реформи, зачитайки европейските ценности, и да допринесе за процесите на реформи вътре в ЕС. Според премиера на Северна Македония неговата страна е доказала, че \"чрез искрено приятелство, ефективна дипломация, диалог и консенсус със своите съседи и вътре в страната отстоява и създава европейски ценности\". \"От друга страна, ако принципът на заслуги бъде отхвърлен, какво може да донесе това\", пита Заев. \"Дали напредъкът ще остане мощен стимул? Как ще засегне това други отворени регионални въпроси, от които пряко зависи политическата обстановка и положението със сигурността? Европейската перспектива няма алтернатива за Скопие и балканските страни\", добавя той. Заев мотивира решението да бъдат свикани предсрочни избори в Северна Македония с необходимостта партията му да получи нов мандат от гражданите, за да продължи \"да води страната напред, към НАТО и към ЕС, към икономически развита, стабилна и сигурна държава, защото другият вариант е национализъм, радикализъм, несигурност и завръщане към мъчителните и мрачни времена, към които никой не иска да се завърне\". Министър-председателят изтъкна добросъседските отношения като предпоставка за напредъка в евроинтеграцията, но и най-вече като необходимост за гражданите и региона. \"Споразуменията с Гърция и България донесоха само изгоди: търговията нарасна, развиваме икономика в региона\", подчертава той. \"Регионалното сътрудничество е необходимост и ние ще го развиваме в духа на нашата обща стратегическа цел - европейската интеграция. Европейската интеграция няма алтернатива и нашето място е в ЕС. Може би сега аз съм умерен оптимист, но все още съм оптимист. Мечтата за членство в ЕС не е разбита\", заявява още в интервюто Заев.", "date": "2019.10.27", "title": "Зоран Заев: Мечтата за членство в ЕС не е разбита"}
{"url": "http://www.classa.bg/%D1%81%D0%B2%D1%8F%D1%82/item/401313-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BF%D1%80%D1%8F-%D1%81%D0%B5%D1%87%D0%B5%D0%BD%D0%B5%D1%82%D0%BE-%D0%BD%D0%B0-%D0%B2%D1%8A%D0%B7%D0%BF%D0%BE%D0%BC%D0%B5%D0%BD%D0%B0%D1%82%D0%B5%D0%BB%D0%BD%D0%B0-%D0%BC%D0%BE%D0%BD%D0%B5%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82", "text": "Великобритания временно прекрати сеченето на възпоменателна монета по повод излизането на страната от ЕС, тъй като Брекзит следващата седмица изглежда ще бъде отложен за трети път.     Все още не е ясно какъв е точният брой на изсечените монети от 50 пенса, нито каква ще бъде съдбата им, съобщава БНТ. На монетата е изсечена крайната дата на Брекзит и думите \"мир, просперитет и приятелство с всички народи\". \"Временно прекратихме сеченето на монетата Брекзит и ще вземем своевременно окончателно решение за следващите стъпки, които ще предприемем\", посочват в изявление от Държавната хазна.", "date": "2019.10.27", "title": "Великобритания спря сеченето на възпоменателна монета за Брекзит"}
{"url": "http://www.classa.bg/%D1%81%D0%B2%D1%8F%D1%82/item/401314-%D1%80%D1%83%D1%81%D0%B8%D1%8F-%D0%BE%D0%B1%D1%8F%D0%B2,-%D1%87%D0%B5-%D1%81%D0%B0%D1%89-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%BF%D0%B5%D1%82%D1%80%D0%BE%D0%BB", "text": "САЩ участва в контрабанда на сирийски петрол в други страни, като доставките се охраняват от американски частни военни компании и спецчасти, заяви официалният представител на руското министерство на отбраната Игор Конашенков, предава ТАСС.   „Под закрилата на американски военнослужещи и сътрудници на техни частни военни компании, цистерни с нефт от петролните находища в Източна Сирия влизат контрабандно в други страни. В случай на нападение срещу тях, спецчастите на САЩ и авиацията неизменно се намесват“, заяви Конашенков, цитиран от Сега. Той добави, че петролът се произвежда от оборудване, осигурено чрез заобикаляне на всички американски санкции от водещи западни корпорации. \"А приходите от контрабандата на сирийски петрол чрез посреднически фирми, отиват в сметките на американските частни военни компании и спецслужби\", каза още Конашенков. Според министерството, при цена на един барел сирийски контрабанден нефт от 38 долара, месечните приходи от този \"частен бизнес\" надхвърлят 30 милиона долара. „За такъв непрекъснат финансов поток, освободен от контрола и данъците на американската държава, ръководството на Пентагона е готово да охранява и защитава нефтените находища в Сирия от (...) „Ислямска държава“ добави представителят на руското министерство.", "date": "2019.10.27", "title": "Русия обяв, че САЩ участва в контрабанда на сирийски петрол"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401315-%D1%82%D0%B0%D0%BA%D0%BE%D0%B2%D0%B0-%D0%B8%D0%B7%D0%B1%D0%BE%D1%80%D0%BD%D0%BE-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-%D0%BD%D0%B5-%D0%B5-%D0%B8%D0%BC%D0%B0%D0%BB%D0%BE-%D0%B4%D0%BE%D1%81%D0%B5%D0%B3%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Нетрадиционна форма на агитация в Бургас стана обект на проверка от Общинската избирателна комисия. Вчера следобед членовете на ОИК са посетили Центъра за психично здраве „Проф.Д-р Ив.Темков\", за да проверят сигнал за кафе машина във фоайето на лечебното заведение, която пускала напитки в чаши с името и номера на политическа сила, пише burgasinfo.com. Оказало се, че сигналът е реален, а чашите са снабдени и със задължителния за агитационните материали надпис: „купуването и продаването на гласове са престъпление\". „Съгласно чл.183, ал. 3 от ИК Агитационните материали се поставят на определени от кмета места, а на сгради, огради и витрини - с разрешение на собственика или управителя на имот. Общинска избирателна комисия бе уведомена от управителя на дружеството, че съгласие за поставяне на агитационни материали в сградата на „ЦПЗ Проф.Д-р Ив.Темков - Бургас\" не е предоставяно\", съобщават от ОИК, които са разпоредили агитационните материали, в случая чашите, да бъдат премахнати.", "date": "2019.10.27", "title": "Такова изборно нарушение не е имало досега в България!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401316-%D0%B2-%D1%80%D0%B5%D0%B0%D0%BB%D0%BD%D0%BE-%D0%B2%D1%80%D0%B5%D0%BC%D0%B5-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D1%80%D0%B0%D0%BB%D0%B8-%D0%B7%D0%B0-%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-%D0%BF%D1%8A%D1%80%D0%B2%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8", "text": "Днес в България стартира масова надпревара за гласовете на всички български граждани с избирателни права. Техният вот трябва да даде пореден мандат на кметове и общинари, да определи коя партия ще дърпа юздите по места. И тъй като става дума именно за местна власт тази надпревара по традиция е значително по-зрелищна, емоционална и оспорвана в сравнение със състезанието за Европарламента например. Ето защо БЛИЦ ще излъчва в реално време резултатите на 8 участника в ралито в 8 ключови градове: София, Пловдив, Варна, Бургас, Стара Загора, Русе, Благоевград, Велико Търново. Постоянно ще публикуваме данни за гонката и в други населени места и на национално ниво. Ето и основните 8 участника в днешното рали \"България Grand Prix 2019\"    Мерцедесът на Борисов  Шкодата на Нинова  Автобусът на Карадайъ  Кадилакът на Каракачанов  Ситроенът на Симеонов Сузукито на Сидеров  Маздата на Марешки  Тротинетката на Костов     Вече постъпват първи данни от различни места за представянето на различните екипажи. Във Варна към 9 часа Мерцедесът на Борисов води уверено с над 50%, а Шкодата на Нинова е на трета позиция след изненадващо силен старт на участник извън голямата осмица.    В Бургас преднината на Мерцедеса на Борисов е с повече от двойна преднина от Шкодата на Нинова - 58:24.", "date": "2019.10.27", "title": "В реално време голямото рали за местната власт ПЪРВИ РЕЗУЛТАТИ"}
{"url": "http://www.classa.bg/%D1%81%D0%B2%D1%8F%D1%82/item/401317-%D0%BD%D0%BE%D0%B2%D0%B8%D1%8F%D1%82-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%85%D0%B0%D0%BE%D1%81-%D0%B2%D0%B8%D0%BD%D0%B0,-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D0%B8,-%D1%82%D1%80%D1%83%D0%B4%D0%BD%D0%BE%D1%81%D1%82%D0%B8", "text": "Б едността, гладът, сривовете на валутния пазар, световните кризи - всички тези явления все още, като язва, поразяват съвременното общество. Нито ръстът на производителността на труда, нито роботизацията, нито постиженията на съвременната наука изкореняват социално-икономическите проблеми. Как да стесним пропастта в развитието между страните и да избегнем нови трудности? \"Болното\" място на световната икономика Днес икономическият растеж и просперитетът са възпрепятствани от напрегнатата ситуация в света: информационни войни, санкции, надпревара във въоръжаването. Международните организации (Г-20, Международният валутен фонд, БРИКС) не могат да се справят със ситуацията: нарастващо неравенство и разрив в дигиталното развитие между страните; увеличение на публичните и частните дългове; отрицателно човешко въздействие върху природата и засилена конкуренция в областта на енергетиката и новите технологии. Като изглежда, проблемите са достатъчно много, но, агресивно защитавайки националните интереси, страните продължават да възпрепятстват развитието на глобалната икономика. Санкциите и контрасанкциите, наложени от държавите една срещу друга и подкрепата им от трети страни, често противоречащи на собствените им национални интереси, водят до ограничен растеж на световната икономика. Сериозно предизвикателство остава и финансовата глобализация (взаимозависимост) на страните. Поради нея кризисните явления, възникващи в големите развити държави, се разпространяват по-бързо по целия свят. Така водещата позиция на долара на международния пазар доведе до световната финансова и икономическа криза през 2008 г., след като цените на недвижимите имоти паднаха в САЩ. Политика на егоизъм Ефективното сътрудничество, според експерти, е възпрепятствано от икономическите политики на водещи развити страни (предимно САЩ), което внася нестабилност в световната икономика. Съединените щати имат \"прекомерна привилегия\" като емитент на международна валута и са най-малко уязвими от кризи. Всякакви икономически действия на Америка, дори в рамките на нейната собствена страна, оказват влияние върху световната общност. Така протекционистката политика в Съединените щати, когато държавата ограничава вноса на стоки, защитавайки интересите на местните производители, влияе върху износа на други страни: бизнесът губи големи клиенти и печалби, а това провокира растеж на геополитическо напрежение, не оставящо шанс да се преодолее икономическата пропаст между страните. Протекционизмът – това е политика на \"егоизма\" в условията на глобалния пазар. И той не е най-доброто решение в контекста на финансовата глобализация, ако си припомним Голямата депресия и глобалната криза от 30-те години, когато страните се опитваха да решават проблемите си поотделно, затваряйки граници и въвеждайки мита върху вноса на стоки. \"Никоя държава не може да преодолее натрупаните проблеми самостоятелно, алтернатива на многостранността не съществува. Г-20 остава основният форум за международно икономическо сътрудничество, хъбът на мрежовото глобално управление, включващо ключови международни организации и членове на неформални институции от \"клубен тип\" (Г-8/7 и БРИКС, най-старият клуб на развитите индустриални икономики и най-младият клуб на най-големите развиващи се страни),\" казва директорът на Центъра за изследвания на международните институти Марина Ларионова. Икономически баланс: утопия или реалност? За решаване на проблемите е необходимо да се комбинират усилията на икономически развитите и развиващите се страни. Според експерти, трябва да се обърне значително внимание на завършването на реформата на Международния валутен фонд за разработване на нова формула за изчисляване на квотите (гласове на страните-участнички) и тяхното преразпределение в полза на развиващите се пазари и развиващите се страни, както и на постепенния преход от една резервна парична единица към няколко. Предложението за създаване на наднационална резервна валута остава актуално. Концентрацията на търговски и финансови транзакции в няколко валути прави световната икономика уязвима към възможни негативни сценарии в икономиките на държавите, пускащи тези валути. Наред с другите задачи, които трябва да бъдат решени съвместно, са и борбата срещу практиката на ерозия на данъчната основа и разработката на данъчните правила в цифровата икономика; формирането на механизми и правила за регулиране на финансовите пазари, отчитащи появата на нови технологии и дигитални валути, както и хармонизирането на многостранните търговски споразумения в областта на електронната търговия. Повече или по-малко, нарастването на геополитическото напрежение засега не оставя шанс да се преодолее пропастта между принципа на националния суверенитет и необходимостта от наднационален институт за управление на световната икономика. Идеите на Кейнс, Трифин, Камдесю, Стиглиц за създаване на глобален (наднационален) резервен център/банка или овластяване на МВФ с такива компетенции се разглеждат като за утопия, поне до следващата глобална криза. Остава да се надяваме, че Г-20, която засега запазва аванса на доверие, ще бъде в състояние да използва своя потенциал за трансформиране на системата на глобално икономическо управление. Но за това просто е необходимо реално обединение на усилията на развитите и развиващите се страни и отказ от принципа на клубната лоялност. ", "date": "2019.10.27", "title": "Новият световен хаос: Вина, отговорности, трудности"}
{"url": "http://www.classa.bg/%D1%81%D0%B2%D1%8F%D1%82/item/401318-%D0%B2%D0%B0%D0%BB%D1%83%D1%82%D0%BD%D0%B8%D1%8F%D1%82-%D1%81%D1%8A%D1%8E%D0%B7-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D1%80%D0%BE%D0%B5%D0%BA%D1%82-%D0%B5-%D0%BD%D0%B5%D0%B7%D0%B0%D0%B2%D1%8A%D1%80%D1%88%D0%B5%D0%BD", "text": "След осем трудни години, в които правеше всичко необходимо, за да подкрепи европейските икономики,  . Поемайки това предизвикателство, неговата наследница Кристин Лагард се сблъсква със същия основен проблем: валутният съюз в центъра на европейския проект е незавършен, пише Bloomberg. От самото начало еврото е непълно като замисъл. Създателите му знаеха, че за да споделят валута, страните трябва да споделят и рискове - както например щатите в САЩ правят това чрез федерални институции като общ бюджет, социална защита и финансови гаранции. В противен случай центробежните сили на разнопосочните икономики биха заплашили да разрушат съюза. Тези съществени механизми бяха изоставени, защото страните членки не бяха готови за загубата на суверенитет, които те изискваха. Визионери като Жан Моне и Томазо Падоа-Шиопа смятаха, че произтичащите от това кризи ще тласнат Европа в правилната политическа посока. До известна степен това се случи. Кризата с държавните дългове, която започна по-рано през това десетилетие - и която доведе Гърция на ръба да се откаже от общата валута - принуди европейските лидери да предприемат стъпки към по-задълбочена интеграция. Те създадоха елементи на банков съюз, включително централизирани структури с правомощия да надзирават, поемат контрола и подкрепят финансовите институции в региона. Това, което остава да се направи, обаче, омаловажава постигнатия досега напредък. Усилията за създаване на бюджет на еврозоната за смекчаване на рецесиите - както правят федералните трансфери за щатите в САЩ - са на​​никъде. И банковият съюз не успя да постигне реално споделяне на рисковете: Той няма да харчи общи публични средства за рекапитализация, а неговият „трети стълб“ - системата за взаимно гарантиране на депозити - все още е само предложение. В резултат на това, измерена чрез трансграничното кредитиране, финансовата интеграция в Европа е в застой. Недъзите в структурата на еврото имаха тежка човешкa, икономическa и политическa цена. Гърция претърпя депресия и неизмерими страдания, които в подобаващ съюз за споделяне на риска биха били в голяма степен ненужни. Изключителните усилия на Драги да спаси валутата, които бяха необходими, изчерпаха ресурсите на ЕЦБ, оставяйки я недобре подготвена за борба със следващата рецесия. Дисфункцията на Европа разруши вярата в политическата върхушка, допринасяйки за възхода на популистите и крайно десните, обхванал целия западния свят. тремежът на Обединеното кралство за излизане от ЕС трябва да се разглежда като предупреждение: ако следващата страна, която напуска, е член на еврозоната, цялото предприятие - насочено към обвързване на Европа, за да не се повторят никога ужасите на двете световни войни - може да се разпадне. Стратегията за изграждане на по-единен съюз чрез последователни кризи достигна своите граници, постигайки твърде малко на твърде голяма цена и рушейки, а не изграждайки подкрепа. Това оставя европейските лидери само с един безопасен курс: Да намерят волята за действие в сравнително благоприятни времена, така че следващата криза да не се случи изобщо или да не бъде толкова болезнена, ако все пак настъпи.       Сега би бил добър момент. Лагард, която следващия месец поема поста от Драги, знае от горчивия си опит какво се нуждае от поправяне в еврозоната. По някакъв начин Brexit също помага - както чрез изтъкване на разходите от разцеплението, така и чрез отстраняването на един противник на европейската интеграция. Бавният икономически растеж подчертава необходимостта от координирана фискална политика. А рязката промяна в търговската политика на САЩ - от насърчаване на глобалната търговия до нейното заглушаване - предизвиква европейските нации да се обединят и защитават своите интереси. Естествено, препятствията изобилстват - особено в Германия, където политиците виждат каквото и да било движение към по-голямо споделяне на риска като анатема. Имайки предвид това, идващият президент на Европейската комисия, дългогодишният член на германския кабинет Урсула фон дер Лайен, е в по-добро положение от предшествениците си да направлява политиката на страната си. Почти всички признават какво трябва да се направи. Ето основните елементи, заимствани от скорошно предложение на група френски и немски икономисти: Завършване на банковия съюз. Въвеждане на взаимно застраховане на депозитите и заделяне на достатъчно публични средства за рекапитализиране на банките, когато е необходимо, така че хората да възприемат еврото, депозирано в Германия, като еквивалентно на еврото, депозирано в, да речем, Гърция или Италия. За да е сигурно, че с такива гаранции не се злоупотребява, банките трябва да работят с достатъчно капитал за абсорбиране на загуби и да ограничат инвестициите си в облигации на своите правителства. Трябва да се даде повече власт и независимост на субектите, отговорни за финансовата система - като Единния съвет за преструктуриране (на банки в затруднение) - така че европейските лидери да не трябва да свикват спешна среща на върха всеки път, когато банка изпитва проблеми. Трябва да се споделят повече фискални рискове. Да се създаде стабилизационен фонд на еврозоната, който да събира вноски във времена на бум и да предоставя спешна помощ за членки, преживели тежки рецесии. За да се приложат разумни политики, трябва да се създаде независим съвет, който да установи ограничения на разходите, извън които правителствата ще трябва да финансират харчовете с по-рискови облигации, създавайки пазарен натиск, за да поддържат финансите си в ред. Най-накрая, трябва да се изгради механизъм за държавни банкрути, който автоматично налага загубите, за да се предотврати използването на публични средства от еврозоната за спасяване на частни кредитори (както се случи в Гърция). Трябва да се разрушат бариерите пред свободното движение на капитали в Европа. Да се овласти Европейският орган за ценни книжа и пазари да хармонизира финансовите и  счетоводните  правила, както и тези за несъстоятелността, с цел насърчаване на хората да инвестират - и по този начин да диверсифицират риска - зад граница. Без съмнение това е дълъг списък, особено за Европа, чиито народи и лидери страдат от умора от кризата. Независимо от това те трябва да се събудят. В следващата криза Лагард няма да може да направи сама това, което се изисква. По-добре правителствата да преодолеят тази мудност сега, отколкото по време на нова спешна ситуация, която може да тества оцеляването на европейския проект.    ", "date": "2019.10.27", "title": "Валутният съюз в центъра на европейския проект е незавършен"}
{"url": "http://www.classa.bg/%D1%81%D0%B2%D1%8F%D1%82/item/401319-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB-%D0%BD%D0%B0-cnn-%D0%BF%D0%BE%D0%B4%D0%B4%D1%8A%D1%80%D0%B6%D0%B0-%D1%82%D1%80%D1%8A%D0%BC%D0%BF-%D0%BF%D0%BE-%D0%B4%D0%BE%D0%B1%D1%80%D0%B5-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5%D0%BC-%D1%81%D0%B8%D1%80%D0%B8%D1%8F-%D0%B8-%D0%B4%D0%B0-%D1%81%D0%B5-%D1%81%D1%8A%D1%81%D1%80%D0%B5%D0%B4%D0%BE%D1%82%D0%BE%D1%87%D0%B8%D0%BC-%D0%B2%D1%8A%D1%80%D1%85%D1%83-%D1%80%D0%B5%D0%B0%D0%BB%D0%BD%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%85%D0%B8-%E2%80%94-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9", "text": "Когато Тръмп обяви изтеглянето на войските от североизточна Сирия, започнаха активно да го критикуват, че е изоставил кюрдите, пише в статията си за CNN наблюдателят Джо Кент. Междувременно, според автора, американският лидер е направил правилното нещо, решавайки да предприеме тази стъпка. След като президентът на САЩ Доналд Тръмп обяви изтеглянето на американските войски от североизточна Сирия, политици, външнополитически експерти, както и   силно изразиха неодобрението си и се опитаха да представят тази ситуация като обикновен избор на два варианта, пише в своята статия за CNN, Джо Кент, пенсиониран старши уорънт офицер трети ранг, който е служил в специалните сили на армията на САЩ повече от 20 години. Критиците на президента от двете партии силно настояват на това, че Америка е изоставила кюрдите и че без постоянното присъствие на САЩ в Сирия Ислямска държава* ще се завърне отново. Тръмп обаче беше прав, че реши да изтегли войските от сирийска територия, смята авторът. Противниците на американския лидер според Кент пренебрегват реалността в редица ключови точки. На първо място, естеството на отношенията между САЩ и сирийските кюрди. Америка стана техен партньор, за да победи ИД. Американските ВВС със съдействието на силите за специални операции спасиха кюрдите от жестоки поражения от страна на „Ислямска държава“. Кюрдите се бориха смело срещу ИД не защото САЩ се появиха и ги убедиха да се присъединят към битката, а защото бяха притиснати до стената и Америка ги спаси. „ , подчертава авторът. В продължение на няколко десетилетия САЩ трябваше да се справят с стремежите на кюрдите в региона, но Вашингтон никога не е подкрепял създаването на кюрдска държава. , се казва в статията. Това е така, защото тези противоречия са възникнали много преди САЩ да дойдат в Близкия изток. „ , убеден е Джо Кент. В същото време Доналд Тръмп, както напомня авторът, докато все още беше кандидат за президент на САЩ, заяви, че след унищожаването на   на Ислямска държава американските войски ще напуснат региона. И сега той изпълнява обещанието, дадено на американците, които го избраха за държавен глава. „ , подчертава Кент. Бойният дух на американските военни прави американската армия силна и отразява най-добрите черти на американската нация, но без трезво, прагматично гражданско ръководство този манталитет е просто рецепта за безкрайна война. Тръмп, макар и по типичния си помпозен начин, върна юздите на армията в ръцете на цивилното ръководство, което не беше ставало в течение на дълго време, пише авторът. Експертите, които са против изтеглянето на войските, пропускат и друг много важен момент - стратегическата борба в региона срещу Русия и Иран. Москва от самото начало на гражданската война в Сирия напълно подкрепи Башар Асад. Русия се нуждае от него, да остане на власт, защото тя иска да поддържа военноморска база в Средиземноморието. Ако Асад загуби, тогава Русия ще загуби достъп до Средиземноморието, тоест до южния фланг на Европа. Иран се нуждае от Асад, за да поддържа сухопътен мост с Ливан. Така Техеран получава възможността да контролира сунитите и да създаде заплаха за Израел и Саудитска Арабия. „ , се казва в статията. Междувременно, поради стратегическото значение на Сирия, Москва дори е готова да попадне в същия капан, както и в Афганистан през 80-те години на миналия век, защото подкрепя непопулярен сред хората режим в борбата му със своенравното местно население. Русия не беше в състояние икономически да се справи с подобен конфликт през 80-те години на миналия век и сега предстоят трудни времена, но ще поеме рискове заради наградата. , предполага Кент. Аргументът, че САЩ трябва да   и други безсмислени емоционални лозунги, предполагат, че Америка върви към победа в Близкия изток и към по-глобалната война срещу тероризма, но няма доказателства за тази гледна точка. През последните 18 години на войната Вашингтон не успя да постигне нищо. В същото време  , се казва в статията. Според автора няма разлика кога да си тръгнем, сега или след 18 години, крайният резултат ще бъде един и същ. „ , обобщава статията си за CNN Джо Кент.   Превод: М.Желязкова", "date": "2019.10.27", "title": "Наблюдател на CNN поддържа Тръмп: по-добре да напуснем Сирия и да се съсредоточим върху реалните заплахи — Русия и Китай"}
{"url": "http://www.classa.bg/%D1%81%D0%B2%D1%8F%D1%82/item/401309-%D1%81%D0%B0%D1%89-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B8-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "САЩ са осъществили военна операция срещу лидера на \"Ислямска държава\" Абу Бакр ал Багдади, съобщи Ройтерс, като се позова на анонимен американски представител, който обаче не разкри подробности за операцията.    Според сп. \"Нюзуик\", което се позовава на военни източници, Багдади е убит при акцията вчера в Североизточна Сирия, предаде Франс прес. Си Ен Ен съобщи, че ЦРУ е допринесло за локализирането на Багдади, но без да уточни каква е съдбата му. Говорителят на Белия дом Хоган Гидли заяви, че президентът Доналд Тръмп ще направи \"много важно съобщение\" тази сутрин в 9,00 ч. (13,00 по Гринуич). Малко преди това Тръмп написа загадъчно в Туитър: \"Нещо много голямо се случи току-що\", което накара 66 милиона (според социалната мрежа) да гадаят каква е новината. За Абу Бакр нямаше информация от ноември 2016 г., след началото на иракската офанзива срещу Мосул, когато в адиозапис той призова привържениците си да се бият до смърт. Пак в Мосул бе единственото му известно публично появяване - през юли 2014 г., в джамията ал Нури, припомня Франс прес.", "date": "2019.10.27", "title": "САЩ са ликвидирали лидера на \"Ислямска държава\""}
{"url": "http://www.classa.bg/%D1%81%D0%B2%D1%8F%D1%82/item/401299-%D1%80%D0%BE%D0%B4%D0%B6%D1%8A%D1%80-%D1%83%D0%BE%D1%82%D1%8A%D1%80%D1%81-%D0%BE%D1%87%D0%B5%D0%B2%D0%B8%D0%B4%D0%BD%D0%BE-%D1%81%D0%B5-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D1%83%D0%B1%D0%B8%D1%8F%D1%82-%D0%B0%D1%81%D0%B0%D0%BD%D0%B6", "text": "Роджър Уотърс, съосновател и басист на емблематичната рок група Pink Floyd, заяви в интервю, че властите, които преследват основателя на WikiLeaks Джулиан Асандж, се опитват да покажат по този начин на другите журналисти, че „също могат да се изправят пред сурово наказание ако кажат истината\". \"Очевидно се опитват да го убият, доколкото могат\", заяви музикантът за случая на Асандж, който в момента е в затвор в Югоизточен Лондон и може да бъде осъден до 175 години затвор, както и да бъде екстрадиран в САЩ. „Джулиан Асандж се превръща в предупреждение за другите журналисти, че ако кажат истината - особено за властта, тя ще ги хване\", каза той. Според Уотърс, основателят на WikiLeaks принадлежи към „много малкото издатели, които са готови да рискуват да ни информират за реалността на нашия живот. Те му прилагат най-сериозното наказание, което могат, защото той излезе извън линията и си свърши работата като журналист\", завърши той. На 11 април Асанж е арестуван от британската полиция, след като остава седем години в посолството на Еквадор в Лондон. Това стана, след като правителството на Ленин Морено му отне статута на дипломатическо убежище. След ареста на активиста, Вашингтон повдигна срещу него обвинение за предполагаема конспирация. На 23 май, САЩ повдигнаха 17 нови обвинения, включително за нарушаване на Закона за шпионажа. В момента Асанж е затворен на британска територия и е изправен пред искане за екстрадиция в САЩ.", "date": "2019.10.27", "title": "Роджър Уотърс: \"Очевидно се опитват да убият Асанж\""}
{"url": "http://www.classa.bg/%D1%81%D0%B2%D1%8F%D1%82/item/401301-%D0%BD%D0%B8%D0%BA%D0%BE%D1%8F-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D0%B5-%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D0%BF%D0%BE%D0%B4%D0%B3%D0%BE%D1%82%D0%B2%D0%B5%D0%BD%D0%B0-%D0%B7%D0%B0-%D0%B5%D0%B2%D0%B5%D0%BD%D1%82%D1%83%D0%B0%D0%BB%D0%BD%D0%B0-%D0%BD%D0%BE%D0%B2%D0%B0-%D0%BF%D0%B0%D0%BD%D0%B4%D0%B5%D0%BC%D0%B8%D1%8F", "text": "Повечето държави в света не са подготвени за евентуално огнище на опасен вирус, според глобалния индекс за безопасност на здравето (GHS), публикуван тази седмица. След оценка на 34 показателя, групирани в шест категории (превенция, откриване и информация, бързина на реагиране, здравна система, съответствие с международните стандарти и риск от епидемия в страната), учените установяват, че само 13 страни имат над 60 точки от 100, докато средната оценка е 40,2. \"Националната здравна сигурност е принципно слаба в целия свят. Нито една страна не е напълно подготвена за епидемии или пандемии и всяка страна има значителни пропуски\", се казва в официален доклад за индекса. „Връзките между участниците в сектора на здравеопазването и системата за реакция на епидемия, са слаби\", заявяват те и подчертават, че защитата срещу вируси е приоритет на здравната система. Междувременно епидемиите от инфекциозни заболявания, които могат да възникнат случайно или умишлено, могат да доведат до \"значителна вреда за здравето, мира и просперитета, ако страните не бъдат подготвени по подходящ начин\", казва една от авторките на GHS, Дженифър Нуцо, цитирана от университета Джон Хопкинс (САЩ). „Важно е националните лидери да разберат рисковете, породени от инфекциозните заболявания, и да поемат ангажимент за подобряване на подготовката за тези събития\", казва тя. Миналия месец международна група експерти от Световната банка и Световната здравна организация (СЗО) предупреди за пандемии, които могат да убият десетки милиони хора и да предизвикат хаос в световната икономика. Според представения доклад, болести като Ебола, грип и тежък остър респираторен синдром (ТОРС) се контролират все по-трудно поради намеса от продължителни конфликти, отслабени състояния и проблеми с миграцията. Ако възникне епидемия, много здравни системи биха се сринали, особено тези в страни с ниско ниво на развитие. „Бързо развиващият се патоген има потенциала да убие десетки милиони хора, да наруши икономиките и да дестабилизира националната сигурност\", казват експертите в доклада си, като гарантират, че възможността за такава заплаха е реална.", "date": "2019.10.27", "title": "\"Никоя държава не е напълно подготвена за евентуална нова пандемия \""}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/401302-%D1%81%D0%B5%D1%80%D1%8C%D0%BE%D0%B6%D0%B0-%D0%B8-%D0%BA%D0%B0%D1%82%D1%8E%D1%88%D0%B0", "text": "Прочетох в „Епицентър“, че по време на посещението си в Москва нашата Захариева говорила фамилиарно/на „ти“ с руския външен министър Лавров и дори го наричала Сергей. Какви са причините за тази провинциална приповдигнатост?   Някои хора нямат наяждане с безпардонност. И колкото са по-дребни, толкова по-голям е апетитът им в това отношение.  Прочетох в „Епицентър“, че по време на посещението си в Москва нашата Захариева говорила фамилиарно/на „ти“ с руския външен министър Лавров и дори го наричала Сергей.  Какви са причините за тази провинциална приповдигнатост?  Дали тя не се дължи на убеждението на Захариева, че вече е покорила и Кремъл – след като скорострелно премина през една сюрия важни длъжности.  В подобни случаи човек до такава степен забравя за себе си, че изобщо не се притеснява, как изглежда в очите на околните.  Нашите властници се стремят именно към това – да привикнат светкавично към необичайните си превращения, съвършено необясними и за самите тях. Никой не е толкова луд, та да потърси някакво прилично обяснение за възхода си – и това е приемлива защитна реакция, понеже, ако задълбаят прекалено във вероятните причини, това може да ги умопобърка.  „Това аз ли съм?“ – този простичък въпрос всъщност е страшен за мнозина. Затова – не се тормози, търкаляй се напред – и на всяка цена избягвай да срещнеш/сблъскаш истинското си „аз“ с ролята, която са ти възложили.  А твърде често в наши дни на някои им възлагат роли с такава лекота, сякаш им нахлузват някаква нова рокля.  Горкичките, направо ги съжалявам тия хорица, това не е малко изпитание, в доста случаи е и неописуемо изтезание.  Вълци като „Сергей“ са наясно с това и е неизбежно да го приемат с някакво съчувствие. Все пак, много бих искал да съм в главата му в този момент, да чуя какво си казва за нашата многомашинничка.      Пак добре, че тя не го е наричала „Серьожа“ – ако беше останала още един ден, със сигурност и това щеше да се случи.  Е, тогава щеше да последва неизбежното: „Катюша, принеси пажалуйста кофе!“  Тази фриволност, не само на Захариева, се дължи, извън всичко друго, и на желанието да се имитира Вожда, да се демонстрира подчиненост и по този начин.  Да, де, обаче на него това му отива някак, най-малкото публиката е свикнала, поне от петнайсетина години, с речевите му особености. Остроумни или недотам, всички свикнаха с тях като с нещо неизбежно – а и той много успешно се възползва от това, за да създаде един образ, който му носи успех.  Фразата му „Вие сте прости и аз съм прост, затова се разбираме“ раздразни интелигентните слоеве, но те са без значение за него, не те решават изборите – а и щом искат да клюкарстват/празнословят, нека да чоплят думите на Симеон, че българинът трябва да си смени чипа;  или пък грандоманското поведение на Костов, който демонстративно се обиди на Народа.  Между другото, много съм писал за Костов, но едва сега се сещам, че не знаем кои са любимите му книги – извън учебника по политикономия на социализма.  Той пък не ми изглежда по-приемлив, от който и да е роман за Винету.  Все припомням един кратък разговор между Николай Хайтов и Костов – доверен ми е от писателя, така че не може да има съмнения в достоверността му. Случва се по време на тържеството за 50-я рожден ден на премиера Костов. Той посреща Хайтов и му казва, между другото, че вижда много общо между разказите му и филма на Костурица „Черна котка, бял котарак“.  Хайтов беше останал смаян от тази нелепица. Човек да си каже, че Винету е за предпочитане, поне няма да го забъркат с Хайтов.  С имитативното си поведение, обкръжението на Вожда не му прави добра услуга, то несъзнателно го шаржира.  Той пък не ги жали – наскоро ни накара да си представим спортния министър Кралев като гимнастичка, беше направо зловещо.  Обаче е направил нещо възхитително тия дни: замаял сръбския министър на енергетиката с думите „Как е президента/Вучич, да го цунеш от мене специално!“  И „Катюша“ цунка Лавров, като се обръща интимно към него – ей, момиче, внимавай да не нащърбиш евроатлантическите си клетви.  Но нека да сме толерантни – иначе би трябвало да кажем, че сме били свидетели, как един русофобски ястреб се превръща в русофилска кокошчица.  Плашещо е напоследък великодушието на руснаците.  Лавров „бърка“ и нарича разклонението на Турски поток „Български“ - поправят го, че е „Балкански“.  Забравят за нахалните изцепки около скорошната изложба в тукашното руско посолство за Девети септември – макар че ни кастриха тогава с нарочни ноти.  Не водят Захариева да сложи цветя пред Паметника на Незнайния воин, какъвто е обичайно ритуалът – за да не разстройват допълнително и без това оскъдните й познания за Втората световна война.  Приемат хладнокръвно провинциалните й опити да интимничи и да се съизмерва с външния министър на Империята.  Дори не пращат Катюша за кафе.  Техните сметки винаги са енигматични, никой и никога не ги е разбирал.  Да се огледаме за други фриволности, които са далеч по-нетърпими.  Пощипват пак скандала с английските футболисти и чувам някой да казва: „Българите не искат тук бежанци, понеже ги смятат за по-низши“. Малобройната публика на държавната телевизия сигурно спонтанно е изпратила една колективна „цунка“ на автора на тези думи.  Край нямат налудните обговаряния на клетия ни Народ.  Разбира се, че хората се страхуват от бежанците – но този страх е породен от нещо съвършено различно. И то е, че трябва да храним неизвестно количество гладни гърла, и това при положение, че държавата не е в състояние да изхрани собственото си население.  Хората са наясно, колко струва дневния порцион на един бежанец – наясно са също, че подобен порцион е немислим за стотици хиляди бедняци у нас.  Те отдавна са бежанци в собствената си страна.  Иначе разговорът около проклетия мач трябваше да свърши, веднага след онова отвратително заглавие в английски вестник: „Лъвовете 6, животните 0“. Който се примирява с това заглавие е окаян българофоб.  Но преглъщаме и това. И пак отместиха същинския проблем – това отместване го владеят като нищо друго. Цункаха Борислав Михайлов и толкова.  А с Историята някои се държат направо като серийни изнасилвачи, непрекъснато й навират в лицето средните си пръсти. Малки недомислици се редуват с големи дуращини.  Ангел Джамбазки, когото ГЕРБ подозрително старателно обгрижва, изтърси в едно интервю: „Ще махна незаконните цигански постройки, ако ще хан Аспарух да ги е построил“.  По дяволите, защо намесва/омърсява Аспарух?  Да не си мисли, че неговата кекава битка за кметския стол, го извисява до Аспарух – макар че най-вероятно ще го извиси до коленете на Фандъкова, за да прелее на балотажа гласовете си за нея.  И друго: какво излиза, че циганите са посрещнали преди векове Аспарух? Сега пък да не се окаже, че произхождаме от тях?  А Весела Чернева, директор на Европейския съвет за външна политика, на бърза ръка намокри по телевизията Историята: препоръча да прислужваме на македонците и да се опънем на Ердоган.  Тия хора излъчват болестна самодостатъчност, но в същото време примират да ги показват по телевизията.  Ние сме резерватът на Великите Словесни Мастурбатори.  Ето една обидна нелепост на въпросната дама: ако сме търсели уважително отношение от македонците, щели сме да останем в 19 век?! Пустота безподобна.  Никакъв ефект нямат тия приказки върху публиката, освен, че я наскърбяват. Публиката 6, мастурбаторите 0. Обаче не мирясват и не мирясват.  Тия дни се появи една книга, много подходящ подарък за Катюша - особено след като вече е толкова любвеобилна към доскоро проклетите руснаци.  Това е едно разкошно издание – „Илюстрована история на Втората световна война“, лесно се чете, пълно е с картинки; то ще предпази Катюша от нови дипломатически ноти, които идваха главно заради конфузното незнание на днешните специалисти по всичко.  Автори на Илюстрованата история са Оуен Буут и Джон Уолтън. Американци.  Те ще й обяснят съвсем достъпно, кой спечели Втората война и кой докара руснаците в България.  Накрая, да илюстрираме с една историйка и тукашния животец.  Преди седмица, от „Репортерите на Би Ти Ви“ научихме, че „левите“ и „десните“ се обединили около проектозакон за забрана на отглеждането и умъртвяването на норки.  Това е добро начало – вече могат да се обединят и срещу обедняването и умъртвяването с нищета на възрастните хора в България.  В репортажа ни показаха и село, разположено недалеч от ферма за норки – видима мизерия, живот на аборигени.  За разлика от норките, които живеят по всички европейски стандарти – достатъчно площ, качествена храна, накрая милостиво умъртвяване с газ.  Другото умъртвяване далеч не е толкова хуманно.  Може да бъде съпроводено поне с няколко цунки…", "date": "2019.10.27", "title": "Серьожа и Катюша"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/401303-%D0%BC%D1%84-%D0%B7%D0%B0%D0%BB%D0%B0%D0%B3%D0%B0-3-%D0%BC%D0%BB%D1%80%D0%B4-%D0%BB%D0%B2-%D0%BF%D0%BE%D0%B2%D0%B5%D1%87%D0%B5-%D0%BF%D1%80%D0%B8%D1%85%D0%BE%D0%B4%D0%B8-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%B7%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0", "text": "По  традиция в късния следобед, в края на работната седмица, Министерството на финансите (МФ) обяви параметрите на проектобюджета  за 2020 г., както и на съпътстващата го тригодишна средносрочна бюджетна прогноза.  Растежът на БВП ще достигне 3,3% през 2020 г., движен от вътрешното търсене. Частните потребителски разходи ще запазят своя сравнително висок темп на растеж, но в сравнение с предходната година той леко ще се забави поради по-ограничено нарастване на заетостта, става ясно от мотивите към законопроекта на Закона за държавния бюджет за догодина. Икономическият растеж ще се запази на ниво от 3,3% в периода 2021-2022 г., като се очаква негативният ефект върху БВП по линия на нетния износ да се забави до 0,8 пр.п. в края на прогнозния период.   За 2020 г. се прогнозира инфлация в края на годината от 2,3%, а средногодишна – 2,1%. В следващите години от прогнозния период (2021-2022 г.) като цяло се очаква леко забавяне в стойностите на инфлация поради очакваните намаляващи равнища в международните цени на петрола и стабилизирането в цените при останалите суровини. Въпреки това подобни стойности са леко притеснителни от гледна точка на желанието на България да се присъедини към валутно-курсовия механизъм ERM II, а оттам и в еврозоната. Припомняме, че тези данни се следят „под лупа“, тъй като именно ниската инфлация е един от  (т.нар. критерии от Маастрихт) на страните членки на ЕС. По-конкретно България трябва да поддържа ниска инфлация, която не надхвърля с повече от 1,5 процентни пункта средногодишната инфлация (HICP) в трите страни от ЕС с най-ниска положителна инфлация. За момента отговаряме на това условие, но ако поскъпването продължава с тези темпове, е съвсем реално да получим червена точка от страна на ЕК.    Преките чуждестранни инвестиции ще нарастват с темп, близък до растежа на номиналния БВП при средногодишно съотношение около 2,5% от БВП за целия прогнозен период. Ако структурата им се се запази същата като през последните 2 години, това ще означава, че вложенията в капитал ще са с почти една трета по-малко, а новите преки инвестиции, различни от реинвестирането на печалбата, ще бъдат още по-малко. Приходи За догодина са предвидени общо 46,8 млрд. лв. приходи, което се равнява на близо 37% от БВП. Това е с около 3 млрд. лв. повече спрямо 2019 г. и заложените 43,54 млрд. лв. приходи за тази година. Данъчните постъпления се очаква да достигнат 26,1 млрд. лв. За сравнение, за тази година в разчетите е записано 23,1 млрд. лв. приходи от налози. От МФ обясняват сериозното увеличение на приходите като резултат както от положителната динамика на макроикономическите показатели, така и от предприетите мерки от страна на приходните агенции за борба с данъчните измами и повишаване на събираемостта. Увеличение има и на неданъчните приходи – очаква се през 2020 г. те да са в размер на 6,78 млрд. лв. при 6,42 млрд. лв. за тази година. Приходите от социално и здравно осигуряване ще бъдат 11,23 млрд. лв. Разчетите са направени на база вноска за здраве от 8%, вноска за социално осигуряване 25%, минимален осигурителен доход за самоосигуряващите лица 610 лв. и максимален осигурителен доход от 3 хил. лв. Планирано е увеличаване на минималната месечна работна заплата с 50 лв. от началото 2020 г. и с 40 лв. от началото на 2021 г. Не се предвижда промяна в размера на данъчните ставки и осигурителните вноски. От страна на приходите за периода 2020-2022 г., като дискреционна мярка с най-голям ефект е въвеждането на ТОЛ такса с общ ефект от 600 млн. лв. за прогнозния период. За 2020 г. се предвижда бюджетен ефект от приходите от ТОЛ такса в размер на 450 млн. лв., а през 2021 г. се очаква допълнително увеличение на планираните приходи със 150 млн. лв.   Разходи   При разходите също има близо 1 млрд. лв. увеличение – от 45,9 млр. лв., планирани за тази година, се очаква през 2020 г. те да достигнат 46,8 млрд. лв. Основните направления, по които ще дойдат тези допълнителни разходи, са повишаването на пенсиите и заплатите в образованието и на държавната администрация. За заплати на чиновниците за догодина са предвидени 7,35 млрд. лв., при 6,56 млрд лв. за 2019 г. Разходите и трансферите по националния бюджет в средносрочен план показват тенденция на намаление от 34,8% от БВП през 2020 г. до 33,2% от БВП през 2022 г., но в номинален размер планираните разходи показват увеличение. Най-много разходи – 18,43 млрд. лв., са предвидени за социални и здравно-осигурителни плащания. За тази година бяха записани 17,26 млрд. лв. За пенсии държавата ще плати 10,6 млрд. лв., което е с повече от 600 млн. лв. над заделеното за тази година. Иначе общо за политики за здравеопазване ще отидат 5,7 млрд. лв., а за образование държавата ще задели 4,8 млрд. лв. Любопитно е, че за първи път от няколко години има намаление на капиталовите разходи. Те отдавна се използват като удобен инструмент за реализиране на бюджетни излишъци. Често икономисти коментират, че умишлено държавата залага по-ниски данъчни приходи и по-високи капиталови разходи, за да може лесно в края на година да се отчете положително превишение на приходите над разходите (като преизпълни приходите и не реализира разходите). Тези пари (до 3% от БВП) се харчат без одобрението на депутатите (ако не отидат във фискалния резерв) и в общи линии отчитането им не е толкова строго фиксирано. За 2020 г. са предвидени 6,55 млрд. лв. капиталови разходи. За тази година те се очаква да достигнат 7,9 млрд. лв., но към края на второто полугодие изпълнението им е едва 23%. По принцип по това перо парите се разходват ударно в края на годината, но въпреки това рядко заложената сума се реализира.     Очаква се държавният бюджет в следващите 3 години  да бъде балансиран.  Вноската на страната ни към общия бюджет на ЕС ще бъде в размер на 1,4 млрд. лв. Предвижда се от 1 юли 2020 г. всички пенсии, отпуснати до 31 декември 2019 г., да се увеличават с 6,7 % (процент, определен по т.нар. „швейцарско правило” на чл. 100 от КСО), като от 1 юли през 2021 г. и 2022 г. пенсиите, отпуснати до 31 декември на предходната година, също се осъвременяват по „швейцарското правило”. За периода 2020-2022 г. тежестта на една година осигурителен стаж в пенсионната формула се запазва в размер на 1,2. Актуализараната средносрочна бюджетна прогноза за периода 2020-2022 г. предвижда увеличение на размера на  минималната работна заплата  от 1 януари 2020 г. на 610 лв., от 1 януари 2021 г. на 650 лв., като размерът от 650 лв. ще се запази и през 2022 г. За 2020 г. е разчетено увеличение с 10% на средствата за заплати и възнаграждения на персонала, нает по трудови и служебни правоотношения, включително и на средствата за осигурителни вноски, което ще има отражение върху заплащането на заетите в бюджетния сектор. С това се създава възможност на база на увеличения размер на разходите за персонал да се повишат индивидуалните основни месечни заплати на заетите, въз основа на заеманата длъжност и оценките за постигнатите резултати. За 2020 г. е разчетено увеличение на средствата за заплати и възнаграждения на персонала за изборните длъжности и за заетите в системата на съдебната власт, за които законодателно е регламентиран механизъм за формиране на възнагражденията.     В сектор „Образование“ ще продължи реализацията на мерките, касаещи подобряване на социалния статус на педагогическите специалисти, като за тази цел ще бъдат предоставяни ежегодно допълнителни средства в размер на 360 млн. лв. за увеличение на възнагражденията на педагогическия персонал. Целта е през 2021 г. да бъде постигнато удвояване спрямо 2017 г. на средствата за възнаграждения на педагогическите специалисти. Основните бюджетни взаимоотношения между  общините и централния бюджет  в проекта на ЗДБРБ за 2020 г. са в общ размер 4,203 млрд. лева. Предвиденото увеличение спрямо приетите със ЗДБРБ за 2019 г. е с 456,8 млн. лв., от тях за: общата субсидия за делегираните от държавата дейности – с 418,8 млн. лв.; изравнителната субсидия – с 13 млн. лв.; трансферите за зимно поддържане и снегопочистване – с 5 млн. лв.; целевата субсидия за капиталови разходи – с 20 млн. лева. Като цяло изненади в разчетите няма. Традициите и рутината са заложени и в новата план-сметка за държавните пари. Видно е, че за постигане на очаквания икономически ръст се разчита най-вече на вътрешното потребление и по-малко на инвестициите. При сегашната структура на икономиката на България не е тайна, че тя е изключително уязвима на външни финансови, икономически и политически кризи. В този смисъл чуждестранните инвестиции са изключително важни за малък пазар, какъвто е България. Отново липсват конкретни мерки за съживяване на бизнеса, не се виждат намерения за реформи за подобрение на ефективността на администрацията. Предстои до края на месеца проектобюджетът да бъде внесен в Народното събрание, а на 7 ноември ресорната комисия в парламента да го разгледа на първо четене.   ", "date": "2019.10.27", "title": "МФ залага 3 млрд. лв. повече приходи в бюджета за догодина"}
{"url": "http://www.classa.bg/%D1%81%D0%B2%D1%8F%D1%82/item/401304-%D0%BA%D0%BE%D0%BC%D0%B8%D1%86%D0%B8%D1%82%D0%B5-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BD%D0%B0-%D1%81%D1%83%D1%85%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80", "text": "Това е ерата на комиците в политиката. Дори и в Германия, с нейната почти безхуморна политическа традиция, един от тях се опитва да върне към живота основна партия, която е в затруднение, пише Леонид Бершидски за Bloomberg. През последните години сатириците достигнаха забележителни политически висоти. Движението Пет звезди, основано от комика Бепе Грило, бе част от последните две италиански правителства. Володимир Зеленски използва популярността на своето комедийно шоу, за да стане президент на Украйна и да консолидира повече власт от който и да било друг досега на поста. Джими Моралес си проправи път с шеги и фучене към президентския пост в Гватемала през 2015 г. Миналата година Мариян Шарец, който си изкарваше прехраната с подиграване на словенските политици, стана министър-председател на своята страна. Джон Гнар, който превърна предизборната си кампания за кмет на Рейкявик през 2010 г. в хумористично пънк шоу, вече не е на поста си, но миналата година жителите на Ереван, столицата на Армения, избраха комика Хайк Марутян за свой кмет. В Бразилия през 2010 г. действащият клоун Франсиско Еверардо Оливейра Силва получи най-много гласове от всички кандидати за парламента, а през 2014 г. бе преизбран. Миналата година Силва отказа да се кандидатира отново, като заяви, че се „срамува“ от професионалните политици, с които е трябвало да работи. Въпреки че президентът на САЩ Доналд Тръмп, премиерът на Обединеното кралство Борис Джонсън и лидерът на Brexit партията Найджъл Фараж не са професионални комици, възходът им в САЩ и Великобритания вероятно може да бъде отдаден на същите причини, които стоят зад победите на сатириците другаде. Както Киър Милбърн от Лестърския университет написа в изследване от 2018 г.: „И Борис Джонсън, и Найджъл Фараж са приели поне частично карикатурни образи, представяйки комично ограничен диапазон от качества. Тази стратегия на самокарикатура е рискована, тъй като подканя социалното обругаване под формата на смях. Тя обаче може да бъде полезна за политиците в редица аспекти. Първо, вие избирате структурата на собствената си карикатура и така гарантирате, че сатирата се осъществява според вашите условия. Второ, ироничното разстояние, което идва със самокарикатурата, подпомага избягването на критиката. Германия обаче е страна, в която политиката е сериозен бизнес. Пародиращата политическа сила, наречена Die Partei, или просто Партията, се радва на малък успех, като използва различни абсурдни лозунги (като забрана на самолетните пътувания и вместо това предлагане на пенсионерите на виртуални такива), но само на избори за Европейски парламент (ЕП), които някои немски избиратели третират като шега. Партията спечели 900 000 гласа и две места в ЕП тази година - най-добрият й резултат досега. Като цяло от немските политици се очаква да бъдат сериозни и сведущи по всички въпроси. И все пак Ян Бьомерман, известен телевизионен сатирик, прави опит за политически бунт в страната, като се кандидатира за лидер на Социалдемократическата партия (SPD), младши партньор в сегашната управляваща коалиция. Уважаваната партия, най-старата в Германия, изгуби посоката си и в момента е трета или четвърта в проучванията зад християндемократите на канцлера Ангела Меркел, зелените и понякога след националистическата Алтернатива за Германия. SPD преминава през болезнен процес на избор на нов ръководител, който да може да спре нейния упадък.   Бьомерман, който е водещ на сатирично телевизионно предаване в обществения канал ZDF, е известен отвъд страната заради сблъсъка си с президента на Турция Реджеп Тайип Ердоган през 2016 г., когато сквернословно стихотворение за турския лидер вкара комика в правни неприятности (случаят накара Германия да премахне закон, който забранява обиждането на чуждестранни ръководители). В края на август Бьомерман се подигра в ефир с кандидатите за лидер на SPD, включително с финансовия министър Олаф Шолц, след което обяви кандидатурата си. Той трябваше да повтори съобщението си, защото първия път публиката се разсмя. Първоначално изглеждаше, че кандидатурата му е обречена по формални причини: Бьомерман дори не бе член на партията. Наскоро обаче той беше окончателно одобрен за такъв, като лидерът на местната партийна организация, която го прие, подчерта, че „ние сме партия, а не сатирично събитие.“ Бьомерман се надява на подкрепата на четири местни организации, необходима, за да се включи в надпреварата за лидер, която ще приключи на партийна конференция в началото на декември. Трудно е да си представим как Бьомерман печели застаряващата, улегнала партийна база и измъква SPD от унинието. И вероятно е за добро. Комиците, превърнали се в политици, или политиците, превърнали се в комици, едва ли са безпогрешни при вземането на решения в управлението. Пет звезди допринесе за безпомощното бюджетно планиране на Италия. Моралес в Гватемала, който залагаше на антикорупционна платформа, беше замесен в скандали. Правителството на Шарец в Словения също се оказа склонно към скандали. Разнородният екип на Зеленски пък започна хаотично. Полезно е обаче да се гледа на интереса на комиците, както професионални, така и аматьорски, към политическата власт като важен и тревожен симптом. Те се появяват, когато държава, град или страна се нуждаят от такова радикално обновяване, че известните лекарства няма да помогнат. Както Таня Петрович от Института за изследвания на културата и паметта в Любляна писа миналата година, шегите са мощна реакция на политически разговор, който е станал твърде сух, шаблонен и уклончив. Те предоставят начин „да си представим различен морален ред”. Този морален ред обаче няма да е по-добър от онзи, който заменя, а политическият стремеж на комик може да се провали - като например този на Лука Максимович, сатирик, който завърши на трето място в президентските избори в Сърбия през 2017 г. Но всеки път, когато политическата колода с карти включва джокер, това е знак, че болестта във върхушката е стигнала твърде далеч и е необходимо преосмисляне изоснови. Просто сериозните хора не винаги са на разположение за тази нестандартна работа.", "date": "2019.10.27", "title": "Комиците в политиката - реакция на сухия политически разговор"}
{"url": "http://www.classa.bg/%D1%81%D0%B2%D1%8F%D1%82/item/401305-%D0%B8%D0%B3%D1%80%D0%B8%D1%87%D0%BA%D0%B8-%D0%B2-%D0%B5%D1%81-%D0%B8-%D0%B5%D0%B4%D0%BD%D0%B8%D1%82%D0%B5,-%D0%B8-%D0%B4%D1%80%D1%83%D0%B3%D0%B8%D1%82%D0%B5-%D1%81%D0%B0%D0%BC%D0%BE-%D1%81%D0%B5-%D0%BF%D1%80%D0%B5%D1%81%D1%82%D1%80%D1%83%D0%B2%D0%B0%D1%82", "text": "Страните-кандидатки за членство в ЕС само се преструват, че правят реформи. А страните-членки – че желаят да приемат нови държави. Всъщност, намеренията и на двете страни не са сериозни       През юни 2003 година тогавашните 15 членки на ЕС на среща на върха в Солун приеха една декларация, която същевременно беше и обещание: „Бъдещето на Балканите е в ЕС\" гласеше ключовото изречение. Тогавашният председател на Еврокомисията Романо Проди заяви, че сближаването на балканските държави с ЕС като стъпка към по-далечната цел – приемането им в ЕС – е „необратим процес\". Тези декларации бяха съвсем искрени и в съзвучие с общото настроение в ЕС. Отворените рани от  , в които загинаха над 130 000 души, а милиони бяха прокудени, все още боляха. От въздушните удари на НАТО срещу Сърбия бяха минали само четири години. Най-опасните военнопрестъпници в Европа след Втората световна война, лидерът на босненските сърби Радован Караджич и неговият генерал Ратко Младич, все още бяха на свобода. За западноевропейските правителства нямаше съмнение, че балканските държави трябва да бъдат стабилизирани, а в перспектива – и приети в ЕС. Нещо повече – това беше приоритет. 16 години по-късно обещанието от Солун вече изобщо не отразява преобладаващите настроения в ЕС, в който междувременно членуват почти два пъти повече държави. Нека да си припомним, че първо дойде голямото така наречено „източно разширяване\" на ЕС, при което през 2004 година бяха приети 10 държави. Три години по-късно се присъединиха България и Румъния, а през 2013 – и Хърватия. Натрупаният опит от членството - особено на България и Румъния - помрачи оптимизма на мнозина привърженици на разширяването. Коренно променени нагласи  Евробарометър, инструментът, с който се измерват настроенията на хората в ЕС, вече от години показва  . Хората в ЕС дават огромно одобрение на свободата на придвижване и на плановете за обща отбранителна политика, те одобряват и еврото – но не и разширяването. Приемането на нови страни-членки всъщност е единствената политическа позиция, която, според Евробарометър, не получава подкрепата на мнозинството. Нито едно правителство не може да си позволи трайно да игнорира този факт. Вярно, след   вратите на ЕС не бяха официално затворени, а Брюксел продължава да публикува своите „доклади за напредъка\". Но като че ли никой – нито вътре в ЕС, нито в страните-кандидатки - вече не желае да влага особени усилия в евроразширяването. Цялата работа прилича малко на симулация. Ако не броим Северна Македония, където напоследък наистина се виждаше стръв към реформи, другите правителства на страните-кандидатки само се преструват, че реформират. А пък ЕС (и страните-членки) се преструват, че желаят да приемат нови държави. Всъщност, намеренията и на двете страни не са сериозни. Ето защо трябва дори да сме благодарни на   и каза на висок глас онова, което къкри вече от доста време, и в което мнозина са убедени. Да, поне по отношение на Северна Македония, Еманюел Макрон беше единственият противник. Всички останали, дори критично настроените Нидерландия и Дания, в крайна сметка сигурно щяха да подкрепят Скопие, където единственото истински реформаторско правителство на Балканите в момента вече е обречено. Досегашната политика по разширяването на ЕС беше провалена не от Макрон обаче. Той просто ѝ нанесе последния смъртоносен удар. Защото още много преди Макрон никой вече не ѝ вярваше. Какво обаче ще става оттук насетне? Разбира се, досегашните игрички на двустранни заблуди могат да продължат още някое време: от едната страна ще се преструват, че правят реформи, а от другата ще симулират сближаване. Но и за двете страни това ще си бъде чисто губене на време. След като обещанието от Солун вече е невалидно, или поне не може да се осъществи в обозримо бъдеще – как тогава ЕС ще дефинира отношението си към Балканите? Защото никой не желае да ги остави на произвола на съдбата, включително и Макрон. Ако приемем, че процесът по присъединяването на тези държави вече е изчерпан в досегашната си форма, тогава е крайно време да обсъдим въпроса дали ще го съживяваме, или ще го сменяме с някаква друга политика. Идеи по въпроса изобщо не липсват. Различни предложения се въртят вече от години. Например: за държавите от   частично да бъдат отворени европейските кохезионни фондове, които иначе подпомагат само държавите-членки. Или пък регионът да се обвърже с вътрешния европейски пазар. Така или иначе, става дума за задача, която – поне като числа – не е толкова голяма. Шестте държави от Западните Балкани заедно имат по-малко население, отколкото България и Румъния. Икономическите им параметри също не достигат дори половината от БВП на Румъния. ЕС претендира, че е сериозен актьор на международната сцена - не само в икономически аспект. Тази своя претенция той може да защити тъкмо на Балканите, пред собствените си порти. В противен случай ще изгуби доверие.    ", "date": "2019.10.27", "title": "Игрички в ЕС: и едните, и другите само се преструват"}
{"url": "http://www.classa.bg/%D1%81%D0%B2%D1%8F%D1%82/item/401306-%D0%B4%D0%B0-%D1%81%D0%B5-%D0%BE%D0%B1%D0%B7%D0%B0%D0%BB%D0%BE%D0%B6%D0%B8%D0%BC-%D0%BA%D0%BE%D0%B5-%D1%89%D0%B5-%D0%B5-%D0%BF%D1%8A%D1%80%D0%B2%D0%BE-%D0%B1%D1%80%D0%B5%D0%BA%D0%B7%D0%B8%D1%82-%D0%B8%D0%BB%D0%B8-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BB%D1%8F%D1%82%D0%BD%D0%BE%D1%82%D0%BE-%D1%87%D0%B0%D1%81%D0%BE%D0%B2%D0%BE-%D0%B2%D1%80%D0%B5%D0%BC%D0%B5", "text": "Днес за пореден път местим стрелките на часовника. И вероятно няма да е за последен път, тъй като ЕС тотално се оплете в този проблем, твърди в коментара си Бернд Ригерт.       Времето лекува всички рани? Това за съжаление не важи за Европейския съюз. Точно обратното: колкото по-дълго се отлагат проблемите, толкова повече се усложняват. Това се отнася както за големите кризи като  , така и за \"дреболии\" като премахването на  . Дреболии? Не е точно така.   два пъти в годината има нужда от време и още време. Въпреки продължителните консултации, държавите-членки на ЕС така и не успяха да се договорят кой, кога и кое време ще отменя или ще запази. Някои от държавите искат да подготвят проучвания за приложението и да назначат координационни съвети. Европейската комисия отхвърли това. Тя бързаше, тъй като темата трябваше да бъде приключена в мандата на  Жан-Клод Юнкер. От това не излезе нищо. Пътуването във времето обратно към 1996-а, преди да бъде въведено лятното часово време в страните-членки на общността, би могло да се превърне в поредния безкраен спор на европейско равнище. В Брюксел вече се обзалагат кое ще се случи по-скоро: Брекзит или отмяната на  . А защо не - на зимното? В коя часова зона се живее по-добре? Някои държави искат да запазят лятното часово време, тъй като сутрин се съмва по-късно. Други пък предпочитат зимното, понеже се съмва по-рано. И обратното. Като нищо е възможно да се образува един цял пъстър килим от кръпки, съставен от разединените привърженици на едното или на другото време, които се намират в трите часови зони в рамките на ЕС. Испания междувременно обмисля да напусне средноевропейската часова зона и да въведе британското време, т.е. по Гринуич. Това би било много смислено от географска гледна точка. Би било по-добре и за Белгия, Люксембург, Нидерландия и Франция - от гледна точка на разположението на слънцето.  \"лятно/зимно време\". Но държавите-членки отказаха - времето било твърде недостатъчно за сложната подготовка. Но - за какво пък подготовка? Кандидатката за европейско членство Турция показа, че всичко става и без излишно протакане. През 2016-а президентът Ердоган реши трайно да въведе лятното часово време и страната му се оказа в една часова зона, отдалечена на два часа от Берлин и на три - от Лондон. Пряката демокрация не върши работа Как можа да се стигне дотук?   помага за намирането на отговора. Лятното часово време е останка от Първата световна война, когато военните имали нужда от повече светлина за безсмислените си битки. По време на Втората световна война германците го въвеждат отново. За трети път стрелките са преместени при голямата нефтена криза през 1973-а - за да се пести енергия. И през 1996-а година вече е приет законът за смяната на времето в ЕС - завинаги, както са мислили тогава.     \"Няма време\"    стига до извода, че повечето от анкетираните 4,6 милиона участници са \"за\" прекратяването на смените на времето, тъй като било по-добре за здравето, ако вечер ставало по-рано светло или тъмно. Или сутрин? Целта на проучването, макар да не бе представително, бе да послужи като основа за взимането на решенията. В съответствие с изискванията на времето: пряка демокрация, отчитане на мнението на гражданите. Това, което се провали при референдума за Брекзит, може да се повтори в случая с европейското време. При определени обстоятелства народната воля не може да се приложи, или пък ще изисква твърде много време. Като и в двата случая не времето притиска - натискът е създаден изкуствено от политическите сили. И вероятно и в случая с лятното и зимното време ще се проведе втори референдум, за да може проблемът да се преоцени още веднъж. Свобода и слънце Според мен, трябва просто пак да бъде въведено лятното часово време. Та нали географски на всяко място времето е друго - местно време, което зависи от положението на слънцето. Когато слънцето е най-високо, е 12 часът. Точка. Изкуствено въведените часови зони са анахронична измишльотина.", "date": "2019.10.27", "title": "Да се обзаложим кое ще е първо: Брекзит или отмяната на лятното часово време?"}
{"url": "http://www.classa.bg/%D1%81%D0%B2%D1%8F%D1%82/item/401307-lib%C3%A9ration-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D1%86%D0%B5%D0%BB-%D0%BD%D0%B0-%D1%82%D1%80%D1%8A%D0%BC%D0%BF-%D0%B5-%D0%B4%D0%B0-%D0%B2%D1%8A%D1%80%D0%BD%D0%B5-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%B2%D0%B5%D0%BB%D0%B8%D1%87%D0%B8%D0%B5-%D0%BD%D0%B0-%D1%80%D1%83%D1%81%D0%B8%D1%8F,-%D0%B0-%D0%BD%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "Действията на Доналд Тръмп ни карат да се чудим дали ръководителят на Белия дом действително действа в интерес на Русия, пише Лоран Жофрен, главен редактор на Libération. Ярък пример за това поведение е изтеглянето на американските войски от Сирия, в резултат на което Русия спечели много, но САЩ - нищо, сигурен е авторът. В предизборния девиз на Доналд Тръмп беше допусната грешка: вместо   , трябва да се чете:  , казва Лоран Жофрен, главен редактор на вестник Libération. Както отбелязва авторът в своето  , всичко се случва така, сякаш истинската цел на американския милиардер не е да укрепи собствената си държава, а да помогне на държавата, управлявана от неговия приятел Владимир Путин. И това, което се случва в Северна Сирия, илюстрира това възможно най-добре. Според ръководителя на вестника ситуацията в този регион може да бъде разделена на два периода: „преди и след туита“ на ръководителя на Белия дом. Преди Тръмп  кюрдските съюзници само с една фраза, хвърлена в Интернет, около хиляда американски войници, присъстващи в зоната, заедно с кюрдските формирования, можеха да  на заинтересованите страни по време на дискусията за компромис, който би бил подходящ за Турция и би гарантирал сигурността на кюрдите. Въпреки това, веднага след като Тръмп, поддавайки се на  , даде   на турския президент Ердоган, турците започнаха настъпление от север, сирийците от юг, кюрдите се втурнаха в паника да сключват споразумение с Башар Асад и в резултат Русия стана господар на положението в местността. Докато Путин прикрива своите съюзници, Тръмп предаде своите, отбелязва наблюдателят. „ , заяви Жофрен. Както подчертава авторът, Русия спечели много от изтеглянето на американските войски от зоната на конфликта, а САЩ не спечелиха нищо. Като цяло тежестта на демокрациите в света намалява, убеден е главният редактор на Libération. Докато  , а Европа, която не е в състояние да действа в дългосрочен план без американска подкрепа, става все по-силна в стратегията си за ненамеса, Иран, вместо да се смекчи под заплахите на Тръмп, набира сила, Северна Корея продължава по   на ядрените оръжия, Китай не приема сериозно протекционистките мерки, предприети от щатите, а Близкият изток се превръща в  .  , заключава авторът.    ", "date": "2019.10.27", "title": "Libération: Истинската цел на Тръмп е да върне миналото величие на Русия, а не на Америка"}
{"url": "http://www.classa.bg/%D1%81%D0%B2%D1%8F%D1%82/item/401308-%D0%B2%D0%B0%D0%BB%D0%B5%D1%80%D0%B8%D0%B9-%D0%BA%D0%BE%D1%80%D0%BE%D0%B2%D0%B8%D0%BD-%D1%80%D0%B0%D0%B4%D0%B8%D0%BA%D0%B0%D0%BB%D0%B8-%D0%B8%D0%B7%D0%B2%D1%8A%D0%BD-%D0%B7%D0%B0%D0%BA%D0%BE%D0%BD%D0%B0", "text": "Демократите от Конгреса на САЩ най-накрая си спомниха, че са демократи, и поискаха от Държавния департамент на САЩ да включат украинския наказателен батальон „Азов“ в списъка на терористичните организации. Представителят на Демократическата партия Макс Роуз, който оглави списъка на други 39 конгресмени, беше възмутен от факта, че привържениците на \"бялото надмощие\" от \"Азов\" все още не са официално признати за терористи. И това въпреки неотдавнашното нападение срещу германската синагога, синагогата в Калифорния, нападението върху магазина за хранителни стоки в Ел Пасо, Тексас, както и терористичните атаки срещу джамиите в Крайстчърч (Нова Зеландия), при които бяха убити петдесет и един души – Роуз изброява на своя официален уебсайт. Всички тези атаки, според конгресмена, \"са били вдъхновени от чужди групи, привърженици на бялото превъзходство\" и са извършени от представители на структури, подобни на батальона \"Азов\". Не се знае дали ветеранът от американската армия Роуз е искал или не, но с тази инициатива той играе в полза на президента Тръмп. Именно Роуз е един от инициаторите на декларацията за импийчмънт срещу президент. Именно Тръмп отдавна предлага да се спре американското финансиране на съмнителната украинска авантюра, отприщена от неговия предшественик, демократа Обама, със съдействието на безумната Хилари през 2014 г. Президентът на САЩ отдавна предлага прекратяване на военната помощ на Украйна, като проверява колко ефективно се изразходват парите. Вярно, че самият Тръмп посочи като основание корупцията, както и факта, че Америка няма да издържи сама тежестта на Украйна върху себе си, докато Европа не прави нищо. И ето, бившият командир на взвод в Афганистан Макс Роуз дойде на помощ с допълнителен аргумент: стига американският данъкоплатец да финансира не само украинските корумпирани служители, но и откровените нацисти и терористи, които пречат на сигурността навсякъде, не само в Украйна, но и като цяло в Европа, Нова Зеландия и дори в самите САЩ. И можете да разберете американците. В Русия, например, срещу „Азов“ е образувано наказателно производство на основание престъпления, предвидени в статиите „Отвличане на човек”, „Измъчване”, „Използване на забранени средства и методи за водене на война” и други подобни. За Америка те са „привърженици на бялото превъзходство“, „източник на тероризъм и заплаха за националната сигурност на САЩ“, каза Роуз, с която поне 39 американски конгресмени са съгласни. Малко вероятно е тази структура да бъде оценена по различен начин в Европа, особено след нападението върху синагогата в Германия, което беше формална причина за появата на тази инициатива в Конгреса. Всъщност Тръмп взе решение да спре да предоставя финансова подкрепа на украинските терористи и наказателни отряди. Инициативата на Конгреса вече е коментирана от председателя на украинския еврейски комитет Едуард Долински. Ако „Азов“ беше добавен към списъка на Министерството на външните работи, неговите симбиотични политически структури, включително Националния корпус и много други, също биха били забранени. Но тук идва един малък нюанс: „Азов“ е един от така наречените доброволчески отряди, които първоначално са били финансирани от парите на украинските олигарси и са участвали в наказателни операции в Донбас. По-късно обаче украинските власти заявиха, че не трябва да има \"незаконни сили\" в страната, а доброволческите отряди бяха добавени в редиците на въоръжените сили на Украйна и други официални агенции за сигурност. В момента отделен участък от специалното звено \"Азов\" е част от Националната гвардия на Украйна. Изводът е очевиден - признавайки „Азов“ за терористична организация, Конгресът на САЩ всъщност изкарва извън закон Националната гвардия на Украйна, от която днес „Азов“ е подразделение, и това е съвсем логично. Нещо повече, всички други наказателни отряди, станали части на въоръжените сили на Украйна, не се различават в действията си от „терористичните“ по стандартите на американския „Азов“. И ако бъдем последователни, то не само структурите на Националната гвардия с нейния „Азов“, но и ВСУ като цяло трябва да бъдат признати за терористични организации. Защото всички те са съучастници в „използването на забранени средства и методи за водене на война“. Но това не е всичко. Конгресменът Роуз очевидно не знае (време е да му се каже), че не толкова отдавна, почти в същия ден, когато се извърши германската терористична атака в синагогата, която толкова го потресе, настоящият министър-председател на Украйна Алексей Гончарук присъства на концерт на неонацистката група „Сокира Перуна“, Премиерът на Украйна дойде да подкрепи ветераните от АТО, които служиха в онези наказателни батальони, които американските конгресмени искат да изкарат извън закона. Освен това по време на концерта, организиран от известния Андрей Медведко от друга украинска нацистка организация - С14, който е един от основните обвиняеми по случая с убийството на Олес Бузина, премиерът Гончарук благодари на публиката „за всичко, което правят“ и категорично заяви: „Ние работим за вас. Работя за вас\" Между другото, групата „Сокира Перуна“ е активно интегрирана в нацистките структури на Украйна, по-специално в партия „Десен сектор“, която беше ръководена от вокалиста на групата през 2014 г., и също така активно си сътрудничи със същия „Азов“. Изнасяйки концерти през 2014 г. пред ветераните от АТО, „Сокира Перуна“ дори издаде албума „Пътят към АТО“. И днес премиерът Гончарук „работи” за тези хора с правителството си, като пряко го обявява за това от сцената. Според изявление, публикувано на уебсайта на конгресмена Макс Роуз, критериите на Държавния департамент да включи организации в списъка на терористите са прости: структурата трябва да е чужда, да участва в терористични дейности или да подкрепя тероризма и да представлява заплаха за гражданите на САЩ и тяхната национална сигурност. Разбира се, няма смисъл да се говори за обикновените граждани на Украйна, за мнозинството, което само по себе си страда най-много от дейността на нацисткия елит, който се е настанил на върха на украинското правителство и тероризира собственото си население - народът на Украйна е засегнатата страна. Но институциите на така наречената държава Украйна, попадат точно под критериите, изброени от американските конгресмени за включването на Държавния департамент на САЩ в списъка на терористичните организации. Тук американските конгресмени имат над какво да се замислят. И ако трябва да сме последователни и честни демократи, тогава трябва да се борим с тероризма и терористичните организации по принцип и докрай, строго в рамките на определенията и американските закони.    ", "date": "2019.10.27", "title": "Валерий Коровин: Радикали извън закона"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/401290-%D1%82%D1%80%D0%B8%D1%82%D0%B5-%D0%BF%D1%80%D0%B5%D1%87%D0%BA%D0%B8-%D0%BF%D1%80%D0%B5%D0%B4-%D0%B1%D0%B0%D0%BD%D0%BA%D0%BE%D0%B2%D0%B8%D1%8F-%D1%81%D1%8A%D1%8E%D0%B7-%D0%B8-%D0%B5%D0%B2%D1%80%D0%BE%D1%82%D0%BE", "text": "Ефективността и стабилността на финансовата и в частност на банковата система  е едно от съществените условия за икономическо развитие на всяка страна или общност (като Европейския съюз). Тази аксиома се препотвърди именно по време на глобалната финансова криза от 2007-2008 г., което наложи нови и още по-строги мерки за контрол върху индикаторите за ефективност и стабилност. В целия ЕС (и особено в неговата тясна еврозона от 19 страни) се наложи  преустройство на наблюдението и контрола върху банковите система на всяка от страните , което промени съдържателно както отношението към кандидатите за членство в еврозоната, така и технологията на анализите и оценките, давани от ЕЦБ. Оставащите страни членки, които не са част от еврозоната, но са сред присъединилите се към Съюза на по-късни етапи (2004-2013 г.), в момента на тяхното присъединяване не са отговаряли на необходимите изисквания за членство в еврозоната, но са поели ангажимент да се присъединят, когато го направят. Според приетите правила, най-малко на всеки две години ЕЦБ и Европейската комисия разглеждат дали държавите членки извън еврозоната („държави членки с дерогация“) отговарят на критериите за конвергенция и следователно са готови да въведат еврото. Всяка една от тях изготвя доклад за конвергенцията, в който излага своите констатации, а те се представят на Съвета на ЕС за разглеждане и последващи решения. Няма никакво съмнение, че в  новите условия ЕЦБ ще гледа не под лупа, а под „електронен микроскоп“ успехите и неуспехите на финансовата система на всяка страна , която кандидатства за еврозоната – много по-строго, отколкото допреди. В България действат две допълнителни обстоятелства , които държат нащрек наблюдението върху банковата ни система. От една страна, поради катастрофалната банкова криза от 1996-1997 г. и „допълващата“ банкова криза през 2014 г. у нас са въведени  допълнителни изисквания към стабилността  на финансовата система. От друга страна, поради необявеното, но  реалното състезание с Хърватия , която е приета по-късно за член на ЕС, но се състезава рамо до рамо с нас за членство в еврозоната, със сигурност БНБ е „съветвана“ да затегне още повече „независимото“ наблюдение. Така че при кандидатстването за членство в еврозоната и пред ЕЦБ, и пред България, се кръстосват и комбинират тези  три променени обстоятелства : по-строга количествена и качествена оценка „отвън“ и „отгоре“; по-точна и по-честна оценка на банковия ни сектор „отвътре“; по-висока скорост на придвижване към еврозоната от конкурентите. Резултатите от анализа и оценката на ЕЦБ за проверените от нея шест български банки съответстват на резултатите от прегледа на активите и стрес теста, извършени от БНБ през 2016 г., и на оценките на националния банковия надзор след това:  българският банков сектор е устойчив като цяло . Това е добрата новина. Неблагоприятният факт е, че според ЕЦБ  две от оценяваните банки имат „капиталови дупки“ : съответно от 263 млн. евро в ПИБ и 52 млн. евро в Инвестбанк. Капиталовите дупки не могат да се оценят като съдбоносни или катастрофални, но все пак се „виждат“. Последва незабавна реакция на банки с „проблеми“ – постепенно да покрият недостига чрез текущите си печалби (и може би частично чрез набиране на допълващ капитал). Посочената  „постепенност“ на покриване на капиталовите дупки  обаче не кореспондира нито с националните интереси, нито със сроковете, които си е поставило правителство за влизане в еврозоната, нито с желанието на банковия ни надзор. Решаващ фактор за скъсяване на срока на „постепенност“ ще играе БНБ по причината че влизането на страната ни в бленувания банковия съюз ще зависи от  решението на ЕЦБ да сключи споразумение с БНБ за тясно сътрудничество . Това ще се случи само следи  „изчистване на проблемите“  и ще е първата пречка, която трябва да се преодолее по пътя към  валутно-курсовия механизъм ERM II („чакалнята на еврозоната“). Втората допълнителна пречка, която не е неочаквана, се отнася до някои известни  казуси в застрахователния ни сектор, свързани с нереализирани плащания на декларирани обезщетения в други страни . Има и трета („тайна“ за обществеността) пречка, свързана с неформално допълнително изискване на някои от страните-членки на еврозоната, а именно – необходимостта от  „очевиден“ напредък в областта на независимостта на съдебната система , споменат в известния Механизмът за сътрудничество и проверка в областта на съдебната реформа (CVM). Евентуалното отлагане на влизането ни в банковия съюз и в ERM II  няма да повлияе толкова репутационно „навън“, колкото „навътре“. И не толкова към БНБ – като главен оценител и координатор, колкото към правителството, което „поставя сроковете“. Да припомним, че „техническите пречки“ пред членството на България в Шенген, бяха преодолени още през 2011 г., но „допуск“ не получаваме. При изключително „топлите взаимоотношения“ лично на Борисов с лидерите на другите страни-членки на ЕС, едно „продължително отдалечаване“ на членството в еврозоната няма да остане незабелязано както от партньорите, така и от опозицията. Затова – въпреки че не се вижда отдалече – правителството вече „нервничи“ в известна степен. При положително отношение на ЕЦБ и на новата Европейска комисия, ако България си е написала добре „домашните“,  октомври-декември тази година е възможно пощата да донесе поканата за чакалнята на еврозоната . Но ако се спазват „традициите“ на ЕЦБ, тя ще поиска първо да анализира и оцени отчетите на двете „проблемни“ банки за 2019 г., т.е. в началото на следващата година. Затова повечето външни експерти очакват България да започне да използва  еврото като национална валута от 1.01.2022 г.  – при „нормални“ вътрешни и външни обстоятелства и при изпълнени критерии за конвергенция.    ", "date": "2019.10.27", "title": "Трите пречки пред банковия съюз и еврото"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401291-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D0%BA%D0%B0%D0%BF%D0%B8%D1%82%D0%BE%D0%BB%D0%B8%D0%BD%D0%B0-%D0%B8-%D0%B5%D1%80%D0%BE%D1%82%D0%B8%D0%B8%D0%B4%D0%B0", "text": "  Тези светици живели при император Диоклетиан  и при управителя на Кападокия (източната част на Мала Азия, бел.ред.)  Зеликинтий. Света Капетолина, която произлизала от богат и знатен род*, раздала цялото си имущество на бедните, а робите пуснала на свобода. Като християнка тя била задържана и затворена в тъмница, а след това, като не се съгласила да принесе жертва на идолите, била посечена с меч.     Слугинята й Еротиида била подложена на мъчение с тояги за това, че, застъпвайки се за господарката си, хвърлила камък по управителя. Като останала невредима след побоя, тя също била посечена с меч. * При разпитите за рода й света Капетолина заявила, че е от един род с Фирмилиан, архиепископ Кападокийски (живял през първата половина на III век). Според други източници тя се считала само за негова духовна дъщеря. Блажената й кончина се отнася към 304 година. Бел.ред.", "date": "2019.10.27", "title": "Св. мъченици Капитолина и Еротиида"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/401292-27-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "97 г. - Римският император Марк Кокцей Нерва осиновява Траян (на бюста), обявявайки го за свой приемник, с което започва периодът на осиновените императори на Рим.   312 г. - Римският император Константин I получава според преданието известното си Видение на кръста.   710 г. - Арабско нашествие в Сардиния.   1275 г. - Основан е холандския град Амстердам.   1787 г. - Наполеон е назначен за командващ на армия, създадена за нападения във Великобритания.   1806 г. - След разгрома на пруската армия Наполеон Бонапарт влиза триумфално в Берлин.   1904 г. - Открита е първата секция на Нюйоркското метро, която свързва общината на Ню Йорк и Харлем.   1912 г. - По време на Балканската война гръцката армия завзема Солун, където достига и Седма Рилска дивизия.   1914 г. - Британците загубват първия си боен кораб в Първата световна война: супердредноутът HMS Audacious (23 400 тона) (на снимката) е потопен при о. Тори, северозападно от Ирландия, от минно поле, заложено от германския въоръжен търговски крайцер Berlin. Загубата се пази в официална тайна в Британия до 14 ноември 1918 г. (3 дни след края на войната). Потапянето е наблюдвано и фотографирано от пътници на Олимпик, кораб-близнак на Титаник.   1920 г. - Патентовани са Водните ски.   1920 г. - Седалището на Лигата на нациите се премества от Лондон в Женева, където през 1929 г. започва да се строи Палатът на нациите.   1924 г. - Основана е Узбекска ССР в рамките на СССР.   1961 г. - НАСА изстрелва ракетата Сатурн I, която е първият космически апарат на САЩ предназначен за извеждане на товари в околоземна орбита.   1971 г. - Демократична република Конго се преименува на Заир.   1979 г. - Държавата Сейнт Винсент и Гренадини получава независимост от Великобритания.   1991 г. - Туркменистан обявява национална независимост.   1991 г. - В Полша са проведени първите свободни демократични избори за Парламент (Сейм) след 1936 г.   2005 г. - След загиване на двама младежи от арабски произход в трафопост в Париж, в цяла Франция избухват триседмични бунтове на мюсюлмански имигранти.   2009 г. - Във Париж са обявени присъдите на първа инстанция по аферата Анголагейт.  ", "date": "2019.10.27", "title": "27 октомври, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401293-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D0%BB%D0%B0%D1%81%D1%83%D0%B2%D0%B0-%D0%BD%D0%B0-%D0%BC%D0%B5%D1%81%D1%82%D0%BD%D0%B8-%D0%B8%D0%B7%D0%B1%D0%BE%D1%80%D0%B8", "text": "Изборният ден започна. Над 6 200 000 избиратели имат право да упражнят правото си на вот за кмет, общински съветник, кмет на район или кмет на кметство (село). Гласоподавателите на тези избори са със 136 000 по-малко спрямо вота през 2015 г. Гласуването приключва в 20.00 часа, но изборният ден може да бъде удължен с един час, ако след крайния час пред изборните помещения има желаещи да гласуват. Почти всеки втори българин със сигурност ще отиде да гласува, като 55% от българите вече твърдо са решили за кого да гласуват, показаха предварителните данни от изследване на социологическа агенция „Тренд\". 36 251 е общият брой на кандидатите за различните позиции в общината - кмет и общински съветник. За кмет на населено място (село) ще се гласува в 1 968 кметства в страната, като сега те са по-малко в сравнение с 2014 г., когато са били 3 188. 29 493 българи ще се борят за място в общинските съвети в страната, за кметове на общини ще може да се избира между 1 254 души, а кандидатите за кметове на кметства са 5 041. Едва 463 души са кандидатите за районни кметове, но малкият им брой се определя от факта, че само три големи града в страната - София, Пловдив и Варна, са разделени по райони. На практика само в тези градове ще се гласува за четири кметски длъжности наведнъж. Най-много са желаещите да станат кмет на София и Пловдив, като за столицата се борят 19 кандидати, а за Европейската столица на културата - 14. В 397 кметства има само по 1 кандидат за кмет, което значи, че там изборите са напълно предрешени, тъй като кандидатите нямат конкуренти. 66 формации ще участват във вота, от които 59 са партии, а 7 - коалиции. Този път участниците в местните избори са по-малко спрямо 2015 г., когато българите можеха да избират между 71 партии и 3 коалиции. Агитацията в изборния ден е забранена. Законът не позволява и публикуването на резултати от екзит пол в тези два дни. Данни могат да се публикуват след края на изборния ден. По традиция бюлетините са отпечатани на бяла непрозрачна хартия, като на гърба ѝ има място за печатите, които се слагат от членове на секционните избирателни комисии. Първият се поставя при подаването ѝ на гласоподавателя. В долния ѝ ъгъл отново присъства 8-цифреният сериен номер, който се откъсва по перфорацията след гласуването, а после се слага вторият печат на гърба ѝ. На тези местни избори в листата за общински съветници партиите са с номера до 100, а преференциите започват от 101. За да бъде действителна бюлетината, вотът в нея трябва да е отбелязан само за една партия със знак \"Х\" или \"V\", поставен с химикал, пишещ със син цвят. Гласът е действителен дори да не е отбелязана преференция. Ако е отбелязана повече от една преференция, вотът се зачита само за партията, но преференциите не се отчитат. Бюлетината е действителна само ако на нея са поставени два печата от избирателната комисия. Вотът няма да бъде зачетен, ако на хартията е изписано нещо или ако е надраскана. И тази година законодателят е предвидил опция гласоподавателите да осъществят правото си на вот, без да гласуват за някого, като в бюлетините отново присъства квадратче „Не подкрепям никого\". От ЦИК напомнят, че гласуването трябва да се извършва само с химикал със син цвят. По закон гласуването на избори е задължително, но няма никакви последици, за онези, които не отидат до урните. На тези избори за общински власти няма да може да се гласува машинно, след като такъв тип гласуване отпадна от Изборния кодекс още през месец юли с мотива, че за гражданите ще е твърде сложно да гласуват за местни власти чрез машина. На местни избори по традиция не се разкриват избирателни секции в чужбина. За да може един гражданин да гласува на вота, трябва да има постоянен или настоящ адрес най-малко 6 месеца преди изборите в населеното място, в което гласува. Хора с увреждания могат да поискат да упражнят правото си на вот в подвижна кутия. Не е задължително да се гласува с всички бюлетини - може да не се гласува за кмет, но да се за общински съветници или обратното. За да стане това, избирателят трябва да уведоми представителя на избирателната комисия каква бюлетина иска да получи и каква не иска Изборите ще се проведат в два тура - първи тур на 27 октомври, в който се избират кмет и общински съвет, и втори тур на 3 ноември за кметове в населените места, в които никой от кандидатите не е избран с повече от 50% от подадените валидни гласове в първия тур. След приключване на битката за местната власт всички кандидати, партии или коалиции са длъжни в 7-дневен срок да премахнат агитационните си материали, иначе ги грози глоба от 1000 до 5000 лева.", "date": "2019.10.27", "title": "България гласува на местни избори"}
{"url": "http://www.classa.bg/%D1%81%D0%B2%D1%8F%D1%82/item/401294-%D1%80%D0%B8%D0%B1%D0%B0%D1%80-%D0%BE%D1%82%D0%BA%D1%80%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D1%80%D1%8F%D0%B4%D0%BA%D0%BE-%D0%B2%D0%B5%D1%89%D0%B5%D1%81%D1%82%D0%B2%D0%BE,-%D0%B1%D0%B5%D0%B7-%D0%B4%D0%B0-%D0%BF%D0%BE%D0%B4%D0%BE%D0%B7%D0%B8%D1%80%D0%B0-%D1%81%D1%82%D0%BE%D0%B9%D0%BD%D0%BE%D1%81%D1%82%D1%82%D0%B0-%D0%BC%D1%83", "text": "На плаж в Кох Самуи, Тайландq по-рано тази година 55-годишният рибар Джумръс Тиахот открил странна, восъчна и твърда субстанция, за чийто произход научи едва тази седмица. Тиахот помолил съседите си да му помогнат да определи какво е това, но никой не знаел нито какво е, нито по какъв начин да се разбере. Рибарят пазил парчето почти година, докато не решил да го покаже на местните власти и поискал да бъде изследвано, съобщава The Mirror. Едва във вторник губернаторът на провинцията, Витчаут Джинто, пристигнал със специалисти в къщата на Тиахот. Там те прегледали и удостоверили, че намереното парче е повръщане на кит, известно също като \"Амбергризис\". \"Трябваше да знам истината, затова се свързах с властите, за да проверя. Сега, като знам, че това е истинско повръщане на кит, ще го продам\", каза Тиахот, който обикновено печели около 13 долара на ден. Според експерти намереното парче съдържа повече от 80% сив кехлибар. Поради теглото си, то може да бъде оценено на $ 320 000. Сивият кехлибар е секреция на стомашно-чревния тракт на китовете, предизвикан от жлъчните им канали, която улеснява преминаването и изхвърлянето на големи или остри предмети. Китът повръща миризливо вещество, нещо като слуз, която впоследствие се втвърдява. Когато изсъхне, веществото придобива приятна, трайна и много особена миризма, което отдавна го е превърнало в съставка с висока стойност за парфюмерийната индустрия.", "date": "2019.10.27", "title": "Рибар откри на плажа рядко вещество, без да подозира стойността му"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401297-%D0%BD%D0%B0%D0%BF-%D0%BE%D1%82%D0%BF%D0%B8%D1%81%D0%B2%D0%B0-20-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%BB%D0%B5%D0%B2%D0%B0-%D0%BD%D0%B5%D1%81%D1%8A%D0%B1%D1%80%D0%B0%D0%BD%D0%B8-%D0%B4%D0%B0%D0%BD%D1%8A%D1%86%D0%B8-%D0%B8-%D1%83%D1%81%D0%B8%D0%B3%D1%83%D1%80%D0%BE%D0%B2%D0%BA%D0%B8", "text": "", "date": "2019.10.27", "title": "НАП отписва 20 милиарда лева несъбрани данъци и усигуровки"}
{"url": "http://www.classa.bg/%D1%81%D0%B2%D1%8F%D1%82/item/401295-%D0%BD%D0%BE%D0%B2%D0%B0%D1%82%D0%B0-%D1%83%D1%81%D0%BB%D1%83%D0%B3%D0%B0-facebook-news-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D1%81-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8", "text": "Facebook обяви в петък старта на нова услуга, наречена \"Facebook News\", в която ще групира цялото съдържание на медиите и ще позволява на потребителите си да я персонализират. Според компанията новият раздел за новини е конфигуриран според мненията на журналисти и издатели, с които Facebook се консултирала преди старта, за да определи какво съдържание да включва и как да го показва.   Според съобщения в медиите, споразумението включва News Corp (The Wall Street Journal и The New York Post), Fox News, The Washington Post, Condé Nast (The New Yorker, Vanity Fair), NBC, Bloomberg и ABC.   В момента, във фазата на тестване, тази функция ще бъде достъпна само за малка група потребители в САЩ.   Инициативата отговаря на призива на основателя на Facebook Марк Зукърбърг да се насърчава „качествената журналистика и да се помага на читателите да отделят професионално съдържание от вирусно разпространявани измами\".   \"Ние вярваме, че това е съдържанието, което хората искат да видят, това прави нашата услуга по-добра. От това се облагодетелстваме\", каза Зукерберг.   През последните години платформата многократно е обвинявана, че служи като средство за масово разпространение на лъжи и дезинформация. Освен всичко друго, тя изигра известна роля в предполагаемата намеса в президентските избори в САЩ през 2016г.   Оттогава социалната мрежа е затънала в криза на недоверие от страна на обществото.", "date": "2019.10.27", "title": "Новата услуга Facebook News ще се бори с фалшивите новини"}
{"url": "http://www.classa.bg/%D1%81%D0%B2%D1%8F%D1%82/item/401296-%D1%81%D0%B1%D0%BB%D1%8A%D1%81%D1%8A%D1%86%D0%B8-%D1%81-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BC%D0%B0%D1%80%D1%88-%D0%BD%D0%B0-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B4%D1%83%D1%88%D0%B8-%D0%B2-%D1%87%D0%B8%D0%BB%D0%B8", "text": "Има сблъсъци между местната полиция и протестиращите, които в петък наводниха улиците на Сантяго де Чили. На снимките от мястото можете да видите как агентите пускат сълзотворен газ, за да разпръснат участниците в „най-големия марш на Чили\", срещу неолибералните политики на правителството. Кметът на столичния регион Карла Рубилар Барахона изтъкна присъствието на „около един милион души\". Според международната агенция Ройтерс това е най-масовият протест след завръщането на демокрацията през 1990 г. В 17:00 ч. стотици хиляди чилийци окупираха Плаза Италия и издигнаха лозунги срещу правителството на Себастиян Пиньера. Огромен флаг на Чили с надписи # ChileDespertó (Чили се събуди) и #NoEstamosEnGuerra (Не сме във война) се откроиха в тълпата. В 19:00 ч. силите за сигурност разпръснаха протестиращите между Пасео Ахумада и Аламеда, в центъра на чилийската столица. Протестиращите изложиха в социалните мрежи стоманени съчми, за които се твърди, че са използвани от Специалните сили на полицията за потушаване на протестите пред Централния дом на Католическия университет. Въпреки че Пиньера обяви „Пакет от мерки за социална програма\" за успокояване на кризата в южноамериканската страна, социалните вълнения продължават поради нарастващото неравенство в Чили и трудностите при достъпа до основни услуги, като вода, образование и здравеопазване. С увеличаване на напрежението по улиците, чилийската армия постанови вечерен час в столичния регион. Мярката се прилага от 23:00 часа на 25 октомври, до 04:00 часа в събота, 26 часа. Протестите имат своя епицентър в Сантяго, но те се провеждат и в други райони на страната, където също беше въведен вечерен час. Досега 19 души са загинали от началото на протестите в Чили, в средата на октомври.. До обяд в петък Националният институт за правата на човека съобщава за арестувани 2948 души, 585 ранени са настанени в болници, 302 от тях с огнестрелни рани.", "date": "2019.10.27", "title": "Сблъсъци с полицията по време на най-големия марш на един милион души в Чили"}
{"url": "http://www.classa.bg/%D1%81%D0%B2%D1%8F%D1%82/item/401298-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%B2%D1%8A%D0%B7%D0%BB%D0%B0%D0%B3%D0%B0-%D0%BD%D0%B0-microsoft-%D0%B2%D0%BE%D0%B5%D0%BD%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D0%B7%D0%B0-10-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0,-amazon-%D0%B5-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD", "text": "Технологичният гигант Microsoft в петък стана победител в договор за 10 милиарда долара за съхранение на данни на Пентагона в облака, като по този начин се наложи над Amazon, един от основните конкуренти. Министерството на отбраната на САЩ обяви, че договорът, който ще продължи 10 години, има за цел да модернизира военните компютърни системи на САЩ. Облачната система JEDI, представена от компанията на Бил Гейтс, ще съхранява и обработва големи количества класифицирани данни, позволявайки на американските военни използване на изкуствен интелект, за да ускорят своето военно планиране и боен капацитет. От своя страна конкурентът Amazon бе \"изненадан\" от решението, съобщава The Washington Post. \"Ние сме изненадани от това заключение. AWS е очевидният лидер в облачните изчисления и подробната оценка на сравнителните оферти ясно води до различен извод\", заяви говорителят на Amazon, Дрю Херденер, в изявление за решението на Пентагона. \"Ние оставаме дълбоко ангажирани да продължим да внедряваме иновациите на новото цифрово бойно поле, където сигурността, ефективността, устойчивостта и мащабируемостта на ресурсите могат да бъдат разликата между успех и неуспех\", каза Херденер. Според доклад на изследователската фирма Gartner, Amazon притежава почти 48% от публичния пазар на облачни компютърни изчисления, докато Microsoft е на второ място с около 15.5%. За разлика от другите технологични гиганти, Google реши през миналата година да не се състезава за договора, след като служителите му отхвърлиха участието на компанията в държавни договори. Междувременно Microsoft и Amazon също бяха подложени на критика от собствените си служители за бизнес с правителството, особено във военните и имиграционни проекти.", "date": "2019.10.27", "title": "Пентагонът възлага на Microsoft военен договор за 10 милиарда долара, Amazon е \"изненадан\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/401300-%D0%B0%D0%BA%D0%B0%D0%B4-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B3%D0%B5%D1%88%D0%B5%D0%B2-%D0%B5-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%B8%D1%81%D1%82-%D0%BD%D0%B5-%D0%BC%D0%BE%D0%B6%D0%B5-%D1%83%D0%BB%D0%B8%D1%86%D0%B0%D1%82%D0%B0-%D0%B4%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D0%BA%D0%BE%D0%B9-%D0%B4%D0%B0-%D0%B5-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80", "text": "Омръзна ми \"соросоиди\" да пренаписват историята. Тези хора са предубедени, да не кажа подкупени. Те получават още една заплата от определени чужди фондации и каквото им посочи Големият брат – това е!   - Акад. Марков, ВСС избра с голяма категоричност Иван Гешев за главен прокурор. Преди месец Вие и няколко представители на академичните среди го подкрепихте. Какви са очакванията Ви от него? - Надявам се, че той ще издигне авторитета на прокуратурата спрямо другите институции, за да не му дават разтегливи оценки, защото главният прокурор трябва да има силен авторитет, да е меродавен и да всява страхопочитание. В САЩ, както знаете, министърът на правосъдието е главен прокурор. В най-голямата демокрация на света. Защото виждам тези, които стоят на \"Орлов мост\" и пречат на движението и се правят на демократи, забраят какво е в САЩ – тяхната любима държава. Подкрепям Иван Гешев, защото е професионалист и си върши работата. Надявам се, че така ще продължи и занапред.  - Смятате ли, че очевидният политико-икономически натиск, на който бе подложена цялата процедура, а сега ще се насочи срещу президента, може и да успее, ако Румен Радев откаже да подпише указа? - Едва ли президентът Радев ще откаже да подпише указа и ще послуша съвета на Плевнелиев, защото това е отлагателно вето. Това означава да бъде върнато решението, нови протести, преизбиране. Щом Прокурорската колегия го иска, значи той има качества. Аз съм \"за\" професионализма. Омръзна ми тази партийност, защото партиите преди да вземат властта говорят за професионалистите – \"ще им дадем път\", след което, като дойдат на власт, започват разни партийни назначения, разни \"калинки\" и разни некадърници. След като той е професионалист, значи трябва да бъде главен прокурор, а не някой от \"еколозите\" или тези на \"Орлов мост\" да определят това.  - Може ли улицата да диктува кой да е главен прокурор? И няма ли риск пред държавността, ако този процес продължи - след две години ще има избор на председател на ВКС? - Улицата не трябва да диктува нищо. Тълпата не е народ. Да се съберат 200-300 души на \"Орлов мост\" и да казват – ние имаме право – не нямате право, вие ощетявате правата на над 200 хиляди души, които не могат да пътуват за \"Дружба\" и за \"Младост\". Категорично смятам, че полицията трябваше да ги разгони. Така е в една Германия, например, там дори изкарват и водни оръдия. Говорим за нерегламентиран протест. Те имали права – стига вече – 30 години минаха. Люшна се махалото – от едната в другата крайност, станало е слободия. Не може улицата да определя кой да е главен прокурор.  - Защо всъщност подкрепихте открито Иван Гешев още след неговото номиниране, при това бяхте доста остър в позицията, която изразихте? - Защото и аз съм потърпевш от такива, които са създадени от една фондация. Тази фондация вече има кадри и в политиката, и в науката, и в културата – т.нар. \"соросоиди\". Омръзна ми те да пренаписват историята и те да казват как тя да се пише. Тези хора са предубедени, да не кажа подкупени. Те получават още една заплата от определени чужди фондации и каквото им посочи Големият брат – това е. А после се правят на демократи.  - Кой се страхува от това начело на прокуратурата да има магистрат, прокурор, на когото се довериха голяма част от неговите колеги - прокурори, следователи, служители на МВР и специалните служби?  - Тези хора, които 30 години са безнаказани. Това е един голям порок на нашето общество. Затворите са пълни с разни джебчии, кокошкари и т.н., а такива като Баневи, Арабаджиеви, които напоследък взеха да протестират, че имат човешки и граждански права, никой не ги закачаше. Тези първенюта, които купуват яхти, разни скъпи коли и частни самолети. Крайно време е да слязат на земята и да понесат своята наказателна отговорност.  - Визитата на Иван Гешев и Сотир Цацаров в Съединените щати, може ли да е знак, че предстоят интересни процеси у нас, свързани с разместване на обществено-политическите пластове или това е една рутинна, работна визита? - За мен това е напълно рутинна визита. Който и да бъде главен прокурор ще го направи – както преди се посещаваше Москва.  ____    ", "date": "2019.10.27", "title": "Акад. Георги Марков: Гешев е професионалист! Не може улицата да определя кой да е главен прокурор!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401285-%D0%B1%D0%BE%D0%B6%D0%B8%D0%BD%D0%BE%D0%B2-%D1%81%D0%B5-%D0%BE%D0%BA%D0%B0%D0%B7%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0", "text": "Не хакери, а истински терористи може би стоят зад  .    По-рано днес любимата на футболиста алармира, че акаунтът му е хакнат, а всички публикации в него бяха изтрити. Сега там се появи снимка на мустакат терорист с пушка и надпис на арабски.  Посланието завършва с думите \"Историята на Оман разказва истории за героизъм и смелост...\" Освен това към последваните от Божигол потребители са добавени няколко нови потребители от близкоизточен произход. Припомняме, че преди време и половинката на Божинов -  ,  но скоро след това профилът й беше възстановен.  Акаунтът му по-рано днес:  Акаунтът на Божинов сега:    ", "date": "2019.10.27", "title": "Божинов се оказа жертва на..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401286-%D0%BC%D0%B8%D1%81-%D1%83%D0%BA%D1%80%D0%B0%D0%B9%D0%BD%D0%B0-2019-%D1%87%D0%B8%D0%B9-%D0%B5-%D0%BA%D1%80%D0%B8%D0%BC", "text": "\"Вярвам, че Крим е всички хора. Цялата територия на Земята, принадлежи на всички нас, хората\", каза тя. Паша разказа още, че сестра й живее във Феодосия и често е почивала на полуострова в детството си. Преди време Паша попадна в центъра на скандал, след като отказа да даде интервю на украински в предаването „Светски живот\". Заради това интервюто никога не излезе в ефир. Впоследствие Паша обясни, че ще говори езика, който предпочита. В същото време тя увери, че говори добре руски и украински и обича страната си. \r\n      ", "date": "2019.10.27", "title": "\"Мис Украйна - 2019\"- \"Чий е Крим?\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401287-%D0%BF%D1%80%D0%BE%D0%B4%D0%B0%D0%B2%D0%B0-%D1%81%D0%B5-%D0%B1%D0%B5%D0%B5%D0%BC%D0%B2%D0%B5%D1%82%D0%BE-%D0%BD%D0%B0-%D1%89%D0%B8%D1%80%D0%BB%D0%B8%D1%86", "text": "В Санкт Петербург, Русия е пуснат за продажба трофеен BMW-326, участвал във филма \"Седемнадесет мига от пролетта\". Средноразмерният седан от 1937 г. е оборудван с двигател и трансмисия от Волга-24, но фабричните резервни части са запазени и се предлагат в комплекта, съобщават световните издания. Собственикът на колата информира в описанието, че автомобилът BMW със сериен номер 129 е мобилизиран в германската армия през 1941 г., от 1942 до 1944 г. седанът е бил на \"служба\" при обергруппенфюрера от СС и полицията, генерал-полковник Алфред Вюненберг. През март 1945 г. машината е взета като военен трофей близо до Берлин от съветските войски. До 1956 г. беемвето е експлоатирано в Германия, а след това седанът продължава да служи в Беларуския военен окръг. През 1958 г. е издадена заповед за премахване на всички чужди автомобили от съветската армия и колата е прехвърлена в Мосфилм. В осмия епизод на филма „Седемнадесет мига от пролетта“ Щирлиц кара пастор Шлаг с това BMW-326, за да премине швейцарската граница. След успеха на филма, Андропов нарежда BMW 326 да бъде пратен в третия военен ремонтен завод. В предприятието на автомобила е „адаптирано“: шасито, двигателя и трансмисията са заменени с части от Волга, но „родните“ резервни части са запазени. През 90-те години BMW е закупено от Мосфилм и преминава в частни ръце. Общо 15 952 бройки са произведени от BMW 326. Настоящият собственик иска да получи за редкия автомобил 5,5 млн. рубли или около 75 хил. евро.", "date": "2019.10.27", "title": "Продава се беемвето на Щирлиц"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401288-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%BE%D1%82%D0%BE-%D0%B4%D0%B5%D1%82%D0%B5-%D0%B2-%D1%81%D0%B2%D0%B5%D1%82%D0%B0", "text": "Хиляди потребители гласуваха за най-красивото, според тях, дете в света. И това необичайно момиче се казва Алина Якупова.      В момента красавицата е на 6 години и живее в Москва.      Момичето дори има свой личен акаунт в Instagram, който се поддържа от майка й.  Но Алина има доста необичайна исотиря.      Интересното е, че младата красавица работи като модел от цели две години.      И въпреки крехната си възраст Алина може да се похвали с доста солидно портфолио от снимките за идания като Instyle и Grazia, както и модни марки като Monnalisa Kids, Yudashkin Kids и Gloria Jeans.      Повечето хора да категорични, че Алина е роден модел с лицето на истинска Барби.", "date": "2019.10.27", "title": "Най-красивото дете в света"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/401289-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-27-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "Очакват ви истински страсти, в личния живот. Основното нещо е да не ги ескалирате, в противен случай ще избухне скандал. Дръжте се в ръце и следете за думите си. Дългогодишен приятел, ще ви помогне да се справите с финансовите проблеми. Той ще ви обясни с примера си, как да съхраните натрупаните средства. Трябва да бъдете максимално великодушни, за да съхраните връзката с любимия човек. Ако това е любов, тогава отстъпете пред капризите на избраника си. В трудни ситуации, винаги има изход, само ако сами не се откажете. Вечерта ще се зарадвате от срещата с човек, който някога ви е предлагал сътрудничество. Всичко което направите, ще е за добро. Днес сериозно преразгледайте личния си живот. Ако е време да обърнете страница във взаимоотношенията си, направете го. Не се придържайте към чувствата, те могат да бъдат измамни. На работа, трябва да избягвате конфликтите с началници. Особено, ако въпросите се отнасят до документи. Във финансовата област, има още какво да се желае.   Трябва да се движите уверено към вашата цел. Ако внимателно слушате сърцето си, може да направите правилен избор. Особено ако става дума, за финанси или нова работа. Ако връзката ви с децата, се основава повече на обещания, опитайте се да бъдете по-честни и откровени с тях, за да не ви обвиняват в безотговорно поведение. Препоръчително е да говорите открито с човека, когото обичате. Или пътищата ви, се разделят или сте заедно в радост и скръб, трето не е дадено. На работното място е време да разпределите приоритетите си, за да не се изгубите в подробностите. С по-възрастните колеги, трябва да се държите с уважение. Деловите въпроси решавайте заедно, не бъдете безотговорни. Има голяма вероятност, за големи разходи и загуби. Дръжте всичко под контрол, не пръскайте пари на ляво и дясно. В личния си живот, се дръжте предпазливо. В противен случай, ще се сблъскате с проблеми. Не се опитвайте да правите всичко наведнъж, в домашните задължения. Не трябва да тръгвате на път, ако здравословното ви състояние не е добро. Очаква ви, отлична ситуация във финансите. Вярно е, че парите ще трябва да изразходвате за битови нужди, но сумите ще са незначителни. Не претоварвайте сърцето и бъбреците и бъдете внимателни с храната. Има възможност за натравяне и влизане в болница. Планираните козметични процедури, е по-добре да отложите за края на месеца.   Препоръчително е да укрепите организма си, като започнете да пиете витамини. Имунната ви система доста е отслабнала, погрижете се за нея. Ефективно ще се развиват събития, насочени към намиране на нова работа. Ще получите точно такова предложение, за което сте мечтали. Само не бързайте, веднага да подписвате договор.   Днес не планирайте нещо важно и дългосрочно. Има вероятност да се объркате. В работата идва период на разнообразие, креативни решения и нови проекти. Ако направите всичко правилно, ще получите заслужена награда. Пътуване по лични въпроси, ще премине перфектно. Само бъдете внимателни при шофиране. Ще получите награда и отличие за работата, която сте извършили по-рано. Най-накрая, ще ви забележат и оценят. Активните действия в сферата на любовта, ще ви помогнат да намерите изход от трудна ситуация. Връзката с любимия, може да бъде укрепена чрез романтика и сюрпризи, стига да не започнат да ви \"притискат\" финансите. Очаква ви радостен и топъл ден. Приятните събития ще бъдат толкова много, че ще искате да запеете от щастие. Основното нещо е да не е прекалено силно, в противен случай шефовете ще изпаднат в шок. На преден план нека да е работата, а след това личните дела. В семейния живот, ще трябва да се заемете с решаването на проблемите. Само не се ядосвайте.   Предстои ви да преживеете, един сложен психологически ден. Дори и прекрасното време, няма да помогне да се отклоните от нахлуващите чувства и проблеми. Възможна е интересна следобедна среща. Човекът, с когото ще общувате, ще се окаже единомишленик и приятел. Оптимистично настроение, се очаква в личната сфера.", "date": "2019.10.27", "title": "Дневен хороскоп 27 октомври"}
