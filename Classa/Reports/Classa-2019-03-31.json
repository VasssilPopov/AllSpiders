{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394112-%D0%B5%D1%82%D0%BE-%D0%B8-%D1%85%D0%B0%D1%81%D0%B8%D0%B5%D0%BD%D0%B4%D0%B0%D1%82%D0%B0-%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B4%D0%BE-%D0%BC%D0%B0%D1%84%D0%B8%D0%BE%D1%82%D0%B0-%D0%B1%D1%80%D0%B5%D0%BD%D0%B4%D0%BE-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D1%81%D0%BD%D0%B8%D0%BC%D0%BA%D0%B8", "text": "Да е подавала оставка от парламента?! Да се е отказала да води евролиста за спасителния имунитет?!     Елена Йончева с луксозна хасиенда и на морето, в тузарския Лозенец, в съседство с именията на наркобарона Брендо.                   Вижте в Още по темата апартамента й - чудо в \"Красно село\" с \"висяща градина\" на покрива! Иначе постоянно Йончева си живеела в трето жилище - имение в Драгалевци - също суперлукс. Има си и 7 декара гори край София, взети като земеделска земя. Когато им смени статута, ще припечели милиони. Какво е това нещо, какви са тия палати, какви са тия пари, какви са тия офшорки? Как става това от скромна журналистическа дейност?    ", "date": "2019.03.31", "title": "Ето и хасиендата на Йончева до мафиота Брендо на морето /снимки/"}
{"url": "http://www.classa.bg/%D1%81%D0%B2%D1%8F%D1%82/item/394107-%D0%BA%D0%B8%D1%82%D0%B0%D0%B9-%D0%B1%D0%BB%D0%BE%D0%BA%D0%B8%D1%80%D0%B0-%E2%80%9E%D0%B3%D1%83%D0%B3%D1%8A%D0%BB%E2%80%9C-%D0%B8-%E2%80%9E%D1%84%D0%B5%D0%B9%D1%81%D0%B1%D1%83%D0%BA%E2%80%9C-%E2%80%93-%D0%B5%D0%BA%D1%81%D0%BF%D0%B5%D1%80%D1%82-%D0%BE%D0%B1%D0%B2%D0%B8%D0%BD%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B3%D0%B8%D0%B3%D0%B0%D0%BD%D1%82%D0%B8-%D0%B2-%E2%80%9E%D1%86%D0%B8%D1%84%D1%80%D0%BE%D0%B2%D0%B0-%D0%BA%D0%BE%D0%BB%D0%BE%D0%BD%D0%B8%D0%B7%D0%B0%D1%86%D0%B8%D1%8F%E2%80%9C", "text": "„Никоя от страните не обича дигитална зависимост, цифрова колонизация от ИТ гигантитe. С тях ще се борят във всички големи страни, където могат да си го позволят“, заяви експертът Игор Ашманов, като коментира усилията на властите на Русия и ЕС да регулират дейността на интернет гигантите. Игор Ашманов, експерт по киберсигурност, главен изпълнителен директор на „Ашманов и партньори“, отбеляза, че „причините и методите за работа с цифровите гиганти са различни във всички страни. Някъде те са блокирани, някъде ги глобяват“. Според експерта подходът на Европейския съюз към този въпрос се различава от методите за борба на други страни – те използват глоби. „Европейците регулират всичко с пари, а не с предварително филтриране, блокиране и т.н.“, заяви Ашманов, добавяйки, че „това е европейският паричен манталитет“. Китай напълно блокира „Гугъл“ и „Фейсбук“. „Това означава, че китайците действат по обратен начин – със солидни стени“, отбеляза той.     Говорейки за опитите на Русия да регулира дейността на световните гиганти, експертът отбеляза, че „ние, както обикновено, имаме свой собствен начин – в Русия се борят с „Гугъл“ чрез инсталиране на собствена търсачка“. По-рано „Росийская газета“ припомни, че миналата година ФАС (Федералната антимонополна служба на Русия) глоби „Гугъл“ 438 милиона рубли за злоупотреба с господстващото положение на пазара. По-специално, поради предварителната инсталация на приложенията му в Русия, „Гугъб“ бе глобен от ФАС, а по-късно беше постигнато споразумение между „Гугъл“ и неговия руски аналог от „Яндекс“. Според това споразумение потребителите имат право да избират между „Гугъл“ и „Яндекс“. Преди седмица интернет гигантът беше наказан на Запад. Европейската комисия е наложила глоба в размер на 1,49 млрд. евро за нарушаване на антитръстовите правила на ЕС, по-специално за злоупотреба с господстващо положение на пазара и налагане на ограничителни условия в договорите с уебсайтове на трети страни. „Общата причина за регулиране на интернет гиганти е цифровата зависимост, цифровата колонизация от ИТ гигантите. С ИТ гигантите ще се борят във всички големи страни, където могат да си го позволят“, заключва Ашманов. „Идеята, че компетентността на „Гугъл“ е по-важна от всички други национални юрисдикции, вече е скучна за всички. Като цяло, глобализацията на ИТ гигантите в определен момент от времето омръзна на всички. Всеки разбира – интернетът в рамките на националните рамки трябва да бъде регулиран. Всяка нация въвежда свои собствени правила“.     Например арабските страни са пристрастени към „Гугъл“, защото „те нямат нищо собствено“. „Относително казано, „Гугъл“ показва съдържание в арабския регион, което от гледна точка на исляма е неприемливо и отказва да го премахне, защото арабските страни нямат алтернатива. За сметка на тези страни „Гугъл“ може да претендира, че е защитник на западните идеи за свобода“, цитира експертът.  ", "date": "2019.03.31", "title": "Китай блокира „Гугъл“ и „Фейсбук“ – Експерт обвини световните интернет гиганти в „цифрова колонизация“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394108-%D0%B3%D0%B5%D1%80%D0%B1-%D0%B8-%D1%81%D0%B4%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D1%81%D0%B8-%D0%B2-%D0%B5%D0%B2%D1%80%D0%BE%D0%BB%D0%B8%D1%81%D1%82%D0%B0%D1%82%D0%B0", "text": "ГЕРБ и СДС представят в неделя кандидатите си за членове на Европейския парламент на специално събитие. ГЕРБ и СДС се споразумяха да участват с единна листа на европейските избори през 2019 г. Преди дни премиерът и председател на ГЕРБ Бойко Борисов и председателят на СДС Румен Христов сложиха подписите си под споразумението. В листата ще има двама представители на СДС, като единият от тях ще е на шесто място.    Александър Йорданов ще е кандидатът за евродепутат, който ще заеме шестото място в общата листа на ГЕРБ и СДС. Главният секретар на СДС Илия Лазаров ще заеме последното място в листата. „Ще се борим за един по-добър резултат съвместно\", каза тогава Борисов. Зам.-председателят на ГЕРБ Цветан Цветанов коментира, че в ГЕРБ очакват да имат най-много евродепутати в следващия Европейски парламент. „Задължително трябва да имаме поне 6 евродепутати, като по всеобщо мнение 7 души също е напълно реалистична прогноза\", добави Цветанов. Президентът Румен Радев насрочи за 26 май 2019 г. изборите за членове на Европейския парламент от Република България.    ", "date": "2019.03.31", "title": "ГЕРБ и СДС представят кандидатите си в евролистата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394109-%D0%BE%D1%82-%D0%BD%D0%B5%D0%BA%D0%B0%D0%B4%D1%8A%D1%80%D0%BD%D0%BE%D1%81%D1%82-%D0%B8%D0%BB%D0%B8-%D0%BF%D0%BE-%D0%B7%D0%B0%D0%BF%D0%BE%D0%B2%D0%B5%D0%B4-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D0%BA%D1%80%D0%B8%D0%BB%D1%8F-%D0%BA%D0%BE%D1%80%D1%83%D0%BC%D0%BF%D0%B8%D1%80%D0%B0%D0%BD%D0%B8-%D1%87%D0%B5%D0%BD%D0%B3%D0%B5%D1%82%D0%B0", "text": "Покрай скандалите и врявата с „Апартаментгейт“ вътрешният министър Младен Маринов се опитва да прикрие огромна корупционна и мафиотска схема. Само заради това той трябва да подаде оставка  и бъде разследван.     Корупционно-полицейската история се вихри вече няколко седмици. Става дума за разкрития, които извадиха на светло плевенски полицейски шефове и техни подчинени, които от години рекетират местни кадри от ъндърграунда. Вместо да ги преследват разобличават и осигуряват доказателства за прокуратурата, те ги натискат да си плащат “такса спокойствие“. На който не си внася редовно месечните такси, му се подхвърлят наркотици и след това бива притискан. Подхвърлят ги полицаи, участници в схемата. Таксите стигали до 20 000 лева месечно за началник. Свидетели подробно са описали тези обвързаности на ръководни МВР-служители. Посочили са имена, начини на рекет, описали са как става подхвърлянето и от кого е разпоредено. Пред съдия. Под клетва.     Във Фрог нюз бяха публикувани около десетина материала с доказателства, факти и свидетелски показания. Няколко пъти бяха посочени и ръководителите, от които тръгва тази мафиотска схема. В опит да се замаже скандалът от МВР с половин уста обявиха, едно от ченгетата щяло да бъде наказано. За 6 месеца. В същото време всички сили се насочват към разкриване източниците на медията ни, които са издали корумпираните си колеги. Стига се до „загрижени предупреждения“ и намеци, че не е безопасно да се рови в случая. Свидетели са заплашвани. Вътрешният министър обаче е глух и сляп. Той очевидно не разбира, че защитата на корумпирани ченгета, а не на закона и обществения интерес е също престъпление. Да не говорим, че действията му могат да взривят всички опити на правителството да оцелее след това, което му  причиниха Цветан Цветанов, Цецка Цачева и други видни гербаджии. Вероятно Маринов е под огромно напрежение след привикванията в ОАЕ и САЩ, където му е било ясон заявено колко много работа не е свършил, но това още по-малко го оправдава да се държи като част от „мръсните“ схеми. А да изглеждат нещата по този начин причините биха могли да са: Само тези предположения и отказа на Младен Маринов, свърван отдавна с висаджията Мето Илиенски, да приложи закона стигат, да му бъде поискана оставката веднага. Той сам няма да я подаде, защото е точно такъв, какъвто немалко хора си мислят.     Защото за това как Видин щял да гори цяла седмица, се даваха пресконференции, а прокурори и шефове на МВР позираха като „звезди“ от турски сериал, но когато се разкрие корупция сред ченгета – се спуска пълно затъмнение. И акцията в Благоевград, срещу служителка, която била изнасяла информация на свой познат, бе експонирана по холивудски, а самият Маринов даде пресконференция. Сиреч, вижте ни колко много работим. Само че от споменатите акции освен моментния ПР нищо друго не е произтекло. В същото време се прави всичко възможно да се прикрие огромна незаконна схема, създадена от полицаи за придобиване на незаконни доходи. Виси и друг въпрос: некадърност ли е причината Маринов да се държи по този начин или някой му внушава да го прави? НяКой?   Дарин Василев", "date": "2019.03.31", "title": "От некадърност или по заповед вътрешният министър закриля корумпирани ченгета"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/394110-%D1%82%D1%8A%D0%B6%D0%BD%D0%BE-%D0%B5-%D0%B4%D0%B0-%D1%81%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BD%D0%B0-%D1%82%D0%BE%D0%B7%D0%B8-%D1%81%D0%B2%D1%8F%D1%82", "text": "Ще изкрещите ли „Разпни я!“? Тъжно нещо е да си българка на този свят! Нямаш право на достойнство. Нямаш право на защита срещу посегателства върху честта и доброто си име. Нямаш право сама да определяш живота си. Е, има и изключения. Ако, например, си съпруга на елитарния народен представител Волен Сидеров за агресивно поведение дори при пътен инцидент ще бъдат вдигнати на крак МВР, ДАНС и НСО. Но аз говоря за обикновената българка.       Американката е друго. За това, че целуна една обикновена американка - репортерката на \"Vegas Sports Daily\" Дженифър Равало (по-известна като Джени Суши) българският боксьор Кубрат Пулев остана временно без състезателен лиценз в щата Калифорния. Решението на Атлетическата комисия в щата Калифорния беше взето незабавно. В изявлението на комисията беше посочено, че щатската спортна комисия на Калифорния е ангажирана в одобряването на събитията където хората от всеки пол се уважават като състезатели, репортери и фенове. „Ние приемаме този инцидент много сериозно.     Във вторник Пулев беше уведомен, че преди да може отново да получи лиценз да се бие в Калифорния ще трябва да се яви пред комисията и да демонстрира, че той се съобразява с този принцип на респект\". Ще бъде извършено пълно разследване и на 14 май ще бъде взето решение дали състезателния лиценз на българския боксьор ще бъде отнет за постоянно или не.     За една целуната американка всички български медии се раздадоха. Внезапната, непоискана, гореща целувка, която получи Джени Суши предизвика такава обществена реакция, каквато нито едно унижение, нито едно изнасилване, нито едно убийство на  обикновена българка няма да получи. Коментари от „Осанна!” до „Разпни я!“ заляха социалните мрежи.     Какво всъщност се случи? След триумфа над румънеца Богдан Дину, Кубрат Пулев се самонагради. На победителя всичко се полага. Може да вземе каквото си иска. Защо да не е някоя жена? Която и да е. Първата, изпречила се пред очите му. Сега затворете очи и си представете, че тази жена е вашата жена или вашата дъщеря и реагирайте! Ще изкрещите ли „Разпни я!“? Сега си представете, че не Кубрат Пулев е потния, възторжен, бликащ от адреналин и тестостерон мъжага, а това е началникът на жена ви, дъщеря ви, сестра ви, майка ви. Представете си поредния нагъл и ояден политик, окрилен от служебното си положение. Представете си го доволен от нещо, дори само от това, че някой го е турил началник на нещо. Представете си го като победителят, който смята, че „всичко“ му се полага и всичко може да си вземе и това „всичко“ може да включва и някоя жена – вашата жена. Това „всичко“ може да е взета целувка, може да е хващане за задните части, може да е и едно бързо съвокупление, а може да е и унижение, тормоз, злепоставяне. Ще изкрещите ли „Разпни я!“?     Сега си представете живота на тази жена след победоносния акт на мъжагата. Унизена и употребена. Една от многото. Днес е била тя, утре ще е друга. Не е специална, просто е „под ръка“. Ако сподели с вас ще я разберете ли, ще й протегнете ли ръка, ще отмъстите ли за нея? Или ще я обвините  и ще отмъстите на нея – търсила си го е, заслужила си го е с нещо? А ако не сподели с вас и замълчи ще си представите ли какво ще става в душата й, което неминуемо ще разболее и тялото й? А, може и да й е харесало и следващ път, когато няма някоя друга за вземане „под ръка“, сама да предложи съпреживяването на някой триумф. Джени Суши търсеше ли си целувката или вземаше интервю? Вземаше интервю. В конкретния момент тя беше журналист, който си вършеше работата. Как се облича, какво прави в извънработно време, с кого се целува на купони е неин избор. Кое даде право на Кубрат Пулев да я целуне? Победата му? По тази логика той спокойно можеше и да й забие един юмрук в лицето. Ще изкрещите ли „Разпни я!“? Сега си представете как ще реагират българските институции, ако обикновена българка се осмели да заяви правото си на неприкосновеност. Не, всъщност не си правете труда. Ще ви кажа. Никак няма да реагират. Никоя от десетките институции няма да предприеме каквото и да било. В най-добрия случай ще минат години преди насилникът да получи каквото и да е наказание. А какво се случва през тези години на жертвата на никого не му пука. И как няма да е така, при този политически и медиен чадър, опънат над насилниците. Не се чувстват наказани, защото няма кой да ги накаже, както каза вчера Цветанов. Никой няма право да насилва. Никой. А когато някой превъзбуден мъжага реши, че има това право, той трябва да понесе последиците от упражняването му. Ако подобно поведение не бъде осъдено, то ще се повтори и потрети. Просто целувката може да стане просто юмрук. Просто юмрукът може да отнеме живот. Мислите ли, че Кубрат Пулев ще целуне пак друга репортерка, която ще го интервюира при следващата му победа? Едва ли. И така трябва да бъде! А вие, ако вярвате, че обикновените български жени не са предмет и заслужават да не бъдат насилвани, да не бъдат тормозени, да не бъдат унижавани, да имат право да избират и да казват „не“, когато разберете, че някой неспособен да овладее първобитните си инстинкти мъжага е посегнал на някоя обикновена българка, изкрещете „Разпни го!“. Албена Белянова за Фрог нюз", "date": "2019.03.31", "title": "Тъжно е да си българка на този свят"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394111-%D0%B8%D0%B7%D0%B2%D0%B0%D0%B4%D0%B5%D1%82%D0%B5-%D0%BD%D0%B0-%D0%BF%D0%BE%D0%BA%D0%B0%D0%B7-%D0%BB%D0%B8%D1%86%D0%B0%D1%82%D0%B0,-%D0%BA%D0%BE%D0%B8%D1%82%D0%BE-%D1%81%D1%82%D0%BE%D1%8F%D1%82-%D0%BF%D1%80%D0%B5%D0%B4-%D0%B8%D0%B7%D0%BC%D0%B0%D0%BC%D0%B8%D1%82%D0%B5", "text": "Банев от ареста:  Извадете на показ лицата, които стоят пред измамите: къмпинг “Каваци”, “Топлофикация – Казанлък”, “Топлофикация – Ямбол”, “Полимери – Инвест”, “Биоинвест” с ЧСИ Димоларова.     Разкритата от журналисти ОПГ (организирана престъпна група) “Евтини апартаменти”, ме карат да задам поредните въпроси към драматурзите, написали пиесата “ОПГ – Баневи”, чрез вас, уважаеми разследващи журналисти:  1.Защо Баневи – съпруг и съпруга пребивават зад решетките вече шести месец без доказателства. Без нито един документ, представен от Специализираната прокуратура, потвърждаващ “основателни предположения” за “престъпната” дейност на Баневи.  2.Как специализираната прокуратура подбира сигналите и свидетелските показания, по които може да арестува поголовно вече невиновни граждани, след което започва да събира “убедителни” доказателства?  -Медиите светкавично научиха , малко преди сагата с “евтините апартаменти”, че ЧСИ – Бaзински продава “палата на Баневи”. За пореден път, независимите медии направиха безплатно реклама на лица, занимаващи се с престъпна дейност, представени като “охранители”, назначени незаконно от ЧСИ – Бaзински.   Разхождаха се, заедно с тях в неприкосновена частна собственост, нямаща нищо общо с т.н. “обект на публичната продан”. Показваха в разрез със законите, без разрешение, частно имущество и вещи.  Арестуваните, без нито една основателна причина Баневи през това време безпомощно от ареста наблюдаваха как на цената на квадратен метър на “евтините апартаменти на властта” – станала за посмешище на цялото общество. Специализираната прокуратура се гаври отново публично с “мегаделото Баневи”.   -Защо, питам публично, Специализираната прокуратура позволява един от най-скъпите имоти на търговско дружество, включено в обвинението срещу Баневи, да се продава от ЧСИ – Бaзински на цената на “апартаментите на властта”?  -Как под всевиждащото око на Цацаров и Гешев, ЧСИ – Бaзински продава, погазвайки законите, оцененията от имотните агенции на 34 млн.лв.”имот на Баневи” за под 6 млн.лв.?  -Как под опеката на наблюдаващите “мегаделото Баневи”, прокурори – престъпно сдружение, съставено от:  –ЧСИ – Бaзински –Димитър Спасов – Каратиста и неговата “охранителна фирма” за “защита без граници” –Мария с няколко фамилии – Любим свидетел на Специализираната прокуратура по “мегаделото Баневи” –Неработещ частен арбитраж  се опитва чрез “публична продан” да се разпореди с наблюдаваното от същите специализирани прокурори “имущество на Баневи”.  -За пореден път питам господата Цацаров и Гешев  –Как вашите подчинени “подбират” сигналите, по които да се работи? –Има ли чадър над избрани престъпници, занимаващи се с рекет, заплахи, изнудване, имотни и документни измами, палежи, побоища и пр.?  –Как допуснахте основни свидетели по мегаделото срещу Баневи да са лица като Димитър Спасов, Зорница Илиева, Мария Гъркова (Христова и прочее фамилии), срещу които има сигнали от Баневи и други лица по цялата страна за поредица от тежки престъпления?  Същите тези “свидетели” сега са замесени в т.н. “публична продан” на “Резиденцията на Баневи” и изпълняват задачата (НА КОГО?) да извадят от мегапроизводството на Специализираната прокуратура супер-скъп имот и да превърнат в пореден фарс изявленията на Специализираната прокуратура, че цялото “имущество на Баневи” е запорирано.         -Ще призова чрез българските разследващи журналисти и медиите, които бързо научиха за публичната продан на свръх-луксозния имот, допуснат за “публична продан” от ЧСИ – Базински не цените на “апартаментите на властта”: –Извадете на показ лицата, които стоят пред измамите в този случай; В къмпинг “Каваци”, “Топлофикация – Казанлък”, “Топлофикация – Ямбол”, “Полимери – Инвест”, “Биоинвест” с ЧСИ Димоларова.  Извадете на показ техните покровители. Тогава ще стигнете и до поръчителите на ареста на Баневи! Ако имате смелост – направете го!    ", "date": "2019.03.31", "title": "Извадете на показ лицата, които стоят пред измамите:"}
{"url": "http://www.classa.bg/%D1%81%D0%B2%D1%8F%D1%82/item/394103-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0%D0%BB-%D0%BE%D1%82-%D0%BA%D0%B8%D0%BC-%D0%B4%D0%B0-%D0%BF%D1%80%D0%B5%D1%85%D0%B2%D1%8A%D1%80%D0%BB%D0%B8-%D1%8F%D0%B4%D1%80%D0%B5%D0%BD%D0%B8%D1%82%D0%B5-%D1%81%D0%B8-%D0%BE%D1%80%D1%8A%D0%B6%D0%B8%D1%8F-%D0%B2-%D1%81%D0%B0%D1%89", "text": "Американският президент Доналд Тръмп е предал на лидера на Северна Корея Ким Чен Ун документ, по време на срещата на високо равнище, проведена в Ханой (Виетнам) през февруари. Информационната агенция Ройтерс е получила достъп до документа и съобщава, че той съдържа пряко искане на Вашингтон да се прехвърлят от Северна Корея в САЩ ядрените оръжия и бомбените заряди. На 28 февруари, в хотел \"Метропол\" във виетнамската столица, лидерът на Северна Америка е връчил на Ким версии на документа на корейски и английски език. Според източник, запознат с дискусиите, цитиран от Ройтерс, това е първият път, когато Тръмп изрично и пряко определя на Ким това, което той има предвид под \"денуклеаризация\". Целта на документа е да предостави на севернокорейците ясно и кратко определение за това, което САЩ разбират като \"окончателна и напълно проверима денуклеаризация\", е съобщил източникът. Държавният департамент отказа да предостави на агенцията подробности за този класифициран документ. Според агенцията, документът може да помогне да се разбере защо срещата на върха е приключила по-рано от очакваното и без конкретни резултати. Очевидно, документът, разработен от американския съветник по националната сигурност Джон Болтън, е изисквал \"либийски модел\" на денуклеаризация, който многократно е отхвърлян от Пхенян. Вероятно Ким е счел предложението за обидно и провокативно. Идеята Северна Корея да предаде оръжията си за първи път е предложена от Болтън през 2004 г. и бе възродена миналата година, когато Тръмп го назначи за съветник по националната сигурност. През 2003 г. бившият лидер на Либия Муамар Кадафи се съгласи със западните сили да демонтира ядрената си програма, в замяна на освобождаване от санкциите, но осем години по-късно той бе свален и убит от поддръжниците на САЩ и ЕС. След срещата на върха, севернокорейски служител обвини Болтън и държавния секретар Майк Помпео, че са направили искания в стил \"гангстер\". Той предупреди, че азиатската страна обмисля спиране на преговорите със САЩ, в допълнение към преразглеждането на вече предприетите мерки за осъществяване на ядрена денуклеаризация. Английската версия на документа призовава за \"пълното разрушаване на Севернокорейската ядрена инфраструктура, на програмата за химическа и биологична война и свързаните с това възможности за двойна употреба, както и на балистичните ракети, ракетите-носители и свързаните с тях съоръжения\". По-специално, документът изисква Пхенян \"да представи изчерпателна декларация за своята ядрена програма и пълен достъп на инспектори от САЩ и международни, да спре всички свързани дейности и изграждането на нови съоръжения, да елиминира цялата ядрена инфраструктура и да осъществи преход на всички учени и техници от ядрената програма към търговски дейности\". На срещата на върха, Северна Корея е предложила \"постоянно и напълно да разруши ядрения обект в Йонгбйон, в присъствието на американски експерти\", ако действието на 5 резолюции на ООН, приети през 2016 и 2017 г., бъде преустановено, като се посочва само частично спиране на ограниченията, а не общото им вдигане. От своя страна, Тръмп заяви, че Северна Корея призовава за пълно премахване на санкциите. \"Не можем да го приемем, тъй като тези области са по-малко важни от областите, които искаме.\" каза Тръмп.", "date": "2019.03.31", "title": "Тръмп поискал от Ким да прехвърли ядрените си оръжия в САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394104-%D1%80%D1%83%D0%BC%D1%8A%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D1%89%D0%B5%D0%BB%D0%B8-%D0%B4%D0%B0-%D1%81%D0%BF%D0%B8%D1%80%D0%B0%D1%82-%D0%B2%D0%BD%D0%BE%D1%81%D0%B0-%D0%BD%D0%B0-%D1%81%D1%82%D0%B0%D1%80%D0%B8-%D0%BA%D0%BE%D0%BB%D0%B8", "text": "Румъния и България обмислят да създадат съвместна работна група с цел да ограничат вноса на стари автомобили и да формират съвместен механизъм за проследяване на импорта на коли втора ръка, предаде БТА, позовавайки се на съобщение на румънското министерство на околната среда.     \"Румъния и България развиват двустранни проекти и програми за защита на околната среда. Съответните власти в двете държави се договориха да засилят сътрудничеството и да очертаят общи политики за подобряване на качеството на въздуха, правилното управление на отпадъците и намаляването на замърсеността на р. Дунав и Черно море\", пише в огласено от румънското ведомство прессъобщение. Разговорите се състояха в рамките на румънско-българските междуправителствени консултации в Букурещ вчера, отбелязва Аджерпрес.     Румънската и българската страна се съгласиха също, че е от съществено значение да подпишат меморандум за разбирателство за намаляване на замърсяването с пластмаса на Черно море и Дунав при общата граница, посочва още агенцията.", "date": "2019.03.31", "title": "Румъния и България съвместно щели да спират вноса на стари коли"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394105-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D0%B0%D0%BC%D0%BE%D0%BD%D0%B0%D0%BA%D0%B0%D0%B7%D0%B0-%D0%BA%D0%B0%D1%82%D0%BE-%D0%B8%D0%B7%D1%82%D0%B5%D0%B3%D0%BB%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2", "text": "Иронизирам често Цветан Цветанов, но той не се засяга. Той се опитваше да сплотява групите. Това заяви председателят на \"Атака\" Волен Сидеров в предаването \"Денят започва с Георги Любенов\" по БНТ. „Цветанов стана жертва на американски сблъсък на българска територия. Все пак компроматите дойдоха от американско радио. Бойко Борисов трябва да потърси пряка връзка с Тръмп, защото двамата имат едни и същи интереси. На посещенията си в САЩ Цветанов се свързва повече с хора, по-близки до Обама, отколкото до Тръмп\", каза още Сидеров. „ГЕРБ могат да си направят изборите и без и с Цветанов. Борисов се самонаказа, като изтегли Цветанов. Но така премиерът запази партията си и общия имидж, не може без щети\", допълни той. „Народът е чувствителен относно луксът и имотите.      Често сделките за имотите на хората във властта за законни, но и морално укорими. Не всички в политиката и съдебната система са с по-евтини жилища, но накрая на цялата гилдия се слага етикет\", коментира лидерът на „Атака\". \"Мисля, че е ясно, че от малката коалиция няма да сме заедно на евроизборите. Има страх, че третата партия ще бъде изолирана. Поради неприемливостта на НФСБ ще се явим отделно на евроизборите. От НФСБ казаха \"не с Атака\". Много се различаваме\", разкри Сидеров.      \"За евролистата на \"Атака\" аз няма да се кандидатирам. Ще предложим млади, нови и интелигентни лица да кандидатстват за представители за евроизборите. Чрез моята телевизия и пускане на смс, зрителите ще изберат еврокандидатите\", завърши Волен Сидеров.", "date": "2019.03.31", "title": "Волен Сидеров: Борисов се самонаказа като изтегли Цветанов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394106-%D0%BD%D0%B8%D0%BA%D0%BE%D0%B9-%D0%BD%D0%B5-%D0%BE%D1%87%D0%B0%D0%BA%D0%B2%D0%B0%D1%88%D0%B5,-%D1%87%D0%B5-%D1%82%D0%BE%D0%B7%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%81%D1%82-%D1%89%D0%B5-%D1%81%D0%B5%D0%B4%D0%BD%D0%B5-%D0%B2-%D1%81%D1%82%D0%BE%D0%BB%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2", "text": "Станислав Стоянов става народен представител от ГЕРБ на мястото на Цветан Цветанов. Решението на Централната избирателна комисия (ЦИК) предстои да бъде обнародвано в Държавен вестник, съобщиха от Комисията.      На свое заседание от 30 март Централната избирателна комисия взе това решение на основа на получено писмо от Народното събрание, в което Комисията е уведомена за предсрочно прекратените пълномощия на Цветан Цветанов като народен представител от Четвърти изборен район - Великотърновски.      45-годишният Станислав Стоянов Иванов по професия е икономист. Той е бил народен представител в 42-то и 41-то Народно събрание. Първоначално беше съобщено, че 27-годишният треньор по мотокрос Георги Недев трябва да заеме депутатското място на Цветанов. Той е следващият в листата на ГЕРБ от Велико Търново от последните избори. В момента Георги Недев е най-младият общински съветник във Великотърновския общински съвет. Шеф е на младежкия ГЕРБ в града. Недев беше на 24 години, когато попадна в листата за народни представители и се превърна във феномена 11/11.    ", "date": "2019.03.31", "title": "Никой не очакваше, че този икономист ще седне в стола на Цветан Цветанов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394102-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%E2%80%9D%D0%B3%D1%8A%D0%B4%D0%B5%D0%BB%D0%B8%D1%87%D0%BA%D0%B0%E2%80%9D-%D0%B8%D0%BD%D1%82%D0%B5%D0%BB%D0%B5%D0%BA%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2,-%D1%81%D1%8A%D0%B1%D1%80%D0%B0-%D0%B1%D0%B8%D1%81%D0%B5%D1%80%D0%B8%D1%82%D0%B5-%D0%BC%D1%83-%D0%BE%D1%82-%E2%80%9D%D0%BF%D0%B0%D0%BD%D0%BE%D1%80%D0%B0%D0%BC%D0%B0%E2%80%9D", "text": "Началникът на кабинета на президента Иво Христов събра във фейсбук всички бисери, които вторият в ГЕРБ Цветан Цветанов успя за кратко да изръси в ”Панорама”. Той ги е озаглавил: ” BEST OF Цветан Цветанов в ”Панорама””. Ето и някои от тях:   \"Емоционалните решения правят езера\". \"Няма нищо, което да бъде като криминално\". \"Ситуацията е такава: имаме предизборен период и в момента понеже всичко се обърна в говоренето за това, което съм направил аз и други български граждани, нека да попитаме това не допринесе ли за отместване на темите от европейските избори по европейските политики\". \"Няма никакво вмешателство на който и да било орган, който има отношение към всичко, което е свързано с дейността на тази фирма\". \"Ще обиколя цялата страна много повече като посещаемост\". \"Знаем кой е първия и всички останали работим по хоризонтала, за да може вертикалА да е добре\". \"Всяко едно решение, което се взима от управляващата партия, няма как да не участваш във взимането на дадените управленски решения, защото политическата отговорност и политическата партия е тази, която всъщност ни дава силата и самочувствието, че се движим в правилната посока с доверието, което получаваме от нашите структури\".    ", "date": "2019.03.31", "title": "Иво Христов ”гъделичка” интелекта на Цветанов, събра бисерите му от ”Панорама”"}
{"url": "http://www.classa.bg/%D1%81%D0%B2%D1%8F%D1%82/item/394098-%D0%B2%D0%B8%D0%B4%D0%B5%D0%BE-%D0%BF%D0%BE%D0%BA%D0%B0%D0%B7%D0%B2%D0%B0-%D0%BA%D0%B0%D0%BA-%D1%89%D0%B5-%D0%B8%D0%B7%D1%87%D0%B5%D0%B7%D0%BD%D0%B5-%D0%B2%D1%81%D0%B5%D0%BB%D0%B5%D0%BD%D0%B0%D1%82%D0%B0", "text": "\"Да направим пътуване до края на времето\", ни кани музикантът, учен-любител и любител на космоса, Джон Босуел, в нов и впечатляващ видеоклип, озаглавен \"Timelapse: Пътуване до края на времето\". Видеоклипът показва еволюцията на Вселената до изпаряването на последната черна дупка. Видеото, изработено с високо качество, продължава около половин час и вече е регистрирало повече от 2,5 милиона гледания. \"Започваме през 2019 г. и пътуваме експоненциално през времето, присъствайки на бъдещето на Земята, смъртта на Слънцето, края на всички звезди, разлагането на протоните, зомби галактиките, възможните бъдещи цивилизации, черните дупки в експлозия, ефектите на тъмната енергия и алтернативните вселени, крайната съдба на Космоса ... за да изброим само няколко\" - пише Босуел в описанието на видеото. Авторът решава да си представи и да покаже какво ще е бъдещето и как Вселената ще намери своя край. Той прави това въз основа на теории и допускания на съвременната наука, въпреки че казва, че този сценарий може да се развива с намирането на „нови парчета от пъзела\". Босуел визуализира опустошителните последствия от глобалното затопляне на Земята, прогнозира природни бедствия, изригването на супервулкан, попадението на голям астероид и създаването на нов континент, преди нашата планета да бъде унищожена от смъртта на Слънцето, което ще стане бяло джудже - съдба, която очаква всички звезди, казва авторът. След това можем да наблюдаваме ерата на черните дупки, която ще настъпи след сблъсъка на две неутронни звезди, ера, която също е осъдена да приключи, така че най-накрая, \"за първи път в живота си, Вселената ще бъде постоянна и неизменна\". \"След невъобразимо много време дори черните дупки ще се изпарят, а Вселената ще бъде нищо повече от море от фотони. След като последните остатъци от последните звезди най-накрая се разпаднат и всичко достигне еднаква температура, историята на Вселената най-накрая ще приключи, \"казва той.", "date": "2019.03.31", "title": "Видео показва как ще изчезне Вселената"}
{"url": "http://www.classa.bg/%D1%81%D0%B2%D1%8F%D1%82/item/394099-%D1%80%D1%83%D1%81%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D1%80%D1%83%D0%BF%D0%B0-%D0%B7%D0%BB%D0%B0%D1%82%D0%BE-%D0%B8-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D0%B4%D0%B0-%D0%B3%D0%BE-%D0%B2%D0%BD%D0%B0%D1%81%D1%8F", "text": "Русия може да започне да се фокусира върху закупуването на злато от чужбина в усилията си да диверсифицира резервите си и да се отдръпне от американския долар. Това съобщи Bloomberg, който цитира тенденциите в закупуването на злато и експерти по благородни метали и икономическа политика. Според мнението на анализаторите, данните от Световния съвет за злато и от Централната банка на Русия показват, че тази страна е увеличила златото си с един милион унции през февруари - най-голямото количество от ноември - а за десетилетие е увеличила обема на златни кюлчета четири пъти, с почти 20% от международните резерви на страната, за да достигне най-високото ниво от 2000 г. насам. Това е регистрирано, след като руските покупки на злато през 2018 г. за първи път надхвърлиха добива в страната на благородния метал. \"Ако се достигне границата на вътрешните покупки, считам, че Централната банка ще започне да внася злато\", каза Олег Кузмин, главен икономист в \"Ренесанс Капитал\" в Москва и бивш съветник в отдел \"Парична политика\" на Централната банка. Според Блумбърг, Русия напредва бързо в така наречената \"де-доларизация\", която анализаторите разглеждат като рисков фактор за привлекателността на долара, в полза на активи като златото или китайския юан. Експертите предполагат, че Москва ще внася повече злато, за да се предпази от геополитически шокове и потенциалното възраждане на санкциите на Вашингтон. \"Ако не беше Централната банка на Русия, миналата година щеше да бъде най-лошата година за закупуването на злато за едно десетилетие, но това помогна за стабилизиране на цената\", казва Ейдриън Аш, директор в BullionVault Ltd по проучване на движението на златото.", "date": "2019.03.31", "title": "Русия продължава да трупа злато и може да започне да го внася"}
{"url": "http://www.classa.bg/%D1%81%D0%B2%D1%8F%D1%82/item/394100-%D0%BC%D0%BE%D1%81%D0%BA%D0%B2%D0%B0-%D1%84%D1%80%D0%B5%D0%BD%D1%81%D0%BA%D0%BE%D1%82%D0%BE-%D0%B8-%D0%B1%D0%B5%D0%BB%D0%B3%D0%B8%D0%B9%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D0%B8-%D1%81-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%B0%D0%B3%D0%B5%D0%BD%D1%82%D0%B8-%D0%B2-%D1%81%D0%B8%D1%80%D0%B8%D1%8F", "text": "Виктор Купчишин, ръководител на Руския център за помирение в Сирия, декларира, че незаконните въоръжени групировки в зоната за де-ескалация в Идлиб, подготвят провокации с използването на токсични вещества, с цел да обвинят Русия и сирийските правителствени сили за нападение над цивилни граждани. Според генерала, в подготовката на тези провокации участват представители на френските и белгийските специални служби. Купчишин заяви, че на 23 март, \"под контрола на френските тайни служби, от град Серакаб в три сирийски села са били доставени отровни вещества \". По думите му се предлагат възнаграждения от 100 евро за участие в записването на режисирани сцени на употреба на отровни вещества. \"Възможно е организаторите на провокацията да използват истински отровни вещества, за да постигнат автентичност на фотографските и видео материалите. Жертвите на този криминален заговор могат да бъдат бежанци и роднини на граждани, задържани от бойци от терористичната група Хаят Тахрир ал Шам (по-рано Фронт Ал Нусра)\", каза той. Според информация от Руския център за помирение \"между 14 и 27 март белгийските разузнавателни служби записват видеоклипове на въздушните удари, извършени от руските военновъздушни сили срещу складове за боеприпаси и площадки за сглобяване на безпилотни самолети на бойци от терористични групи в де-ескалационната зона на Идлиб, за да ги използват по-късно като \"доказателства\" за използването на химическо оръжие.\" Село Ханн Шейхун (провинция Идлиб) е сред местата, в които се прехвърлят химически вещества, основани на хлор. Подобна провокация се случи в същия град през април 2017 г., последвана като отговор от първата ракетна атака от страна на САЩ.", "date": "2019.03.31", "title": "Москва: Френското и белгийското разузнаване участват в организирането на провокации с химически агенти в Сирия"}
{"url": "http://www.classa.bg/%D1%81%D0%B2%D1%8F%D1%82/item/394101-%D1%80%D1%83%D1%81%D0%B8%D1%8F-%D0%BE%D1%82%D0%BA%D1%80%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%BD%D0%B0-%D0%BF%D0%B8%D0%BB%D0%BE%D1%82%D0%B8-%D0%BD%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8", "text": "Руският държавен консорциум \"Рособоронекспорт\" обяви, че на 29 март Русия и Венецуела са открили център за обучение на пилоти на хеликоптери в южноамериканската държава. Инсталацията се фокусира върху обучението на хора за работа с хеликоптери Ми-17V5, Ми-35M и Ми-26T в условия, най-близо до реалността и в нетрадиционни ситуации, за да се гарантира безопасността и ефективността на техните въздушни операции. Преди това, служители от Венецуела вече са преминали в Русия с използване на руски симулатори обучение, което обхваща както правилата за експлоатация на въздухоплавателни средства в мобилни и стационарни условия, така и използването на друго дидактично и контролно оборудване. \"Рособоронекспорт\" посочи, че тези дейности са част от действащите споразумения за сътрудничество между Москва и Каракас, за да се оптимизират не само операциите по сигурността, но и хуманитарните инициативи и управлението на бедствия, съобщава агенция ТАСС. Хеликоптерите, които Русия е доставила на Венецуела, \"не само участват в операции срещу контрабандисти, но могат успешно да се справят и с въздушно разузнаване на горските пожари, различни действия по спасяване и евакуация в региони, засегнати от бедствия и доставка на продукти и хуманитарна помощ в отдалечени райони\". Американският президент Доналд Тръмп заяви на 27 март \"Русия трябва да напусне Венецуела и всички възможности за това са отворени\". От своя страна Министерството на външните работи на Русия съобщи, че специалисти от тази страна се намират на територията на Венецуела в съответствие с договора за техническо-военно сътрудничество, подписан от двете страни през 2001 г, като декларира, че нито Русия, нито Венецуела са американски провинции и Вашингтон няма право да им казва как да развиват отношенията си.", "date": "2019.03.31", "title": "Русия откри във Венецуела център за обучение на пилоти на хеликоптери"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394093-%D0%B4%D0%B6%D0%BE%D0%B1%D0%BD%D0%B8%D1%82%D0%B5-%D0%BF%D0%B0%D1%80%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BE%D1%83%D0%B1%D0%B8%D0%B9%D1%86%D0%B8%D1%82%D0%B5", "text": "За първи път, единствено и само тук ще видите какви суми за джобни разходи отпуска руската ядрена мафия на българските предатели, за да свидетелстват срещу всички нас и да плащаме после милиарди. И друг път съм ви показвал двете фактури, чрез които е заплатено предателството на бившия министър Трайчо Трайков, за да свидетелства на арбитражното дело срещу българската НЕК, по делото за прекратения проект АЕЦ “Белене”. Този път, обаче, ще погледнем на тях по по-различен начин. Но нека първо си ги припомним (за по-добър преглед и прочит кликнете с мишката върху снимката, ако трябва и втори път, а може после и да я ZOOM-нете, т.е. да я увеличите допълнително): \r\n   \r\n Много пъти съм гледал тези две, известни за сега, фактури, но едва днес за първи път забелязах, че на втората от тях има и перо за джобни разходи в размер на 290 евро, които адвокатите на руската Атомстройекспорт са платили на Трайков, за да свидетелства и в последствие да платим,  всички ние, близо 1 200 000 000 (милиард и двеста милиона) лева.  \r\n \r\n \r\n \r\n   \r\n  \r\n  \r\n   \r\n  \r\n \r\n \r\n \r\n Тогава реших да събера всичките платени работни часа, от двете фактури, а сумата да разделя на осем часа. Така получих, че Трайков се е трудил неуморно 56 работни дни, което прави почти пълни ТРИ месеца, без почивните дни, за да дава показания срещу българската НЕК. \r\n Понеже за отпуснатите джобни пари не е указан срока на заслужаването им решех тази сума да разделя на 56 работни дни. Получи се малко повече от 5 евро за ден. Мислите ли логично? \r\n 150 евро за час предателство и 5 евро джобни на ден? Връзват ли се нещата? Май тези джобни не са за целия период, а за някакъв по-кратък? Като го срещна Трайчо ще го питам. \r\n   \r\n А ето какво постна на Фейсбук стената си бившия министър, цитирайки друг един известен българоубиец –  . Това че българоубийците се подкрепят и обединяват не е никаква новина. По-интересното в случая е часът в който Тр.Тр. е публикувал словоблудството си. Точният час се вижда в горния ляв ъгъл на снимката. И това не е изключение. Тр.Тр. най-редовно пуска отрова на следващите го дебили именно в малките часове на денонощието, в пояса на вампирите. \r\n   \r\n   Първият от двата видеоклипа по-долу е най-прясното изобличение на престъпните практики на Тр.Тр. от тази седмица. Ако гледате и слушате внимателно може да забележите, че Тр.Тр. се колебае за името на руската компания, в чиято полза свидетелства, а после пък съвсем не си спомня, какво му е казал Красимир Премянов, преди да го уволни. Странно, как толкова “умен” елемент може да свидетелства цели 56 работни дни??? Второто е свързано с темата за доходите на Тр.Тр. и също е прясно. \r\n   \r\n    ", "date": "2019.03.31", "title": "Джобните пари на българоубийците"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/394094-%D0%BD%D0%B0%D1%88%D0%BC%D1%8A%D1%80%D0%BA%D0%B0%D0%BD-%D0%B8%D0%BB%D0%B8-%D1%81-%D0%B8%D0%BD%D1%82%D0%B5%D0%BB%D0%B5%D0%BA%D1%82%D1%83%D0%B0%D0%BB%D0%BD%D0%B0-%D0%BD%D0%B5%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE%D1%81%D1%82-%D0%B5-%D1%82%D0%BE%D0%B9-%D0%BD%D0%B0%D0%B3%D0%BB%D0%BE%D1%81%D1%82%D1%82%D0%B0-%D0%BA%D0%B0%D1%82%D0%BE-%D1%80%D0%B5%D0%BB%D0%B8%D0%B3%D0%B8%D1%8F", "text": "Вече няколко дни усмивката на Цветан Цветанов грее отвсякъде. Като онези кварцови лампи, които се използват, за да не знаят пилетата и животните кога е ден и нощ и да станат по-бързо подходящи за клане. Цецо се държи с българите като с бройлери.   В допълнение ни пробутва и някакви лишени от всякаква логика и смисъл словосъчетания, измерими единствено с неговия мисловен недокомплект. Опитът му да ни внуши, че всичко около апартамента му е законно, че е жертва на заговор, а „вятърът брули високите хълмове“ унижава българите. Въпрос на народопсихология е, че едни се възмущават, а други премълчават страхливичко.     За подобно поведение и инфантилност обясненията не са много. Или Цецо си пудри носа, като един негов колега, също херой в жилищен скандал, или е много прост. Но пък чак такава неумност не е известна на медицината. Питат го за луксозния живот, който избожда очите, за пачките, дето ги вади като семки, а той се хили и ръси:  И разбира се намира радушен прием в медиите от свинарника, към които се присъедини и “Панорама”. Като го гледа и слуша човек, няма как да не се сети за словосъчетанието  . Не го казвам за Цецо, но когато той говори, тази асоциация безпрепятствено си пробива път… Има и трето обяснение за непонятното съчетание между мимики и думи при Цветанов. Този човек, оказал се напълно случайно в политиката, ни будалка и ни се подиграва, а ние го зяпаме като идиоти и търпим, вместо да го сложим на място.     Еврипид е ясен:  . Еврипид, Цветанов, Еврипид от Саламин. Чувал ли си за Саламинската битка? Не си. Зает си с по-важни неща… Вторият в ГЕРБ превърна наглостта в начин на живот. За него тя е религия и конституция, както за китайците Конфуцианството, да речем. Или за някои британци, бразилци и каталунци – футболът. Изумително е, че той смята себе си за толкова умен и велик, че си позволява поведение, опасно близко до медицината. Той наистина не осъзнава колко нелепо звучи и изглежда. На всичкото отгоре вярва, че е по-мъдър и хитър от всички. Вярва на елейните словославиния на зависими по партийна линия субекти. Само много, много самовлюбен и без реална самооценка човек (прост, според някои) може да вярва, че превъзхожда хора, на които IQ е с пъти над неговото. По странен начин той тълкува и молитвените закуски, с формалното си участието в които постави световен рекорд. Потупванията по рамото бърка с приятелство и доверие. Не е лошо някой да му разкаже историята на панамския диктатор Мануел Нориега, който години наред е считан за доверено лице на Вашингтон и дори е работил за ЦРУ, но в крайна сметка е осъден от американския съд на 40 години затвор за престъпления. Такава е съдбата на марионетките. Използват ги, но ги презират. Цветанов е сигурен, че му вярват безрезервно и в Германия, в Европол дори. Откъде да знае, че конюнктурата винаги си избира най-лесните за манипулация и влияние лица. Това не е доверие. Едно от следствията от Втория закон на Чизхолм гласи:  .     Ще припомня отново и думите на Лех Валенса, че е “ “. Наглостта е болест, според Еврипид. Най-страшната. Когато не осъзнаваш това, се превръщаш в пожар за себе си и за околните. Цецо не може вече да разчита на познанията на Борисов за пожарогасенето и знае защо. Обратното броене започна. П.П.   ", "date": "2019.03.31", "title": "Нашмъркан или с интелектуална недостатъчност е той? Наглостта като религия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394095-%D1%82%D1%83%D0%BA-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B8-%D0%BF%D1%80%D0%B5%D0%B4%D1%81%D1%82%D0%BE%D0%B8-%D1%82%D0%B0%D0%BA%D0%B0%D0%B2%D0%B0-%D0%B1%D0%B5%D0%B4%D0%BD%D0%BE%D1%81%D1%82,-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B2%D0%B8-%D1%81%D0%B5-%D0%B2%D1%8F%D1%80%D0%B2%D0%B0", "text": "Момчета и момичета. Преди да замина за Германия искам да ви дам съвет.   Като човек преживял доста мисля че мога да си го позволя. Не съм спирал да работя. Бил съм товарач на учебници, изолаторджия, аранжор, зидар, шофьор, началник склад, електротехник, монтажник и какво ли още не. За моите 42 години не се ожених, и нямам деца, защото не желая да създавам поредният нещастник. Твърдя че винаги съм бил добре платен. Не се друсам, по-жени не ходя, пия малко, единственият ми порок са цигарите. И никога не съм успявал да спестя пари за нещо съществено. С казармата имам 5 години трудов стаж. То и 55 да съм работил, разлика в пенсията ще е 20 лв., ако съм жив да я доживея. Нито имам кола нито жилище мое. Имам наследствено. Имам заеми от 5000 лв. който ги влачим вече 3 години. Борих се, борих се, и накрая ми писна. Събрах си парцалите и духнах в Германия.     Започнах моментално работа като монтажник на кухни със заплата от 2300 евро чисто. Дадоха ми служебен автомобил, намериха ми квартира за която плащам 400 евро с всички сметки включително.1/3 ми го поема фирмата. На вторият месец получих бонус от 550 евро за добри резултати. Пуснаха ме 4 дни да си дойда до вкъщи. След 3 месеца се очаква да ми вдигнат заплатата мн а 2700 евро+ бонуси при постигнати резултати. Фирмата ми плаща и курсове за интеграция и език. Работя от 8:30 до 17:00. Точно в 17:01 вече пътувам за вкъщи. И откакто съм там се чувствам някак добре, топло ми е на душата, и се чувствам все едно съм шефът на фирмата. Да вметна че ако изкарам до 63 години и се пенсионираме там ще взимам пенсия 1280 евро докато съм жив. Не искам да чувам за псевдо патриоти, родолюбци, и прочее брътвежи.     Домът е там където се чувстваш щастлив. За това горещо ви препоръчвам да не се плашите, а смело да търсите реализация на Запад. За хора с професия работа има, дори недостиг има. Не желая да си идвам тук и когато ми стане мъчно, само прелитам над София и всичко ми минава. Тук следващите години предстои такава бедност че няма да ви се вярва. Затова се ориентирайте навреме.  ", "date": "2019.03.31", "title": "Тук следващите години предстои такава бедност, че няма да ви се вярва"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394096-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%BA%D0%B0-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%B4%D0%B0-%D0%BF%D1%80%D0%B5%D0%B1%D0%B8%D1%8F%D1%82-%D1%86%D0%B2%D0%B5%D1%82%D0%B0%D0%BD%D0%BE%D0%B2", "text": "Daniela Tsanova: На вниманието на моя приятел Кирил Добрев Цветанов ни заплаши, че ще осигури своето присъствие във всеки български град и село ! Не се съмнявам, той и до сега го правеше. Не е ли време вие да му осигурите достойно посрещане – я с камъни, я с упражнения по стрелба с прашка по автомобил, или който с каквото реши. Човекът да остане с незабравими впечатления. Трябва обаче сериозна организация по посрещането. Вие го можете ! Мошеничествата по провинцията са запазена марка на ГЕРБ и затова трябва ОТПОР във всеки град и село ", "date": "2019.03.31", "title": "Социалистка призовава да пребият Цветанов"}
{"url": "http://www.classa.bg/%D1%81%D0%B2%D1%8F%D1%82/item/394097-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B5-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%BA%D1%80%D0%B8%D0%B7%D0%B0-%D1%81-%D1%80%D0%B5%D1%86%D0%B8%D0%BA%D0%BB%D0%B8%D1%80%D0%B0%D0%BD%D0%B5%D1%82%D0%BE", "text": "Проблемът с рециклируемите отпадъци в Австралия може да се засили, след като Индия през този месец забрани общия внос на пластмасови отпадъци, според съобщение на Австралийския съвет за рециклиране. \"Ние се връщаме към началото на китайската криза, но сега е по-лошо, защото имаме по-малко алтернативни пазари\", заяви главният изпълнителен директор на Съвета, Питър Шмигел, цитиран от The Sydney Morning Herald. Миналата година Китай - най-големият в света вносител на пластмасови отпадъци за рециклиране - спря вноса на 24 вида твърди отпадъци, причинявайки глобална криза. Това доведе до 41% спад на износа за азиатската страна и принуди австралийската индустрия за рециклиране да търси алтернативни пазари в чужбина. Така през фискалната година износът на отпадъци от страната се увеличи с 5%, след като страни като Индия, Индонезия, Виетнам и Малайзия се съгласиха да получават тези материали. Въпреки това, анализ, публикуван от Министерството на околната среда и енергетиката през януари, предупреждава, че няколко от тези азиатски страни преразглеждат своите политики по този въпрос. Според проучването, Малайзия и Тайланд вече обявиха забрана за внос на пластмасови отпадъци до 2021 година. Ако Виетнам се присъедини към това решение, Австралия ще трябва да намери заместващи национални или чужди пазари за 1,29 милиона тона отпадъци годишно - според цифрите за износ през 2017—2018 г, подчертава документът. Според федералния министър на околната среда на Австралия, Мелиса Прайс, кръг от специалисти са се срещали на два пъти, за да изготвят \"цели, действия и етапи на национален план за действие, основан на приоритети като намаляване на пластмасовото замърсяване и увеличаване на търсенето на рециклирани материали\". \"Рециклиращата промишленост е на кръстопът: ако искаме да спасим индустрията, трябва да подновим рециклирането и да променим начина, по който консумираме\", казва австралийският сенатор Питър Уиш-Уилсън.", "date": "2019.03.31", "title": "Австралия е на ръба на криза с рециклирането"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394092-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81%D0%B5-%D1%86%D0%B5%D0%BB%D0%B8-%D0%B2-7-8-%D0%BC%D0%B5%D1%81%D1%82%D0%B0-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0-%D0%B3%D0%B5%D1%80%D0%B1", "text": "В ГЕРБ очакваме да имаме най-много евродепутати в следващия Европейски парламент. Задължително трябва да имаме поне 6 евродепутати, като по всеобщо мнение 7 души също е напълно реалистична прогноза. Защо да нямаме и 8?  Това заяви зам.-председателят на ГЕРБ Цветан Цветанов пред журналисти в Поморие непосредствено преди старта на областния регионален семинар на ГЕРБ-Бургас. Според Цветанов европейските избори ще дадат вот на доверие към ГЕРБ и правителството на Бойко Борисов да продължат да изпълняват своята 4-годишна управленска програма.     \"В нашата платформа за евровота ще акцентираме върху всички общи цели, които имаме с политическото ни семейство ЕНП. Поредното доказателство за нашата принадлежност дойде от подписването на споразумението със СДС за съвместно явяване на изборите и по този начин се вслушахме в призива на председателя на ЕНП Жозеф Дол да не се разпиляват десни гласове“, коментира Цветанов. Според него докато ПП ГЕРБ показва какво я обединява с ЕНП, БСП подчертават своите различия с ПЕС и председателя ѝ Сергей Станишев. „Мога да гарантирам, че в нашата листа с кандидати за евродепутати няма да има хора, обвинени за прани на пари, защото това би означавало, че искаме да ги скрием в ЕП“, заяви зам.- председателят на ГЕРБ. „В живота и политиката трябва да знаеш кога е дошъл моментът да направиш крачка назад или настрани, за да продължиш напред. Макар и да не съм нарушил закона, нямаше как да допусна този случай да урони престижа на партията. Аз се интересувам от силата и единството на ГЕРБ, а не от конкретни постове“, обясни Цветанов. „В живота и политиката трябва да знаеш кога е дошъл моментът да направиш крачка назад или настрани, за да продължиш напред. Макар и да не съм нарушил закона, нямаше как да допусна този случай да урони престижа на партията. Аз се интересувам от силата и единството на ГЕРБ, а не от конкретни постове“, обясни Цветанов. Той подчерта, че е показал своята солидарност с колегите си Димитър Главчев, Валентин Радев, Николай Нанков, Ивайло Московски, Цецка Цачева и Ваня Колева, които също без вина се разделиха с позициите си. „Трябваше да застана зад приятелите си. Аршинът трябва да е еднакъв за всички“, посочи зам.-председателят на ГЕРБ. Той допълни, че БСП в такива ситуации могат само да дават оценки и да съдят, но не и да поемат отговорност, като даде пример с катастрофата край Бяла. Цялата атака срещу себе си Цветанов сподели, че си обяснява с наближаващите избори.     Цветанов коментира и темата с изказването на турския външен министър за вмешателство в българската политика. \"Неделя има избори в Турция, които се очертава да са много оспорвани. Аз лично с това си обяснявам изказването\", каза Цветанов и заяви категорично, че не е имало намеса на турската страна в поправките в Закона за вероизповеданията. \"Направихме всичко, водени от интереса и свободата на вероизповеданията у нас. Като съседни държави сме длъжни да запазим добрите си отношения с Турция и да правим премерени изказвания. Не бива да забравяме, че имаме и общи цели, свързани с бежанския поток, който е неизменна част от националната сигурност на двете държави\", обясни Цветан Цветанов.", "date": "2019.03.31", "title": "Цветанов се цели в 7-8 места в Европарламента за ГЕРБ"}
{"url": "http://www.classa.bg/%D1%81%D0%B2%D1%8F%D1%82/item/394085-%D0%BD%D0%B5-%D0%BC%D0%B8-%D0%BE%D1%82%D0%BD%D0%B5%D0%BC%D0%B0%D0%B9%D1%82%D0%B5-%D0%BB%D1%8F%D1%82%D0%BD%D0%BE%D1%82%D0%BE-%D0%B2%D1%80%D0%B5%D0%BC%D0%B5", "text": "В нощта срещу неделя отново местим стрелките на часовниците - идва лятното часово време. И защото на тази добра традиция скоро ще бъде сложен край, Феликс Щайнер написа отворено писмо до ЕС. Ето го:       колкото и да ми е мъчно, аз се чувствам измамен от теб. Всъщност много те обичам и те смятам за важен. Толкова важен, че съм гласувал на всички европейски избори. Макар да знам, че същинският властови център е Европейският съвет, тоест кръгът на държавните и правителствените ръководители. От осемнайсетия си рожден ден не съм пропускал нито едни избори. Защото смятам изборите за върховно право на всеки гражданин, който живее в демокрация. Миналата година нямаше избори, а само едно т.нар. \"допитване до гражданите\".  . Първоначално си помислих, че ЕС изглежда си няма други важни проблеми. И затова първоначално реших да пропусна това гласуване.     Всъщност смятам, че нямаше никаква нужда политиката да променя нещо по този въпрос, защото на мен така си ми харесва: радват ме дългите и светли летни вечери. И ще ми е много мъчно, когато през зимата трябва да чакаме чак до 9 и половина сутринта, за да стане светло (а във френски Бретан дори и по-късно). Не успях да гласувам В последната вечер от допитването ме завладя амбицията и реших все пак на дам и моя глас. Само че нищо не се получи: в продължение на два часа опитвах постоянно, но сървърите бяха блокирани. Това малко ме обърка. Който живее и е израснал във Федералната република знае, че гласуването, независимо по какъв повод, не представлява никакъв проблем. Казах си - е, какво пък, чак толкова важно това гласуване не е. Няколко дни по-късно дойде отрезвяването. Едва бяха публикувани резултатите от допитването и председателят на ЕК Жан-Клод Юнкер обяви, че смята да изпълни волята на гражданите. Моля? Помислих си, че не съм чул добре. Чия воля на гражданите? Вярно, че резултатите бяха еднозначни - над 80 процента от участниците бяха гласували против въртенето на стрелките. Бяха ли обаче тези резултати представителни? Глупости. Две трети от гласувалите бяха германци. Вярно е, че ние чисто аритметически сме най-голямата нация в ЕС. Но пък не сме и чак толкова много. В Наказателния кодекс важи принципът: това, което по време на извършване на деянието не е подлежало на наказателно преследване, не може да бъде наказуемо и по-късно. В преносен смисъл това трябва да важи и за политиката: щом едно допитване е замислено като необвързващо, по никой начин то не бива след това да става задължително. Защото ако знаехме това, още повече хора като мен, които са доволни от смяната на времето, щяха да участват в онлайн-допитването. Но Жан-Клод Юнкер искаше на всяка цена да демонстрира един вид близост с гражданите и реши да изпълни тяхната заръка. Тази седмица  . Същото е с Брекзита     Съжалявам, но цялата история много ми напомня за Брекзита. Една част от населението вдига огромна врява - най-вече в социалните мрежи - и успява да спечели вота. Проблемът на това изненадващо мнозинство е в това, че то знае само какво не иска. Затова пък мненията за това какво вместо това иска, вървят във всички посоки. Допускам, че крехкото мнозинство, поне в Германия, което отскоро пледира да се запази лятното време, не е наясно какво означава това през зимата.  Скъпа Европа, ти нямаше да си ЕС, ако не къташ някъде една задна вратичка - за изход от ситуацията. Европарламентът даде правото на всяка отделна страна-членка сама да прецени  . Но заръча също и да не превръщаме Европа в пъстра мозайка от различни часови пояси. Точно на това се надявам, защото Вие никога няма да постигнете единодушие. Също както и британският парламент не може. В този смисъл се надявам да имаме още много дълги летни вечери - независимо дали в градината, на балкона или терасата на нашите европейски домове.    ", "date": "2019.03.31", "title": "Не ми отнемайте лятното време"}
{"url": "http://www.classa.bg/%D1%81%D0%B2%D1%8F%D1%82/item/394086-%D0%B2%D0%B0%D0%B6%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2-%D1%82%D1%83%D1%80%D1%86%D0%B8%D1%8F", "text": "Турция вече е друга - тежките икономически проблеми могат да объркат сметките на Ердоган и сие. Затова те използват всички лостове, които могат да им помогнат да спечелят местните избори днес.       Първи избори по време на криза Без съмнение Реджеп Тайип Ердоган и неговата Партия на справедливостта и развитието (ПСР) дойдоха на власт през 2002 година, защото избирателите искаха да дадат урок на утвърдените партии. Причина за това беше тежката икономическа криза, която започна през 2001 година. Ердоган обеща промяна. И оттогава насам неговата партия печели всички избори. - в повечето случаи с абсолютно мнозинство.     Местните избори тази неделя обаче могат да се превърнат в повратна точка. Когато през  , не само опозицията обвини Ердоган за влошаването на стопанската ситуация. Част от избирателите на ПСР вижда причината за това в неправилната политика на Ердоган. Само за една година турската лира загуби около 40 процента от стойността си спрямо долара. В същото време инфлацията се удвои и в момента е 20 процента, а икономическият ръст спада. Безработицата в момента е 11 на сто - казано иначе, около 3,5 милиона души в страната са без работа. Това е най-високото ниво на безработица от почти десет години. И вместо да предприема някакви разумни мерки, правителството на Ердоган обвинява \"западните сили\" за кризата, които упражнявали икономически натиск върху Турция. Турският президент постоянно се кълне, че след изборите кризата ще бъде овладяна. Икономистите обаче смятат, че сегашните проблеми са само върхът на айсберга, и че ще става по-лошо.   \"На живот и смърт\" Турците никога не са се вълнували особено от местни избори. Това обаче не важи за гласуването тази неделя. Президентът Ердоган се опитва да отклони вниманието от икономическите проблеми на страната и да го насочи в друга посока: той повтаря, че Турция имала да решава къде-къде по-големи проблеми. По думите му, въпросът бил \"на живот и смърт\". Ставало въпрос за оцеляването на страната, и ако управляващата партия загуби, страната щяла да колабира, уверява Ердоган. В същото време той  . Има вече осъдени членове на прокюрдската партия за \"подкрепа на тероризма\" - обвинени са в колаборационизъм със забранената Кюрдска работническа партия ПКК. Очевидно това дава основание на Ердоган да обвинява в \"тероризъм\" цялата опозиция заедно с нейните привърженици. Но понеже той беше много остро критикуван за тази си позиция, президентът я посмекчи малко, изключвайки привържениците на опозицията от кръга на заподозрените. Което обаче не променя много нещата, защото над самата опозиция продължава да тегне обвинението за \"тероризъм\". Залогът - големите турски градове Последните допитвания  сочат, че ПСР може да загуби властта си в големите метрополии като Истанбул и Анкара. Евентуална загуба на Истанбул, където Ердоган започна политическата си кариера, ще бъде сигнал, че ПСР залязва, казват наблюдателите. Кандидатурата на бившия премиер Бинали Йълдъръм за кметския пост в Истанбул показва какво голямо значение има турският мегаполис за Ердоган и неговата партия. Очакванията в турската столица Анкара са по-различни. Борбата между двамата кандидати на ПСР и Републиканската народна партия /РНП/ ще бъде изключително оспорвана. През последните дни стана ясно, че кандидатът на РНП Мансур Яваш засега изпреварва сегашния кмет от ПСР. Ако управляващите загубят тези два важни града, това ще бъде много сериозен знак както за президента Ердоган, така и за опозицията, и ще има силен отзвук в цяла Турция. Заплахите на Ердоган   Три седмици преди местните избори започна разследване срещу кандидата за кметския пост в Анкара Мансур Яваш от РНП. Според анализаторите, това е знак колко много Ердоган се страхува да не загуби изборите в турската столица. Въпреки че няма никакви доказателства срещу кандидата на опозицията, определено Ердоган е решен да дискредитира Яваш, казват много наблюдатели. Турският президент използва същия метод и в източен Анадол - там той обвини демократично избраните народни представители в \"тероризъм\", след това заведе дела срещу тях, вкара ги в затвора и постави на тяхно място верни на ПСР хора. Въпреки че прокуратурата все още не е повдигнала официално обвинение срещу Мансур Яваш, нищо чудно в случай на победа той също да се окаже в затвора, вместо в кметството на Анкара.     Подобна тактика използва правителството в 97 от общо 110-те града и общини в източната и югоизточната част на страната. Кметовете от прокюрдската партия бяха обвинени в \"подкрепа на терористичната организация ПКК и на тяхно място бяха инсталирани верни на правителството кметове. Все още в затворите се намират 40 кметове от прокюрдската партия. Лакмус за новото обществено устройство Това са първите местни избори в страната, откакто Турция е президентска република. Голямата цел на Ердоган преди една година беше да победи на президентските избори, за да постигне мечтата си за  . Тази победа обаче беше извоювана с много крехка преднина от само 51 процента от гласовете. Сега социолозите прогнозират тежки загуби за ПСР, което ще бъде сигнал за това, че хората в Турция не приемат новата президентска система, така както желаят Ердоган и неговата партия. Опозицията пък няма да има друга възможност да убеди избирателите преди следващите парламентарни и президентски избори през 2023 година. В този смисъл местните избори в неделя са лакмус за Ердоган и неговата политика.    ", "date": "2019.03.31", "title": "Важни избори в Турция"}
{"url": "http://www.classa.bg/%D1%81%D0%B2%D1%8F%D1%82/item/394087-%D1%89%D0%B5-%D1%81%D0%B5-%D0%BF%D1%80%D0%B5%D0%BF%D1%8A%D0%BD%D0%B5-%D0%BB%D0%B8-%D0%B5%D0%B2%D1%80%D0%BE%D0%BF%D0%B0", "text": "Във времето, в което Европейският съюз (ЕС) търси начин да постигне икономика с нулеви емисии парникови газове до 2050 г., въглищата продължават да представляват половината от общия енергиен микс в страните от Западните Балкани и Украйна, пише Янеж Копач за Euractiv.  За капак въглищната индустрия среща и подкрепата на американската и китайската индустрия, срещу които няма никакво противодействие от страна на ЕС. Идеята на Европейската комисия на Жан-Клод Юнкер беше свързана с постигането на ефективен преход от изкопаеми силно замърсяващи горива към чиста енергия.     Планът за устойчиво енергийно развитие и сигурност при доставките на енергия беше сменен от фокуса върху декарбонизацията и борбата срещу климатичните промени. С пакета „Чиста енергия“ целите на т.нар. Енергиен съюз стават част от правната рамка на блока. Страните от Енергийната общност (Албания, Босна и Херцеговина, Грузия, Косово, Молдова, Черна гора, Северна Македония, Сърбия и Украйна) с общ брой на населението от 70 млн. души, бяха присъединени към единния европейски енергиен пазар, ако не изцяло, то поне отчасти, с идеята да следват едни и същи регулации подобно на останалите страни от ЕС. И все пак единствените правила, които отблъскват тези страни от визията на Юнкер и ЕК, са именно енергийните. До момента страните от Енергийната общност не са поели никакъв практически ангажимент за изпълнение на целите на ЕС относно декарбонизацията. Единствената програма, която е в тяхното полезрение, е планът за енергийна ефективност с цели до 2020 г. Предложението за нови цели, които трябва да бъдат изпълнени до 2030 г., все още не е дискутирано сериозно с представителите на това обединение. В момент, в който ЕС се опитва да премахне напълно въглищата през следващите три десетилетия, този енергиен ресурс представлява 97% от общия енергиен микс на Косово, повече от 70% от микса в Сърбия и Босна и Херцеговина, като неговият дял надвишава 50% в Северна Македония и Черна гора. Единствено в Украйна делът на въглищата достига „едва“ 28% от произведената електроенергия в страната. Нещата се влошават с покачването на цените на квотите за емисии на въглероден диоксид, които служат за оправдание на местните правителства да изкисват и да гласуват нови финансови стимули за своите въглищни централи. Всички подобни съоръжения в Западните Балкани са експлоатирани повече от 40 години. Според проучване на HEAL една средностатистическа въглищна централа в този регион отделя 20 пъти повече серен диоксид от която и да било друга централа в Европа. Над 2000 души годишно губят своят живот заради отделените замърсители от производството на електроенергия чрез въглища. Сараево, Прищина и Скопие редовно оглавяват класациите на най-замърсените градове. За разлика от останалите части на Европа в Енергийната общност емисиите на въглероден диоксид не участват в търговията като ценообразуващ фактор. В момента цената за един тон емисии въглероден диоксид в ЕС е приблизително 20 евро. Въглищните централи в Западните Балкани отделят около 45 млн. тона въглероден диоксид годишно (половината от които са в Сърбия). Положението на Украйна е още по-плашещо, като страната годишно отделя по 46 млн. тона въглеродни емисии. За периода 2015-2017 г. Сърбия, Босна и Херцеговина и Косово са отделили над 160 млн. евро от своя бюджет и от обществени социални фондове за поддръжка на въглищния сектор. Това е много повече от инвестициите, които тези страни насочват към развитието на възобновяемата енергия. Ако се премахне въпросното държавно субсидиране на въглищните централи в тези страни, цената на електроенергията ще се повиши с около 17% в Северна Македония, с 45% в Косово, с 58% в Босна и Херцеговина, с 62% в Черна гора и със 137% в Сърбия.     Човек лесно може да си представи политическите проблеми, които тези промени биха донесли в страни, където електричеството все още се възприема като обществено благо. Страните от Енергийната общност се нуждаят от помощта на ЕС за преодоляване на синдрома на въглищата и пренасочване към възобновяемите енергийни източници, смята Копач.", "date": "2019.03.31", "title": "Ще се препъне ли Европа..."}
{"url": "http://www.classa.bg/%D1%81%D0%B2%D1%8F%D1%82/item/394088-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D0%BE%D1%82-%D1%81%D0%B0%D1%89-%D0%BF%D0%BE%D1%81%D0%B5%D1%82%D0%B8%D1%85%D0%B0-%D0%BA%D1%80%D0%B8%D0%BC", "text": "Активисти от американските антивоенни организации трябва да посетят Крим, Москва и Санкт Петербург, съобщи един от организаторите на пътуванета, журналистът Брус Ганьон, координатор на „Световната мрежа срещу оръжията и ядрената енергия в космоса“.     19 американци ще дойдат в Русия, визите вече са получени. Повечето от тях са членове на Световната мрежа или на групата „Ветерани за мир“. Освен това Русия се очаква да я посетят активисти от Великобритания, Швеция, Канада и Непал. Посещението в Москва е насрочено за 25 април в Крим на 30 април, в Санкт Петербург на 5 май. Ганьон възнамерява да „се противопостави на продължаващата демонизация“ на Русия, извършвана в Съединените щати „ежедневно\" и напомняща антикомунистическите кампании на Студената война“. Ганьон нарича това отношение към Русия „подновен лов за червените“. В Русия активистите ще се срещнат с членове на руски обществени сдружения, антивоенни организации, представители на експертни и академични общности. Световната мрежа също е загрижена за „\"разширяването на НАТО и разполагането на американско оборудване за противоракетна отбрана по руските граници, желанието на САЩ да поддържат контрол и да доминират в космоса, доктрината за първия ядрен удар“.     Ганьон вече е посещавал Крим и Москва през 2018 г., той не се страхува от мерки от страна на американските власти във връзка с посещението му в Крим. Журналистът каза, че е посетил и Куба, когато „е бил забранено място“. Ганьон участва в серия от публични изслушвания в Съединените щати на тема „Какво правят Съединените щати в Украйна? И защо?“, посветени на събитията от 2 май в Одеския дом на синдикатите.   Превод: В.Сергеев", "date": "2019.03.31", "title": "Активисти от САЩ посетиха Крим"}
{"url": "http://www.classa.bg/%D1%81%D0%B2%D1%8F%D1%82/item/394089-%D0%B2%D0%B2%D1%81-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE", "text": "Два дни преди изборите в Украйна, британската телевизионна и радио компания BBC се извини на президента на страната Петро Порошенко за публикуването на новината за срещата между украинския лидер и президента на САЩ Доналд Тръмп.     „Извиняваме се на г-н Порошенко за причинените неудобства и се съгласяваме да му компенсираме щетите и съдебните разходи“, се казва в изявление на уебсайта на компанията. Отбелязва се, че материалът, в който се твърди за изплащането от Петър Порошенко на 400 000 долара на бившия адвокат на Тръмп Майкъл Коен, за да проведе среща с американския президент „не е верен“. Самата статия понастоящем не е достъпна за гледане. Администрацията на Порошенко отхвърли обвиненията за подкуп за среща с Тръмп, след което украинският президент съди ВВС.    ", "date": "2019.03.31", "title": "ВВС се извини на Порошенко"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394090-%D0%BB%D0%BE%D0%BD%D0%BE-%D0%B0%D0%B2%D1%80%D0%B0%D0%B0%D0%BC%D0%BE%D0%B2%D0%BE-%D1%81%D0%B2-%D0%BF%D1%80%D0%B0%D0%B2%D0%B5%D0%B4%D0%B5%D0%BD-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%B9%D0%BE%D1%81%D0%B8%D1%84-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B8-%D1%86%D0%B5%D0%BB%D0%BE%D0%BC%D1%8A%D0%B4%D1%80%D0%B5%D0%BD%D0%B8", "text": "  За живота на праведния Йосиф Прекрасни се разказва в Старозаветната книга Битие глави 37-50. Той бил предпоследният от дванадесетте синове на   от любимата му жена Рахил (Бит. 30:23-24), и последният, който се родил в Месопотамия преди изхода на Иаков от Лаван. Йосиф бил благодетелен и красив и бил особено обичан от родителите си. Младият Йосиф разказал на близките си свои сънища, които предвещаващи бъдещето му величие. С това той възбудил злобна завист у братята си. Те решили да убият седемнадесетгодишния Йосиф и го хвърлили в ров, но после го продали в робство на пътуващи търговци. Така Йосиф се озовал в Египет (Бит. 37:22, 29) и станал един от многото евреи-слуги там между 1900 и 1600 г. преди Христос.     В Египет праведният Йосиф бил продаден на началника на охраната на фараона Потифар и благодарение на своя ум и добродетели, той заслужил доверието му. Св. Йосиф бил удивително красив. Жената на Понтифар се опитала да го прелъсти, но целомъдреният юноша отблъскал нейните съблазни. Огорчена и озлобена, тя оклеветила пред мъжа си праведния Йосиф, който веднага го хвърлил в затвора. Оттам светият Йосиф излязъл чрез дара си да тълкува сънища Когато научил за дарбата му, фараонът извикал Йосиф в своя дворец, за да изтълкува негов сън, който никой не успял да изтълкува (Бит. 41:14). Съновидението предсказало, че след богат урожай и слава на фараона, ще последват гладни години и нещастия за Египет. Силно впечатлен от дара на Йосиф, фараонът го направил първи сановник - втори по положение след фараона в цялото царство (Бит 41:38-46). Благодарение на откровението и вещото ръководство на Йосиф, Египет бил спасен от нещастията. Когато в родината на праведния Йосиф настанал глад, баща му изпратил синовете си да закупят храна от египтяните. Св. Йосиф Прекрасни спасил целия си род от гладна смърт и им помогнал да се заселят в Египет. Фараонът им дал добро място за живеене (Бит. 43:34) и братята се сдобрили (Бит. 43-46 глава). Св. Йосиф управлявал Египет дълго и успешно. Тук се родили двамата му сина Манасия и Ефрем. Преди смъртта си старият Израил ги осиновил, благословил ги и им дал два дяла между братята. Техните колена са наричани по името на Иосиф (Числа 13:12; 36:5; Втор. 33:13-17; Съдии 1:22-23; 3Цар. 11:28; От. 7:8). С тяхното име е наричано в Библията също Северното царство (Пс. 77:67 и др.) и дори целият израилски народ (2Цар. 19:20; Пс. 76:16; 79:2; 80:6; Ам 5:6; Авд. 1:18).     Праведният Йосиф починал на 110-годишна възраст. Балсамирали го, както и баща му, според египетската традиция (Бит. 47:12 и следв.). Преди смъртта си той заръчал на синовете Израилеви да пренесат костите му от Египет в Обетованата земя. Завета на св. Йосиф изпълнил през 1496 г. преди Рождество Христово  . Той пренесъл костите му и го погребал в Сихем (Изход 13:19; Иисус Навин 24:32). Чрез своите синове Манасия и Ефрем св. Йосиф Прекрасни положил началото на две от Израилевите колена.", "date": "2019.03.31", "title": "Лоно Авраамово Св. праведен патриарх Йосиф Прекрасни (Целомъдрени)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394091-31-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "307 г. - След като се развежда с Минервина, император Константин Велики се жени за Фауста, дъщерята на някогашния римски император Максимиан.     1078 г. - С бунт на армията е свален императорът на Византия Михаил VII и е изпратен за епископ.   1282 г. - Избухва Сицилианската вечерня.   1492 г. - Издаден е Алхамбрайският декрет на Фердинанд и Изабела за изгонване на евреите от Испания.   1661 г. - Херцогинята на Орлеан Хенриета-Анна Стюарт сключва брак с орлеанския херцог Филип I.   1790 г. - Максимилиан Робеспиер е избран за президент на Якобинския клуб.   1848 г. - Във Франкфурт на Майн започва Общогерманско събрание, което продължава една година и създава Германска империя.   1878 г. - На базата на Опълчението е създадена Българска земска войска, която по-късно става Българска армия.   1885 г. - Великобритания обявява за свой протекторат територията на днешната Ботсвана.   1889 г. - Айфеловата кула е официално открита и осветена.   1903 г. - Съставено е двадесет и петото правителство на България, начело със Стоян Данев.   1916 г. - В 24 часа България преминава от Юлиански към Грегориански календар и вместо 1 април настъпва 14 април.   1917 г. - САЩ купуват от Дания група острови в Карибско море за $25 млн, които по-късно преименуват на Американски Вирджински острови.   1923 г. - Третият Държавен съд произнася присъди на министрите от кабинета на Васил Радославов за участието на България в Първата световна война; шестима са осъдени на доживотен затвор, а останалите - от 10 до 15 години затвор.   1931 г. - Разрушително земетресение в Манагуа (Никарагуа) отнема живота на над 2000 души.   1940 г. - Образувана е Карело-Финската съветска социалистическа република.   1942 г. - Започва Третата офанзива срещу Титовите партизани.   1943 г. - Мюзикълът Оклахома се появява на Бродуей и става тотален хит с 2 212 изпълнения.   1944 г. - Втора световна война: Създадена е Група армии „Южна Украйна\".   1946 г. - Съставено е второ правителство на Кимон Георгиев.   1949 г. - Основана е италианската компания Абарт.   1949 г. - Остров Нюфаундленд се присъединява към Канада.   1953 г. - Делото срещу лекарите е закрито.   1964 г. - Генерал Кастело Бранко установява диктатура в Бразилия.   1966 г. - Изстрелян е съветският Луна 10 - първият апарат влязъл в орбита около Луната.   1967 г. - Джими Хендрикс изгаря за първи път своята китара в лондонската зала „Астория\". По-късно е заведен в болница заради изгаряния по ръцете.   1972 г. - Състои се премиерата на българския игрален филм „Стихове\".   1972 г. - Състои се премиерата на българския игрален филм „Сърце човешко\".   1979 г. - Последният британски войник напуска Малта - денят е обявен за Ден на свободата.   1991 г. - В Албания се провеждат първите многопартийни избори.   1992 г. - Република Башкирия, Република Тува и Калмикската автономна съветска социалистическа република стават членове на Руската федерация.   1993 г. - Брендън Лий, синът на Брус Лий, загива по време на снимките на филма „Гарванът\".   1994 г. - Световната банка отпуска заем на България за преструктуриране на икономиката в размер на 100 млн. долара.   1998 г. - Излиза една от най-добрите игри и стратегии на всички времена - StarCraft на Blizzard.   1999 г. - Състои се премиерата на американската романтична комедия „10 неща, които мразя в теб\".   1999 г. - Състои се премиерата на научно-фантастичения екшън филм „Матрицата\".   2001 г. - Официално е открито Бразилското метро.   2005 г. - Открита е планетата Макемаке.   2005 г. - Принц Албер II поема ръководството на княжество Монако.            ", "date": "2019.03.31", "title": "31 март, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/394083-%D0%B1%D1%80%D0%B5%D0%BA%D0%B7%D0%B8%D1%82-%D1%81%D0%B5%D0%BC%D0%B5%D1%82%D0%BE-%D0%BD%D0%B0-%D1%80%D0%B0%D0%B7%D1%80%D1%83%D1%85%D0%B0%D1%82%D0%B0-%D0%B2%D0%B5%D1%87%D0%B5-%D0%B5-%D0%BF%D0%BE%D1%81%D1%8F%D1%82%D0%BE", "text": "Брекзитът изяде главите на двама британски министър-председатели, а накрая ще изяде и децата си - както повечето революции. Той е вирус-убиец, който опустошава политическата система на Острова         Място за злорадство тук няма. Но абсурдното представление, което ни беше изнесено при третия опит за приемане на сделката за Брекзит, завършил отново с поражение за Тереза Мей, ни кара да изпитваме известно задоволство. Ако - с подкупи, заплахи или обещанието ѝ да подаде оставка - британската министър-председателка беше успяла да прокара това споразумение, в очите на мнозина тя все още можеше да изглежда като героиня. Сега обаче е ясно, че Мей загуби всичко - битката си за някакъв регулиран Брекзит, поста си и доверието на хората. Върхът на лицемерието Върхът на лицемерието пък беше достигнат, когато няколко души от редиците на торите и най-остри критици на британската министър-председателка, вкл. хардлайнерът Борис Джонсън, се обърнаха на 180 градуса и решиха да подкрепят  . Те просто бяха надушили предстоящата смяна на властта, след като Тереза Мей предложи да подаде  оставка.     Всички те твърдят, че се водят от интересите на страната, но мислят най-вече за собствените си интереси, за кариерата и инвестиционните си фондове. Но също и битката на Тереза Мей беше преди всичко за партията ѝ, а не за гражданите. В обръщението си към депутатите, в което ги призова да подкрепят споразумението, тя говори за благото на Великобритания, но имаше предвид само торите. Все още ли Мей не е разбрала, че нейната партия отдавна я е захвърлила на бунището на историята? Тя продължава да упорства, а цялата тази драма се превръща в нещо средно между театър на абсурда и треторазряден футбол. Същите консервативни политици отхвърлят   като недемократичен, но в същото време не намират нищо нередно в това парламентът да гласува дотогава, докато не бъде постигнат резултат, който да им харесва. Мнозинството британци не би трябвало да наблюдават всичко това така безучастно. Но очевидно този народ е по-търпелив, отколкото изглежда.  Все още има изход   Ако парламентът в понеделник успее да постигне някакъв компромис, който Тереза Мей или нейният заместник представят още тази седмица в Брюксел, а ЕС направи усилие да надскочи собствената си сянка, може да бъде предотвратено най-лошото - твърд Брекзит още на 12 април с всички последици от това за бъдещите отношения. Изминалите две години бяха един безкраен стрес за всички участници, засили се  . Напускането на ЕС се оказа доста деструктивно начинание, а битката за постигане на договор, който трябва да регламентира бъдещите търговски отношения между Великобритания и ЕС, ще бъде не по-малко трудна задача.  Брекзитът показа всички слабости на системата на Острова и безмилостно разголи слабостта на политическата класа. Правителството не е в състояние да управлява, защото е напълно разединено. Поведението на Тереза Мей е катастрофално - тя не е склонна на никакви компромиси и не умее да кове мнозинства. Упорството е единственото ѝ оръжие.      Консервативната партия мисли само как да запази властта и се оставя да бъде водена от националистическо-идентитарни идеологии. Начело на лейбъристите пък е старата марксистка гвардия, чиито светоглед е замръзнал някъде около 1975 година. И двете партии не са в състояние да се преборят с кризата, породена от Брекзит. Дори в последната минута да бъде намерен някакъв що годе разумен компромис, посятото в политическата система семе на разрухата ще покълне. Брекзитът отслабва политическия център и подсилва крайните политически сили, а гласът на фанатиците започва да заглушава този на умерените политици. Дилемата на ЕС Брекзитът вече провали двама министър-председатели. Накрая той ще изяде и децата си, както и другите революции преди него. Брекзитът действа като вирус-убиец, който опустошава политическия ландшафт на Великобритания. И ЕС се страхува той да не зарази и други. Точно това ще бъде и залогът, когато на кризисната среща на върха след 10 дни се решава дали британците да не получат още един последен шанс. ЕС трябва да реши за себе си какво иска - да сложи ужасен край на сагата с Брекзита, или да продължи ужасът безкрай.    ", "date": "2019.03.31", "title": "Брекзит: семето на разрухата вече е посято"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/394084-%D1%87%D0%B8%D0%B8-%D1%81%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8", "text": "Всички отричат за намеса на Турция преди поправките в българския Закон за вероизповеданията, вкл. премиерът Борисов. Но съмненията си остават - и не заради казаното от Чавушоглу           В 01:10 ч след полунощ премиерът Бойко Борисов, след близо 5 часа разговори в Букурещ със заместника на турския президент Ердоган - Фуат Октай, излезе и обяви, че турската страна няма да се извини за изявлението на първия си дипломат. „Проектът на България за поправки в религиозния закон беше срещу всички видове основни права и свободи. Турция беше принудена да се намеси и се наложи България да внесе промени“. Тези думи на министъра на външните работи Мевлют Чавушоглу, изречени тази седмица пред организации на български изселници в Текирдаг, подпалиха нов фитил в България - след нестихналия все още „Апартаментгейт“. Не било натиск Октай и Борисов, заедно с делегациите, се уединиха веднага след края на Срещата на върха на лидерите на България, Румъния, Гърция и Сърбия. Турският вицепрезидент изслушал запис от изявлението на Чавушоглу, разговарял с него по телефона и не намерил основания за извинение.  „Не се разбрахме. Те твърдят обратното - не било натиск, било ситуация… Никой не ни е оказал каквото и да било въздействие, на мен никой не ми се е обаждал. Аз ги разбирам, че са в избори (на 31 март в Турция предстоят местни избори, бел.а.) - и ние сме в избори. Когато всички водят антитурска кампания, ние никога не сме си го позволили. А в България антитурската кампания носи плюс“, бяха думите на Борисов. Какво ще последва - разговор с Ердоган или ще останат да тежат съмненията, че Анкара е оказала натиск? А основания за съмнения има, защото в крайна сметка   не спират външното финансиране за самите вероизповедания. И точно това е най-важното за Турция. Шумът в България Чавушоглу е обявил, че на два пъти се е свързвал с българските власти (без да назовава имена) по повод Закона за вероизповеданията. Първият път - защото промените са били „срещу всички видове основни права и свободи“, а вторият - заради опасения, че имоти на Главното мюфтийство са застрашени от продажба заради дългове. Избухването на скандала съвпадна с окончателно гласуваното от парламента вчера право на вероизповеданията да разсрочват до 10 години задълженията си. Разпоредбата ще облагодетелства предимно мюсюлманското вероизповедание, което е натрупало близо 8,2 милиона дългове от общо 8,4 милиона лева на всички регистрирани вероизповедания. Разсрочването, предложено от председателите на парламентарните групи на ГЕРБ и ДПС Цветан Цветанов и Мустафа Карадайъ, замести амнистията на дълговете - също тяхна идея, но ревизирана заради обвинения за сделка на тъмно между двете политически сили. Вчера и двамата отрекоха за намеса на Турция - първият не е чувал, вторият няма информация да е имало влияние. Министърът на външните работи Екатерина Захариева извика турския посланик Хасан Улусой в МВнР, за да му обясни, че приоритет на българската външна политика е да поддържа диалога и сътрудничеството със съседите, което включва спазването на принципите на взаимно уважение и ненамеса във вътрешните работи. Дипломатът уверил, че думите на Чавушоглу са извадени от контекста, и никой не е имал намерение да обижда България. БСП настоя главният прокурор Сотир Цацаров да разследва намесата на Турция във вътрешните работи на България.     Този скандал има всички атрибути, за да се превърне в пожар - съдържа три ключови думи, които за мнозина етнически българи са с негативна конотация: „Турция“, „мюсюлмани“ и „ислям“. И след гейта с евтините луксозни апартаменти за овластени, който ГЕРБ смяташе да обърне от минус в плюс до европейските избори на 26 май, сега се завихря антитурска кампания. Защо на Турция ѝ е важно? След като външното финансиране за вероизповеданията не е нито прекратено, нито ограничено, макар държавата да плаща заплатите на духовниците, то значи турският Комитет по религиозните въпроси (Дианет) ще продължи да финансира дейността на свои имами в България, да отпуска средства за ремонт на джамии, да спонсорира училища - така както го прави още от 1992 г. за  , а от 2002 г. редовно отпуска по няколко милиона годишно.     Всяка година Дианет изпраща и финансира между 500 и 1000 имами в джамиите в Европа. За Анкара Комитетът е това, което са за Москва газът и газопроводите - външнополитически инструмент за влияние. Турската държавна институция, която се занимава с ролята на исляма в страната и в чужбина, където има турско-мюсюлмански малцинства, съвсем не е обикновено институционално звено, каквато е българската Дирекция по вероизповеданията. За Дианет работят 117 000 души, а бюджетът му е пет пъти по-голям от този на турското разузнаване. На фона на свития с 56% бюджет на турското Министерство на науката, индустрията и технологиите, държавната издръжка на Дианет беше увеличена с 34,4% за 2019 г. - от $1,3 милиарда на $2,1 милиарда. От победата на Партията на справедливостта и развитието (ПСР) на Реджеп Тайип Ердоган през 2002 г. тези средства непрекъснато се увеличават, а от 2006 насам са нараснали повече от четири пъти.   Мисията на Дианет В изследването „Дианет като инструмент на турската външна политика: Доказателства от Нидерландия и България“ (Diyanet as a Turkish Foreign Policy Tool: Evidence from the Netherlands and Bulgaria), публикувано през септември 2018 г., Ахмет Йозтурк от Университета в Страсбург и Семиха Сьозери от Университета в Амстердам, на база интервюта с експерти, духовници, политици, заключават, че: първо, Дианет е основен инструмент на турската външна политика в страни със значително турско-мюсюлманско малцинство; второ, тази инструментализация дестабилизира проектите за секуларизация както в страната, така и в чужбина. Преобладаващата част от мюсюлманите в България са етнически турци и помаци и влиянието на Дианет сред тях е значимо, предвид факта, че са и свързани с Турция чрез свои близки и роднини. Според изследването „...популяризирането на турския ислям... е част от мисията на Дианет. Целта е да се превърне в сериозен играч на международната сцена с цел изграждане и популяризиране на новата етно-религиозна идентичност на Турция”. Неслучайно и Чавушоглу казва в Текирдаг, че Турция „ден и нощ работи за интересите на турските общности в чужбина и това е един от приоритетите на външната политика“.     Например, за контрол и регулиране на джамии и други религиозни дейности от името на Дианет - в Германия, където турската диаспора е най-многобройна (4 милиона мюсюлмани, вкл. 3 милиона от турски произход - бел.а.), през 1985 г. е основан Türkisch-Islamische Union der Anstalt für Religion e.V. (DITIB). Този съюз управлява 900 от 2400-те джамии в Германия, повечето имами се изпращат от Турция, служат на турски език и заплатите им се плащат от Анкара, припомни само преди седмица Financial Times (FT). Но сега Берлин е решен да прекъсне финансовите и институционални връзки между мюсюлманските общности в Германия и турското правителство, като им помогне да практикуват своя версия на исляма. Пред FT Маркус Кербер, висш държавен служител в германското вътрешно министерство, посочва, че Берлин иска да накара германските мюсюлмани да си зададат въпроса „какъв ислям искаме тук?” Целта на проекта, бързащ заради бежанската криза, довела в Германия над 1 милион бежанци от Афганистан и Сирия, е да намали влиянието на Анкара върху мюсюлманската общност, и имамите, проповядващи в Германия, да се обучават в Германия. Ако бяха приети промените Това можеше да се случи и в България - ако бяха приети законовите промени, срещу които е възроптала Анкара. Освен ограниченията за външно финансиране и отчетност на даренията, в първия законопроект от май м.г. (на ГЕРБ, БСП и ДПС) се предлагаше и нещо радикално ново - само православното и мюсюлманското вероизповедания да могат да откриват духовни училища и висши учебни заведения, които да са на държавна издръжка. И ако за БПЦ това е факт, мюсюлманското вероизповедание отдавна чака позволение за свой ВУЗ, където да обучава кадри. Но тези идеи не стигнаха до финала. Авторите на изследването за Дианет цитират експерта по етнически малцинства Михаил Иванов, според когото краят на 2013 г. е бил от решаващо значение за ролята на Дианет в отношенията Турция-България. Тогава започва острият конфликт между турската власт и организацията на проповедника Фетхуллах Гюлен. Доц. Иванов определя този период така: „Успяхме да избегнем радикалния ислям през 90-те години на миналия век, но сега не съм сигурен как ще предотвратим политическия ислям на Турция“.     В изследването е цитиран неназован висш служител на МВнР, който споделя, че от 2014 г. почти всеки месец са получавали оплаквания от местни политически елити „от турските имами и техния проердоганов дискурс предимно в Благоевград, Търговище и Разград, където турците и помаците са мнозинство”. Заключението е, че - както и в холандския случай - се прави опит за износ на вътрешни конфликти чрез Дианет. През декември 2016 г. вестник „Хюриет“ съобщи, че  , сред които и България - за дейността на заподозрени за последователи на Гюлен. В същата тази година имаше няколко знакови случая, при които България послушно - и в нарушение на човешките права - предаваше на Турция „гюленисти“, един от които нашумя особено, тъй като бе определен от вътрешния министър като „заплаха за националната сигурност“ - Абдуллах Бююк. Външната намеса не е от вчера Дали президентът Румен Радев ще наложи вето на промените в Закона за вероизповеданията, след като няма нищо противозаконно в разсрочването на дългове? В действителност би следвало да го направи още при първите промени, разрешили държавната издръжка, но така и не забранили финансирането отвън - което щеше да засегне и протестантските деноминации, и Католическата църква в България. Все пак на две заседания на Консултативния съвет по национална сигурност (КСНС), през 2017 г. и 2018 г., партиите и президентът се разбраха за „защита на традиционните български вероизповедания, ангажиране на държавата и недопускане на радикализация на религиозна основа“. И това да се осъществи чрез промени в нормативната уредба, за да не се допуска „външна намеса в българската политика“. Тя обаче е допусната не сега, а още от кабинета на НДСВ-ДПС, продължи при Тройната коалиция и ГЕРБ - и ще продължава. А някой в България ще си чака извинение от Анкара.    ", "date": "2019.03.31", "title": "Чии са българските мюсюлмани"}
{"url": "http://www.classa.bg/%D1%81%D0%B2%D1%8F%D1%82/item/394082-%D0%B8%D1%82%D0%B0%D0%BB%D0%B8%D1%8F-%D1%80%D0%B0%D0%B7%D1%80%D0%B5%D1%88%D0%B8-%D0%B4%D0%B0-%D1%81%D0%B5-%D1%81%D1%82%D1%80%D0%B5%D0%BB%D1%8F-%D0%BF%D0%BE-%D0%BA%D1%80%D0%B0%D0%B4%D1%86%D0%B8%D1%82%D0%B5", "text": "Самоотбраната “винаги е законна” срещу крадец, влязъл с взлом в дом или магазин. Собственикът може да стреля по престъпника, ако е заплашен физически от него. Това предвижда нов закон за правото на самозащита на жертвите на кражби, приет с голямо мнозинство от италианския парламент. Увеличават се наказанията за незаконно проникване в чужд имот, за кражба с взлом и грабеж, предаде ДПА. Документът получи силната подкрепа на твърдолинейния италиански вътрешен министър Матео Салвини. “От днес престъпниците трябва да знаят, че да си крадец в Италия, ще бъде по-трудно”, каза Салвини след гласуването. Докато говореше, той държеше тениска с надпис “Самоотбраната винаги е законна”.     Законът обаче не позволява да се стреля по крадци, които бягат или са били обезвредени, нито спестява на някого разследването или евентуалното съдене, ако при престрелка се е стигнало до раняване или смърт. Критици определиха промяната като опит за внасяне в Италия на американската “оръжейна култура”. Джорджо Берета, активист срещу оръжейното лоби, каза, че в Италия няма престъпна вълна, която да оправдава законодателните промени. Миналата година имало едва 16 убийства, свързани с влизания с взлом и грабежи – най-ниския брой за последните 30 г. Според Берета новият закон цели да удовлетвори оръжейната индустрия и “тази част от електората, която шумно призовава за по-свободен режим за огнестрелните оръжия и за по-малко ограничения върху употребата им”.        ", "date": "2019.03.31", "title": "Италия разреши да се стреля по крадците"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394076-%D0%B0%D0%BD%D0%B4%D1%80%D0%B5%D0%B0-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BF%D1%80%D0%B5%D0%B4-%D1%81%D1%8A%D0%BD", "text": "Приятелката на Кубрат Пулев - певицата Андреа, заяви, че боксьорът е жертвата в скандала, който се разрази след мача му срещу Богдан Дину. Кобрата целуна репортерката Джени Суши по време на интервю след победата си в Калифорния. Заради действията му журналистката нае известната адвокатка Глория Олред и поиска лицензът на Пулев да бъде отнет от Световната боксова асоциация (WBA). В момента претендентът за световната титла на Международната боксова федерация (IBF) е без лиценз за щата Калифорния и това ще остане така до изслушването му от Атлетическата комисия на 14 май.     \"Боксът е животът на Кубрат. Според мен всичко, което се случва, е много нечестно. Това го убива! В случая той е жертвата. Трябва да я осъди за оронване на престижа. Това е нещо сериозно\", заяви Андреа, чието истинско име е Теодора Андреева, пред английското издание \"Сън\". \"Шокирана съм. Дори се карахме за това. Познавам го много добре. Той има страхотно чувство за хумор и си е направил шега. Предполагам след това някой я е посъветвал да се възползва от ситуацията. Това означава, че Кубрат е жертвата. Тя му отговори на целувката, цял свят видя, че се усмихва, че беше просто приятна изненада. Много съм тъжна. Не съм мислила, че съществуват толкова зли хора!\", добави певицата.    ", "date": "2019.03.31", "title": "Андреа с разкрития пред \"Сън\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394077-%D0%B8%D0%BD%D1%82%D0%B5%D1%80%D0%B5%D1%81%D0%B5%D0%BD-%D1%81%D0%B5%D0%BA%D1%81-%D1%80%D0%B5%D0%BA%D0%BE%D1%80%D0%B4", "text": "Дали младите американци не са изгубили интерес към сексуалния акт? Процентното съотношение на американците, които през 2018 г. не са правили секс, е достигнало рекордни стойности, като това се отнася най-вече за 18-29-годишните, предаде Франс прес, позовавайки се на данни, публикувани от в. \"Вашингтон пост\".      Според данни на Центъра за изследване на общественото мнение към Чикагския университет, 23 процента от 18-29-годишните са заявили, че миналата година не са правили секс, докато това се е отнасяло за 8 процента от интервюираните в тази възрастова група през 2008 г. и за 14 процента през 1989 г. Миналата година не са правили секс 28 процента от младите мъже, т.е броят им е почти три пъти по-голям в сравнение с 2008 г. Жените в тази възрастова група са по-сексуално активни - едва 18 процента не са правили секс миналата година. За сравнение по-възрастните от тях жени са значително по-сексуално активни - само 7 процента от 30-39-годишните и 13 процента от 50-59-годишните заявяват, че не са правили секс миналата година.    ", "date": "2019.03.31", "title": "Интересен секс рекорд"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394078-%D1%80%D1%83%D1%81%D0%BA%D0%B0-%D1%80%D0%B8%D0%B0%D0%BB%D0%B8%D1%82%D0%B8-%D0%B7%D0%B2%D0%B5%D0%B7%D0%B4%D0%B0-%D1%88%D0%BE%D0%BA%D0%B8%D1%80%D0%B0-%D1%81", "text": "Руската риалити звезда Гоген Солнцев шокира мрежата с интинмна снимка, на която е под душа в компанията на два пъти по-възрастната му съпруга. Както БЛИЦ съобщи, Солнцев подписа с бизнесдамата Екатерина Терешкович. През февруари тази година 31-годишният бивш участник в местно риалити шоу обяви годежа си с възлюблената си. Те даже изкараха меден месец в Доминикана.      Жената има нелоша зестра - голяма къща в чужбина със скъпи мебели, луксозна лимузина с шофьор, банкова сметка с голямо количество нули... Но, по думите на Гоген Солнцев, той се жени по любов, а не заради огромното състояние на булката.      Снимката под душа риалити звездата надписа така: \"Любовта е над всичко в този свят. Думите са излишни. Сближаването е филтър на взаимоотношенията. Можете да усетите само това, което е вътре във вас и вашите чувства\". \"Уф, колко отвратително\", написа един от абонатите.      \"Аз съм объркан от едно - нейните хриле?\", добави друг фен на Гоген. \"Честно казано, обикновено съм спокоен спрямо любовните взаимоотношения между хора от различни възрастови категории ... Но тук, по вида на тази снимка, бях доста разклатен! Гоген, и обичаш да шокираш обществото\", подчерта друг абонат. \"Това е ... Просто е трудно\", добави друг.      ", "date": "2019.03.31", "title": "Руска риалити звезда шокира с..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394079-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-31-%D0%BC%D0%B0%D1%80%D1%82", "text": "ОВЕН ( 21 март - 20 април ) Днес приятно ще изненадате не само колегите, но и началниците. Оказва се, че имате толкова много неразкрити таланти, че с лопата да ги ринеш. Ситуацията с финансите, ще се влоши, ако не започнете да спестявате. Новите начинания, ще бъдат от голяма полза, особено ако наскоро сте започнали работа. От пътуване извън града, по-добре се откажете. ТЕЛЕЦ ( 21 април - 21 май )  Очаква ви натоварен ден, когато ще трябва да общувате и да се срещате с нови хора. Възможно е да бъдете изкушени от съблазни и приключения, затова бъдете по-внимателни. Бързо ще се справите с битовите проблеми, както и ще решите задачи свързани с недвижими имоти и данъци. За кредити и големи покупки, не е най-добрият ден. БЛИЗНАЦИ ( 22 май - 21 Юни ) Трябва да обърнете по-голямо внимание на важните неща в живота, а всичко маловажно да изхвърлите. Ако имате възможност, купете нещо ново за дома – мебели или декорация, това ще повиши настроението ви. В любовта, не крийте чувствата в себе си. В края на краищата, все още не може да избягате, от спомените за миналото и красивата любов.   РАК ( 22 юни - 23 юли ) Препоръчително е да посетите или поговорите днес, с ваши роднини или приятели. Дори не нужно да пътувате някъде надалече, защото може да общувате в социалните мрежи. Удоволствие, ще получите от творчеството, както и от съвместната работа с по-опитен колега. Здравето ви е добро, но трябва да обърнете внимание на ставите и да се консултирате с лекар, ако нещо ви притеснява от дълго време. ЛЪВ ( 24 юли - 23 август ) Днес няма да е нужно, нищо да планирате, за да свършите работата качествено и навреме. Обстоятелствата ще се развият така, че не само ще получите помощ, но и ще ви платят голяма сума за проект. Денят е благоприятен за борба с наднорменото тегло, смело може да се заемете с фитнес, танци и плуване. Но всичко това, трябва да правите редовно. ДЕВА ( 24-ти август - 23 септември ) Очаква ви скъп подарък от влиятелен човек, когото наскоро сте срещнали. Старанията по време на работа, ще се отплатят, не се притеснявайте. Тези, които са правили профилактични прегледи, няма от какво да се притесняват. Здравето ви е много добро, но нервите създават проблеми. Може би салонът за красота и пазаруването, ще ви помогнат да се успокоите? ВЕЗНИ( 24 септември - 23 октомври) Днес, ще ви се иска да крещите с пълно гърло:\"Свобода! Искам свобода! \" Може би сте много уморени от работата или домакинските си задължения? Тогава го споделете с близките си. Само с любимия човек, днес не трябва да се обяснявате. Със сигурност той третира думите ви неправилно. Особено, ако на лицето ви непрекъснато играе лукава усмивка.   СКОРПИОН ( 24 октомври - 22 Ноември ) По-малко се интересувайте от живота на другите хора и повече давайте приоритет на личните си желания. Научете се компетентно да съчетавате работата и почивката, в противен случай вечерта, едва ще стигате до леглото. Ярки промени ви очакват в любовта. Възможно е да ви се обади и покани на среща лице, към което в миналото сте изпитвали чувства.   СТРЕЛЕЦ ( 23 Ноември - 21 Декември ) Ще искате да получите награда за работата си, но шефът упорито няма да забелязва усърдието ви. Не е необходимо да действате с намеци, още повече, да се смущавате. Ако имате цел, вървете право към нея. Може смело да почукате на вратата на шефа и да поискате всичко, което желаете. Само не викайте и не размахвайте юмруци. КОЗИРОГ (22 Декември - 20 януари ) В любовната сфера, ви чака истински парадокс. Ако партньорът ви в брака се чувства по-свободен, тогава и вашите съвети приема с радост. Не се възмущавайте от това, което се случва във финансовата сфера. Сами сте виновни за проблемите, особено ако сте решили да инвестирате голяма сума пари в бизнес или покупки.  ВОДОЛЕЙ ( 21 януари -  19  февруари ) Около вас днес ще има, не само почитатели и ухажори, но и личности, които ще ви придружават навсякъде, като телохранители. Е, ако този сценарий не ви раздразни, тогава се радвайте. Неотдавна започнал любовен роман, ще ви донесе много изненади. В работата, не забравяйте да координирате действията си с колегите, в противен случай ще сгрешите в дреболиите.   РИБИ ( 20 февруари - 20 март ) Днес ще имате толкова много свободно пространство, колкото пожелаете. Може дори да си вземете почивен ден и да отидете сред природата, ако нямате много работа. Старите болежки могат да напомнят за себе си, ако се отнасяте с пренебрежение към здравето си или злоупотребявате с алкохол. Вечерта, си легнете по рано и не се заседявайте на компютъра.", "date": "2019.03.31", "title": "Дневен хороскоп 31 март"}
{"url": "http://www.classa.bg/%D1%81%D0%B2%D1%8F%D1%82/item/394080-%D0%BF%D0%B5%D1%82-%D0%BC%D0%B8%D1%82%D0%B0-%D0%B7%D0%B0-%D0%B7%D0%BB%D0%BE%D0%B2%D0%B5%D1%89%D0%B8%D1%8F-%D0%BF%D0%B5%D1%82-%D0%BC%D0%B8%D1%82%D0%B0-%D0%B7%D0%B0-%D0%B7%D0%BB%D0%BE%D0%B2%D0%B5%D1%89%D0%B8%D1%8F-%D0%BB%D0%B0%D0%B2%D1%80%D0%B5%D0%BD%D1%82%D0%B8%D0%B9-%D0%B1%D0%B5%D1%80%D0%B8%D1%8F", "text": "На 29 март 1899 г. е роден един от най-противоречивите съветски дейци – Лаврентия Павлович Берия.       Мит 1.   Берия бил сексуален маниак. Лаврентий Павлович не бил маниак и насилник, но имал сексуални връзки с жени и дъщери на репресирани ръководители на партията и държавата. Вероятно те сами са предлагали сексуални услуги, за да спасят мъжете и бащите си. Сексът с Берия бил нещо като сделка, тъй като той изпълнявал обещанието си и пускал хората от затвори и лагери.     Мит 2.   Берия работел за чужди разузнавания. Обвинили го за това два пъти. За пръв път през 1919 г., когато работел в мусаватистката управляваща партия в независим Азербайджан, а Берия членувал в болшевишка организация в Баку. По-късно той признал, че е работил в разузнаването, но по поръка на партията. За пръв път обвинението, че е сътрудничил с мусаватистите, било повдигнато през 1938 г., когато е извикан в Москва, за да смени Николай Ежов. Старият чекист Михаил Кедров изровил този факт и изпратил писмо до Сталин, но той го игнорирал. За втори път Берия бил обвинен в шпионаж, след като е арестуван през 1953 г. Този път го обвинили, че е сътрудничил на английското разузнаване. Този трик с подобни обвинения Берия неведнъж прилагал към други съветски военни и партийни дейци. Разстреляли го като английски шпионин, какъвто никога не е бил.     Мит 3.   Берия бил „ефективен мениджър“, без който съветският атомен проект щял да се развива по-бавно. Покойният академик Сахаров разказва, че по времето на разработването на атомната, а след това и на водородната бомба, често възниквали стопански и организационни проблеми. Те с месеци не били решавани, стигали до Молотов, дори до Сталин и все пак буксували. Когато Берия задействал своя „административен ресурс“, парите, дефицитните материали и хората сякаш изниквали изпод земята. Но има и други мнения. С една дума митът е силно преувеличен.     Мит 4.  След смъртта на Сталин Берия надминал не само реформите на Хрушчов, но даже на Горбачов и Елцин. Предлагал обединяването на Източна и Западна Германия. Берия не бил никакъв идеен реформатор, макар че предлагал някои съвременни нововъведения. Той предложил да се преразгледа делото с „лекарите убийци“, с публикация в печата, с твърдения, че срещу тях са използвани „непозволени методи“ от следствието, т.е. изтезания. По-късно Берия започнал да освобождава от лагерите роднините на членовете на ЦК или Политбюро. На свобода излезли жената на Молотов, снахата на Хрушчов…     Мит 5.   Берия бил убит при задържането му; целият съд срещу него била инсценировка. Това е мит от началото до край. На официалната версия може да се вярва на сто процента. Запазени са много спомени, които присъствали на процеса срещу подсъдимия Берия. Версията за предварителното му убийство разпространява основно синът му Серго и онези, които се опитвали да го защитят. Всъщност на 26 юни 1953 г. Берия тайно е изведен от Кремъл, с автомобила на маршал Конев, завит в килим. Докато вървяло следствието, го държали в бомбоубежището в щаба на Московския военен окръг. Там на 23 декември 1953 г. Берия бил разстрелян на базата на присъдата на Специалното съдебно присъствие на Върховния съд на Съветския съюз.      ", "date": "2019.03.31", "title": "Пет мита за зловещия Лаврентий Берия"}
{"url": "http://www.classa.bg/%D1%81%D0%B2%D1%8F%D1%82/item/394081-%D0%BF%D0%B5%D0%BF%D0%B5-%D0%B5%D1%81%D0%BA%D0%BE%D0%B1%D0%B0%D1%80-5-%D1%82%D0%B5-%D0%BF%D0%BB%D0%B0%D0%BD%D0%B0-%D0%BD%D0%B0-%D1%81%D0%B0%D1%89-%D1%81%D1%80%D0%B5%D1%89%D1%83-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0", "text": "Империята на хаоса в хибридната война Тъй като десният популизъм се научава да използва алгоритми, изкуствен интелект и медийна конвергенция, Империята на Хаоса, паралелно разгръща цяла хибридна и семиотична война. Глобалната война срещу терора на   (GWOT) се завръща, метастазирайки се като хибриден емигрант. Случаят с Венецуела показва, че сценарият „всички възможности на масата” де факто е бил прекъснат от Русия, очертан по време на удивителния брифинг от говорителката на руското външно министерство Мария Захарова, а след това подробно от руския външен министър Сергей Лавров.     Опитът на САЩ за смяна на режима във Венецуела досега  беше неуспешен. Но ето какви са плановете на Империята на хаоса: План А — класическа цветна революция  — тя мизерно се провали, отчасти поради липсата на нормална местна интелигенция. План Б беше мек вариант на хуманитарен империализъм , той също се провали, особено когато американската история, че венецуелското правителство било изгорило камионите за хуманитарна помощ на границата с Колумбия,  се оказа лъжа , разкрита от Ню Йорк Таймс. План C е класическа хибридна технология:  кибератака, която изключи 80% от електричеството на Венецуела. Този план бе разкрит от WikiLeaks, чрез историята  от 2010 г., когато финансирана от САЩ организация, обучаваща за провеждането на цветни революции, базирана в Белград, че разкри, че е помогнала да се обучи самопровъзгласилият се „Президент“ Хуан Гуайдо. Един напълно случаен пич, вече известен като Хуан Гуайдо.      План Д — който по същество е опит да се принуди да гладува венецуелското население до смърт чрез злонамерено смъртоносни допълнителни санкции. Санкционираната Сирия и санкционираният Иран не паднаха, обаче. План Е — крайността  — американска военна акция, която Болтън няма да свали от масата.  ", "date": "2019.03.31", "title": "Пепе Ескобар: 5-те плана на САЩ срещу Венецуела"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394075-%D0%BE%D1%81%D1%82%D1%80%D0%BE%D0%B2%D1%8A%D1%82-%D0%BD%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D0%B8%D1%82%D0%B5", "text": "Частен остров с размери 1,4 километра на 400 метра, изгубен в Индийския океан: тук почиват най-богатите хора на планетата. Не ми харесаха огромните вили и храната тук, но фактът, че социалният статус на човек на острова не може да се определи от неговия външен вид: всеки, без изключение, не носи никакви скъпи тоалети и бижута, на острова няма луксозни коли (и дори коли изобщо), пише известната блогърка Надежда Зоркина.     Аз (съвсем не съм най-богатият човек на земята) дойдох тук по работа, с разрешението на организаторите се установих във вила, доста скромна според местните стандарти. Размерът на дома ми е 649 квадратни метра, 1 700 евро на нощ, вилата се намира в непосредствена близост до океана. Има втори етаж с открита тераса, открита баня, външен басейн. Всички вили на острова са луксозни, други няма. Има повече от петдесет вили и те варират от 200 до 5000 квадратни метра.    Всичките ми съседи са изключително богати хора. За една нощ за местна вила вземат от 1 400 до 14 000 евро, в зависимост от размера на жилищната площ.  Ежедневието? Следобед, завършила плуването, вървя боса по пътеките, като плаша разноцветни птици и зайци. Вечер отивам в местната обсерватория, за да погледна огромните звезди на небето, или седя на терасата, четейки за тукашните риби. Приблизително същия, не много сложен живот, водят повечето от милиардерите, които си почиват край мен.     И това, което е интересно е, че икономическото състояние на гостите на острова не се разбира, без значение с кого се разминавате по пътеката : когато срещнете някого на сенчеста пътека, няма да разберете дали е шеф на някаква голяма европейска корпорация или просто един обикновен човек в къси панталони (все пак със сто процента вероятност е ръководител на корпорация).   На островът цари строго неформална обстановка - всеки ходи бос и се движи изключително с велосипеди, никакви автомобили. „Няма новини и обувки,” е местното мото.     Това, разбира се, е чудесно преживяване: да попаднете на място, където не можете да определите  социалния статус, като гледате човека. Той не носи скъпи часовници на ръцете си (защо са ви такива на остров-плаж?), не носи скъпи дрехи, до него не е паркирана неговата луксозна кола. Той е само бос човек със смачкани шорти!     Това е в тон с новата интересна мода сред много богатите хора: да не показват финансовото си състояние, а обратното.", "date": "2019.03.31", "title": "Островът на милиардерите"}
