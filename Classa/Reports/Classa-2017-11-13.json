{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375178-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B1%D0%B5%D0%B7-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE", "text": "Премиерът на Австралия Малкъм Търнбул загуби парламентарното си мнозинство, след като още един депутат от неговата консервативна партия бе принуден да подаде оставка след скандал за двойно гражданство. Бившата тенис звезда Джон Александър заяви, че ще се оттегли, както направиха един вицепремиер и още петима депутати. Австралийската конституция не позволява на политиците да имат двойно гражданство. Търнбул изключи вероятността за предсрочни избори с думите, че има подкрепата на двама независими депутати. Партията му остана със 74 места в долната камара, колкото има и опозицията.", "date": "2017.11.13", "title": "Австралийският премиер без парламентарно мнозинство"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375170-%D0%B1%D0%BE%D1%80%D0%B8%D1%81%D0%BE%D0%B2-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B8%D0%BC%D0%B0-%D1%85%D0%BE%D1%80%D0%B0,-%D0%B7%D0%B0%D0%BC%D0%B5%D1%81%D0%B5%D0%BD%D0%B8-%D0%B2-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA", "text": "Нашата работа е да градим и го правим всеки ден. Останалите ги бъркат с рошави мъже. Това заяви премиерът Бойко Борисов пред журналисти.     “Не ги гледам и не ги слушам”, каза Борисов по повод думите на лидера на БСП Корнелия Нинова, която го нарече страхливец. Запитан дали ще отговори на въпроса, поставен от Нинова относно това дали е знаел за обществените поръчки във ВМА, Борисов посочи, че има органи, които се занимават с това.  “Тя (Нинова) може да излезе и да каже едно нещо, което е направила по време на нейно ръководство някога. Нашата работа е да градим и го правим всеки ден. Останалите ги бъркат с рошави мъже. Аз епитети не употребявам”, каза Борисов.   “Не съм знаел за одитния доклад, ако са знаели за този одитен доклад, да са го уволнили тогава служебното правителство на президента Радев. От къде да го знам аз това. Нито ми е оставяно като документ, нито като информация. В същото време има органи, които с това се занимават. Ние като морален жест му приехме оставката. (на Николай Петров – бел. ред.) В същото време в парламента продължават да стоят хора, които са замесени с наркотрафик, хора, купували гласове и то от затворници, хора, които наричат българите “дебили”.   На журналистическа вметка, че Борисов е наричал българите „прости”, той заяви: “Много грешите и това е една лъжлива новина”           „Обвинения в миналото свързват Борисов със скандали с източване на гориво, с нелегални сделки в комбинация с Лукойл и със сериозна контрабанда на метаамфетамини. Информацията от SIMO е в потвърждение на тези обвинения. Смята се, че Борисов е използвал поста си, като глава на българските правоохранителни органи, за да прикрие криминалните си деяния, а жената, с която съжителства, Цветелина Бориславова, управлява голяма банка, която е била обвинявана в пране на пари за престъпни организации, както и в участие в незаконните транзакции на самия Борисов.“…»", "date": "2017.11.13", "title": "Борисов: В парламента има хора, замесени в наркотрафик"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375171-%D0%B1%D0%BE%D0%BA%D0%BE%D0%B2%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D1%81%D1%82%D0%B0%D0%BD%D0%B0-%D0%B7%D0%B0%D0%B4-%D0%B3%D1%8A%D1%80%D0%B1%D0%B0-%D0%BC%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%B0%D0%B2%D1%82%D0%BE%D1%80%D0%B8%D1%82%D0%B5%D1%82%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "       – моята и на Кристалина Георгиева. Това обяви в интервю по bТВ вече бившият шеф на ЮНЕСКО Ирина Бокова.        Аз получих достоен резултат  и доверието на партньорите си. Аз не бях просто кандидат, а и генерален директор на най-голямата организация в ООН - ЮНЕСКО. Беше ми болно от случилото се, но по-важното бе да довърша мандата си. Опитах се да попитам в София какво се случва, но видях, че трудно се влиза в диалог.   Останах в кампанията, защото реших, че е достойно за мен. Направила съм нещо добро за страната си като съм била на този пост в ЮНЕСКО. Искам да продължа да правя нещо полезно за страната си, обясни Бокова.   Тя разкри, че най-важното в кабинета й в ЮНЕСКО е иконата на светите братя Кирил и Методий, подарена й от Георги Първанов.   Виждам се като човек, който е работил 8 години на един важен пост, разтревожена съм от заплахите за света и това, което се случва. Явно не всичко е постигнато.    Виждам се като човек, който е защитавал културното наследството на човечеството, тоест, защитавала съм хората. По-щастлива съм, по-свободна и по-богата се чувствам сега. Човек трябва да бъде самият себе си, да вярва в себе си. Искам да продължа да правя нещо полезно за страната си, допълни Бокова.   Съвсем лаконично тя коментира и скандала с азербайджанската пералня за пари, в която бе забъркан и съпругът й Калин Митрев.    Всичко ще си дойде на мястото, когато свърши разследването. В един момент дори си мислех, че ме въвличат в политическа игра, обясни Ирина Бокова.   С удовлетворение Бокова подчерта, че България стои отлично в международен план, въпреки смутните ситуации около нея.  Ето какво каза Ирина Бокова пред bTV за казуса с двете български номинации за ООН:     - Не изцяло. Това съм го оставали зад себе си. Изцяло бях съсредоточена върху това да направя една достойна кампания. Макар че аз не съм правила кой знае каква кампания, тъй като поста ми тук (В ЮНЕСКО) беше много видим. Аз съжалявам разбира се за това, което се случи, тъй като в крайна сметка и авторитета на България пострада. Най-важното за мен след това беше да получа един достоен резултат, който мисля, че получих… разбира се да не обидя държавата си.     - Не трябва да забравяме, че аз не бях просто кандидат, аз продължавах да бъда директор в най-голямата организация в рамките на ООН. - Как се чувствахте през цялото това време?  - Беше ми много болно, но в крайна сметка за мен беше по-важно да си довърша достойно мандата. Да продължа да правя това, което смятам, че трябва да се прави. Ако мога да продължа да правя нещо с уважение за страната си, което го направих с подписване на споразумение за Центъра за нематериално наследство, за разширяване на мрежата от градове.     - Опитах се да попитам, но видях, че трудно се намира отговор на този въпрос и затова реших да не продължавам в тази посока. Приех фактите такива, каквито са. Аз останах в кампанията, разбира се, защото смятах, че е достойно за мен като личност… и приключих с този въпрос. Това е зад гърба ми. Сега съм много доволна, че приключвам на висока нота втория мандат като генерален директор на ЮНЕСКО и смятам, че с това все пак съм направила нещо добро за страната.   На 10 номеври 2017 година една от най-влиятелните българки в света приключи мандата си като директор на ЮНЕСКО. Ирина Бокова беше първата жена, оглавила най-голямата организация в рамките на ООН и първият източноевропеец на този пост.    Лятото на 2014 г. правителството в София издига кандидатурата на Ирина Бокова за генерален секретар на ООН. Съмнения, че София се колебае се появяват още през януари 2016 г. Привидно неочаквано, в последния момент на сцената излиза Кристалина Георгиева. Така България излиза с две кандидатури за генерален-секретар, които логично се провалят.   Септември 2017 г. Разследване на 17 медии и организации доказва, че от 2012 г. до 2014 г. представители на азербайджанския елит са превели 2,9 млрд. долара към европейски политици с цел добър имидж на страната по света. Името на Ирина Бокова попада в списъка заради съпруга ѝ Калин Митрев, на когото са преведени 425 хил. евро на осем транша като консултант. Настоящият представител на България в Европейската банка за възстановяване и развитие потвърди хонорарите и отрича те да са свързани с дейността на съпругата му.   През 2010 г. Бокова награждава съпругата на Илхам Алиев Мехрибан с медала „Моцарт”. Междувременно първата дама на Азербайджан пристигна за откриването на крепостта Трапезица, за която Баку дари 3 млн. лв. и беше посрещната от премиера Борисов.  ", "date": "2017.11.13", "title": "Бокова: Кандидатурата на Кристалина Георгиева стана зад гърба ми. Пострада авторитетът на България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375172-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F-%D0%BB%D1%83%D0%B4%D0%B8-%D1%81%D1%8A%D1%80%D0%B1%D0%B8%D1%82%D0%B5", "text": "\"Ще направя луди сърбите в Брюксел, не може да тъчат на два стана, ще се научат да спазват всички европейски правила, ако искат да бъдат част от Европейския съюз. Това ще влезе в доклада за разширение, днес ще сезирам всички органи във външна комисия от която съм част и аз.\" Това заяви евродепутатът Ангел Джамбазки пред Би Ти Ви по повод арестуваните български лекари в Сърбия.    Той определи това, като скандал, който го няма никъде по света. \"Лекарите извършващи хуманитарна помощ да бъдат арестувани. Хората отиват да дават безплатни консултации, никой не е седнал да прави сърдечна операция\", допълни депутатът от ВМРО.   По повод скандалните искания на лидера на ДОСТ Лютви Местан, евродепутатът заяви, че той може да иска всичко пред Сюлейман Гьокче и турското посолство. \"Никой никому не дължи уважение заради произхода, аз не уважавам този човек, защото се крие в турското посолство, той се държи като ехо на Ердоган\", каза още Джамбазки, като допълни че Местан прави всичко това защото няма пари.", "date": "2017.11.13", "title": "Евродепутат се закани: Ще направя луди сърбите!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375173-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%BC%D0%B8-%D1%80%D0%B0%D0%B7%D0%B2%D0%B0%D0%BB%D1%8F%D0%B9%D1%82%D0%B5-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5%D1%82%D0%BE-%D1%81-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0,-%D0%B4%D0%B0-%D0%BF%D0%BE%D0%BA%D0%B0%D0%B6%D0%B5-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D0%B3%D1%80%D0%B0%D0%B4%D0%B8%D0%BB%D0%B0", "text": "\r\n         \r\n   \" \". Това заяви премиерът Бойко Борисов пред журналисти. \r\n   \"Не ги гледам и не ги слушам\", каза премиерът по повод думите на лидера на БСП Корнелия Нинова, която го нарече страхливец. Запитан дали ще отговори на въпроса, поставен от Нинова относно това дали е знаел за обществените поръчки във ВМА, Борисов посочи, че има органи, които се занимават с това. \r\n    Това каза премиерът Бойко Борисов по повод думите на лидерът на БСП Корнелия Нинова от петък в парламента, че е страхливец. Той говори пред журналисти след откриването на изцяло обновената зала \"Фестивална\", която вече се нарича \"Асикс Арена\". \r\n   \r\n   \"Не съм знаел за одитния доклад, ако са знаели за този одитен доклад, да са го уволнили тогава служебното правителство на президента Радев. От къде да го знам аз това. Нито ми е оставяно като документ, нито като информация. В същото време има органи, които с това се занимават.  \r\n   . (на Николай Петров – бел. ред.) В същото време в парламента продължават да стоят хора, които са замесени с наркотрафик, хора, купували гласове и то от затворници, хора, които наричат българите \"дебили\". \r\n    заяви Борисов по повод предстоящият търг за стадион \"Българска армия\". \r\n   \"Отборът им се развива много добре и играе страхотно. Вижда се, че битката за титлата в първата тройка е доста сериозна. ЦСКА е отбор, който може да поддържа 3-4 клуба. Навремето национали бяха резерви на националите в ЦСКА\", каза още премиерът. \r\n   Той отстъпи правото да прережат лентата на новата зала на Ивет Лалова и Габриела Петрова. \"За първи път в тази зала видях лекоатлетическо състезание и заради това се развълнувах толкова днес. Тогава се запалих по този спорт.\", заяви Ивет Лалова. \r\n    Добромир Карамаринов, който е шеф и на родната централа по този спорт. \"Благодаря ви много, че спазихте мъжката си дума и възстановихте тази зала, която от 60 години не беше ремонтирана, заяви Карамаринов. \r\n   \r\n \r\n \r\n \r\n", "date": "2017.11.13", "title": "Борисов: Не ми разваляйте настроението с Корнелия Нинова, да покаже какво е съградила!"}
{"url": "http://www.classa.bg/%D1%81%D0%B2%D1%8F%D1%82/item/375174-%D0%BF%D0%B5%D1%82%D1%82%D0%B5-%D1%83%D1%80%D0%BE%D0%BA%D0%B0,-%D0%BA%D0%BE%D0%B8%D1%82%D0%BE-%D1%81%D0%BC%D1%8A%D1%80%D1%82%D1%82%D0%B0-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0-%D0%BD%D0%B0-%D0%B2%D1%81%D0%B5%D0%BA%D0%B8-%D1%87%D0%BE%D0%B2%D0%B5%D0%BA", "text": "Ние се страхуваме да мислим за смъртта, затова сме свикнали да не засягаме този въпрос изобщо. Опитвайки се да отблъснат от себе си  подобни негативни мисли, хората придават по-голямо значение на актуалните си дела. А всъщност правилното отношение към смъртта ни помага да се научим да ценим истински важните неща.     Всъщност отношението към смъртта е ключова мисъл за човека,  определяща цялата същност на неговия мироглед. Както е казал Платон: “Онези, които са истински посветени на философията, се занимават само с едно нещо – с умиране и смърт”. Понякога, преди човек сериозно да се изправи пред смъртта на близък човек или сериозно да се замисли за смъртта, той не може истински да усеща и да разбира живота.   Древните римляни са казвали:  , като са си напомняли един на друг, че независимо от това колко високо   се издига един човек, той пак си остава смъртен. И за великия Цезар и за робите, резултатът винаги е един и същ. Защото  Земята е планета със 100% смъртност. Не можем да  живеем тук завинаги. Но каквото и да се случва,  има няколко важни неща, на които смъртта може да ни научи.    Усещането за тленност ни помага да използваме своето  време за първостепенни неща. И понеже времето,  което ни е определено, е ограничено, е по-добре да го използвате за това, което считате за най-важно в живота си. Не разменяйте живота за   празни аргументи, негодувание или омраза. Градете, учете се и правете добро. Просто вървете напред благородно и ценете  всеки миг.    В момента на смъртта всеки материален стремеж се превръща във фарс. И всякакви егоистични стремежи губят силата си. Не можем да вземем с нас всичко онова, което е било постигнато или създадено в този свят на материални неща. Но по-важно е друго: дали ние сме използвали нашите умения, за да помогнем на другите, близки или напълно непознати.    Щастлив човек не е този, който има всичко, а този, който може да живее без всичко. Кой, ако не смъртта, може да докаже, че ние наистина не се нуждаем от много от това, за което се борим, тревожим се и заради което не можем да спим. Истински  щастливите хора често осъзнават преходността на света.    Няма значение как съдбата се е  разпоредила с вашата професия, семейство или материални условия. Много по-важно е как се проявявате в тези условия. Ние всички пътуваме във влака от началната до последната гара. Ние не избираме своите спътници, ние не знаем крайната си спирка, но само от нас зависи как се държим по време на пътуването. Може би транспортната полиция ще ни отведе по средата на пътя, или пък може би другите пътници ще плачат, когато се разделят с нас.  Ние сме свикнали да действаме и да се борим за своите цели и да следваме мечтите си. Но понякога, колкото и да се опитваме, не можем да успеем. Това е така, защото не всичко зависи от нашата воля. Ето защо е толкова важно да можете да издържите ударите на съдбата и да се освободите от онова, което преди това сте смятали за най-важно. Смъртта идва без да пита никого и често това се случва  неочаквано. За да не изгубите опората под краката си, трябва да се научите да се освобождавате от привързаностите си … Разбира се, всеки човек определя сам  за себе си отношението си към смъртта. И вероятно най-трудно  е  за онези, които смятат, че смъртта е краят на всичко. За тези, които вярват в смъртта, като в преход  между различни светове (състояния), това не е толкова болезнено. Но, както казва Йохан Гьоте казва: ", "date": "2017.11.13", "title": "Петте урока, които смъртта преподава на всеки човек"}
{"url": "http://www.classa.bg/%D1%81%D0%B2%D1%8F%D1%82/item/375175-%D0%B3%D1%8A%D1%80%D0%BC%D0%B8-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D0%BE%D0%B1%D0%B8%D1%81%D1%82%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD", "text": "      Днес обяви оставката си Кимбърли Фрид, неин главен изпълнителен директор. Според CNN e предупредил служителите, че до края на годината компанията вече няма да съществува.   Преди това, на 30 октомври Тони Подеста, неин основател и лидер, обяви своята оставка във връзка с криминалното разследване срещу него за необявени тесни връзки и лобизъм в подкрепа на прогонения от Украйна проруски експрезидент Янукович, НА руски банки под санкции, както и за такава съвместна дейност с Манафорт, бившия предизборен съветник на Тръмп.   Братът на Подеста оглавяваше щаба на Хилъри Клинтън.   За “Podesta Group” аз имам редица постове през годините, понеже лобистката компания обслужваше също така и нашата страна, както и родни политици.   Отделих широко място на нея и във връзка с офшорните разкрития в “Панамските досиета” и присъствието на братята Подеста в изтеклата в “Уикиликс” кореспонденция на Демократическата партия и Хилари Клинтън.   Сега се прави опит да се създаде нова компания, необременена от тази “слава”. Спорно е дали доскорошните клиенти на “Podesta Group” ще гравитират към нея. При лобизма важното е в личните контакти, а дискредитираните хора ги загубват със страхотна скорост.     На снимката: Тони Подеста  ", "date": "2017.11.13", "title": "Гърми най-голямата лобистка компания във Вашингтон"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375176-%D0%BD%D0%B5-%D1%81%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B2%D1%8A%D0%B2-%D0%B2%D0%BC%D0%B0", "text": "Военно-апелативната прокуратура не е намерила нарушения във ВМА, става ясно от постановление, изпратено и до медиите. Повод за него беше казус с бившия началник на болницата и доскорошен здравен министър Николай Петров, заради който той подаде оставка. Повторната проверка бе по одитен доклад на Министерството на отбраната, в който се обсъжда законосъобразността и ефективността на извършените дейности по управление и контрол на бюджетните и други средства за период от три години. Както софийската военна прокуратурата, така и горната инстанция не е намерила достатъчно данни за извършено престъпление от длъжностни лица от ВМА, пише в становището. При извършения служебен контрол е установено, че първоначалната проверка е непълна, а наблюдаващият прокурор не е осъществил необходимия контрол над работата на военния следовател. За това се стига и до повторна проверка. От военно-апелативната прокуратурата обаче предлагат наблюдаващият прокурор Адалберт Кръстев да бъде дисциплинарно наказан за формално извършване на началната проверка по случая. И въпреки че не са намерени данни за престъпление, военните прокурори пращат случая на АДФИ заради констатирано нарушение по правилника за прилагане на закона за обществени поръчки.", "date": "2017.11.13", "title": "Не са намерени нарушения във  ВМА"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375177-%D1%81%D0%B5%D0%B3%D0%B0-%D0%BF%D1%8A%D0%BA-%D0%B1%D0%B8%D1%82%D0%BA%D0%BE%D0%B8%D0%BD%D1%8A%D1%82-%D0%BF%D0%BE%D0%B5%D0%B2%D1%82%D0%B8%D0%BD%D1%8F", "text": "След като в края на миналата седмица само зa двe дeнoнoщия ĸypcът нa битĸoйнa cпaднa c oĸoлo $1000, през уикенда ocнoвнaтa ĸpиптoвaлyтa в cвeтa пpoдължи дa пoeвтинявa. В неделя ĸypcът се понижи c още около $1000, след като анулирането на технологичния ъпгрейд подтикна някои потребители да се откажат от криптовалутата. Цената спадна с 9,5% от края на деня в петък, като увеличи понижението си от рекордната си стойност от миналата седмица до 29%. Същевременно конкурентът биткойн кеш, който се раздели с оригиналния биткойн през август, повиши цената си с почти 40 процента от петък. Πpичинитe зa pязĸoтo пaдaнe нa ĸypca на биткойна според анализаторите ca няĸoлĸo - paзнoглacиятa нa гoлeмитe yчacтници в пpoeĸтa, oтмянaтa нa oтдaвнa oчaĸвaнaтa пpoмянa нa пpoгpaмния ĸoд, ĸoятo би дaлa възмoжнocт зa cпecтявaнe нa пoвeчe \"бeзплaтнa\" ĸpиптoвaлyтa, както и разочарованието на някои от инвеститорите, които зaпoчвaт дa ce зaнимaвaт c дoбивa нa дpyгa цифpoвa вaлyтa. Eĸcпepти от Сіtіgrоuр смятат, чe cъвceм cĸopo peнтaбилнocттa нa създаване на битĸoйни щe cлeзe дo нyлaтa. Това ще се случи, защото дoбивът щe бъдe иĸoнoмичecĸи изгоден само aĸo ĸypcът нa валутата дocтигнe $300 000, ĸoeтo eдвa ли e възмoжнo.", "date": "2017.11.13", "title": "Сега пък биткоинът поевтиня"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375179-%D0%BB%D0%B8%D1%82%D1%83%D1%80%D0%B3%D0%B8%D1%8F%D1%82%D0%B0-%D0%BD%D0%B5-%D0%B5-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB", "text": "Папа Франциск се обърна към вярващите и към свещениците с молба да оставят мобилните си телефони в джоба и вече да не снимат по време на литургия, която според него \"не е спектакъл\", предаде Франс прес. На седмичната си обща аудиенция пред хиляди вярващи на площад \"Св. Петър\" аржентинският понтифик спомена онзи момент от литургията, в който свещеникът възгласява: \"Да издигнем сърцата си нагоре\". \"Той не казва \"да издигнем телефоните си, за да снимаме\". Не, това е грозна работа\", добави Франциск. \"Това толкова ме натъжава, когато служа тук на площада или в базиликата и виждам тъй много вдигнати мобилни телефони. Не само черкуващи се, но и духовници, дори епископи. Но моля ви! Литургията не е спектакъл\", цитира думи на папата АФП.", "date": "2017.11.13", "title": "Литургията не е спектакъл"}
{"url": "http://www.classa.bg/%D1%81%D0%B2%D1%8F%D1%82/item/375169-%D0%B2-%D1%80%D1%83%D1%81%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%B5%D0%B1%D0%B5-%D0%BB%D1%8A%D0%B2-%D0%BD%D0%B0-50-%D1%85%D0%B8%D0%BB%D1%8F%D0%B4%D0%B8-%D0%B3%D0%BE%D0%B4%D0%B8%D0%BD%D0%B8,-%D0%BD%D0%B0%D0%B4%D1%8F%D0%B2%D0%B0%D1%82-%D1%81%D0%B5-%D0%B4%D0%B0-%D0%B3%D0%BE-%D0%BA%D0%BB%D0%BE%D0%BD%D0%B8%D1%80%D0%B0%D1%82", "text": "Местни жители откриха в Якутия останките на много добре запазено пещерно лъвче, замръзнало преди 50 хиляди години, съобщи сайтът на списание \"Лайф\", цитирано от БНР.   На специалистите им предстои да установят при какви обстоятелства е загинало. Останките на 45-сантиметровото бебе на пещерен лъв са с тегло около четири килограма.   Ако неговата ДНК се е запазила в добро състояние, то руските учени се надяват, че в бъдеще ще може да бъде клониран пещерен лъв.", "date": "2017.11.13", "title": "В Русия откриха бебе лъв на 50 хиляди години, надяват се да го клонират"}
{"url": "http://www.classa.bg/%D1%81%D0%B2%D1%8F%D1%82/item/375164-%D1%82%D1%80%D1%8A%D0%BC%D0%BF-%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D1%8F-%D0%BE%D0%B1%D0%B8%D0%B4%D0%B8%D1%82%D0%B5", "text": "Американският президент Доналд Тръмп отново се обърна към лидера на Северна Корея, Ким Чен-ун, чрез своя акаунт в Twitter, този път питайки за обидите, които Пхенян му е посветил. \"Защо Ким Чен-ун ме обижда викайки ми \"старец\", когато аз никога не към го нарекъл\"нисък и дебел\"? Е, добре, аз се опитвам да ти бъда приятел, а може би някой ден да го постигна!\", пише Тръмп. По-рано тази седмица, в навечерието на първото посещение на американския президент в Южна Корея, севернокорейските медии нарекоха американския президент\" луд старец\", чиито действия биха могли да започнат ядрена война. \"Никой не може да предвиди кога лудият старец в Белия дом ще подивее и ще започне ядрена война срещу Северна Корея\", написа севернокорейската държавна агенция ККНА. Тръмп, от своя страна, засили реториката си срещу Пхенян от деня, в който започва 12-дневната си обиколка в Азия. Президентът заяви от Токио (Япония), че \"ерата на стратегическото търпение е в края си\", добавяйки, че забранените ядрени опити, ракетите, които летят над Япония и други заплахи за сигурността на цивилните от севернокорейците \"вече не ще се толерират\".", "date": "2017.11.13", "title": "Тръмп не забравя обидите"}
{"url": "http://www.classa.bg/%D1%81%D0%B2%D1%8F%D1%82/item/375166-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%B5-%D0%BD%D1%83%D0%B6%D0%B5%D0%BD-%E2%80%9D%D1%80%D1%83%D1%81%D0%BA%D0%B8-%D0%BD%D1%8E%D1%80%D0%BD%D0%B1%D0%B5%D1%80%D0%B3%E2%80%9D,-%D0%B2%D1%8A%D1%80%D0%B2%D0%B8%D0%BC-%D0%BA%D1%8A%D0%BC-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0", "text": "  Русия загуби 20 век. На Русия и е нужен ”Руски Нюнберг”. Най-голямата загуба не са нито парите, нито на територии, а човешката деградация. Реформи са невъзможни без десъветизация на страната. Това казва известният руски философ и социолог проф. Игор Чубайс в дните, когато Русия отбелязва 100 годишнината на Октомврийските събития от 2017 г. Игор Чубайс е уверен, че без националното предателство на Ленин през 1918 г. Втората световна война щеше да е невъзможна, а съветската власт не само спира развитието на Русия но и прекъсва приемствеността с хилядолетната история на държавата. Той е категоричен, че немски и финландски отряди са превзели Зимния дворец в Петроград, а не матроси и войници.     - Ленин нарича 25 октомври 1917 г. \"преврат\", този термин той употребява неведнъж в своите стати. Статусът си на \"велика революция\" Октомври получава благодарение на Сталин, десетилетия след идването на власт на болшевиците. Но към реалния характер на протичащите събития, всичко това е имало косвено значение.   Революция е това, което е станало през февруари 1917 г., когато Николай Втори се отрича от престола и властта преминава във Временното правителство. Революцията не е от тези мероприятия, което става един път на половин година.   Без съмнение е вземането на властта в резултат на въоръжен заговор на властта в руската столица. Това събитие отзнаменува най-страшната катастрофа в историята на Русия, която е сравнима само с татаро-монголското иго.     - Към края на 70-те години на 19 век Русия, заедно с Британия, става най-голямата държава на планетата. Но в Кримската война тя за първи път от 100 години е победена. На това държавата реагира с много реформи: селска, военна, правова, университетска. До 1917 г. ние имахме най-високи темпове на икономически развитие в света - 10-12% ръст на БВП. В страната се бележи демографски скок.    Приносът на Русия в агроекспорта е 40%. Ддостиженията на руската култура даже болшевиките не можаха да фалшифицират- Сребърния век на поезията, системата на Станиславски и музиката се говори и до днес. 18 випускници на руски гимназии и университети, прокудени от страната след Октомври, станаха Нобелови лауреати. В Петербург и Москва работеха финландски гастарбайтери, през 1914 г. в столицата започва строителството на метрото. Част от медицина е безплатна. През 19 век по политически причини са осъдени на смърт 41 души, докато през първите 35 години на болшевизма живота си губят 65 млн. В 20 век Русия влезе с претенциите на световен лидер.     - Икономическият ни триумф вървеше успоредно с кризата в сферата на идеите. В основата на нашата държава, както и на европейските ни съседи, беше вярата. Тоест императорът е определен от Бога и негов месия на земята. Ала в края на 19 век и началота на 20 започва криза и на християнството.   Това води до промяна на целия обществен живот, неговото ускорение, преход от феодализма към капитализма. Идват и успехите в естествознанието, които водят до научно-техническата революция на 20 век. Познанието на света оставя Бога на втори план, но както предупреждаваше Достоевски: \"Ако няма Бог, е позволено всичко\". Русия чу това и се стигна до февруарската революция през 1917 г. същността на която бе преходът от  религиозна към гражданска легитимация на държавата.    Главният лозунг на Февруари бе - всеобщи и свободни избори, които да определят бъдещето на страната. Но Временното правителство забави изборите и от това спечелиха болшевиките. На 25 октомври те превзеха Зимния дворец с обещанието в скоро време да се проведат избори. В двореца ги вкараха не хиляди матроси и войници, както пишеше в съветските учебници, а финлански и немски специални отряди, които трудно пробили женския батальон и юнкерите, които охранявали временното правителство.   Изборите са на 12 ноември 1917 г. и болшевиките са ужасени, след като получават едва 23% от гласовете. Народът не подкрепя Ленин и партията му, но болшевиките навсякъде укрепвали властта на Съветите и издавали декрети. И когато на 18 ноември на Учредителното събрание делегатите обявили за незаконни болшевишките декрети,  чекистите разгонили парламента , сложили катинар на Таврическия дворец и стреляли с картечници по работниците. От този момент властта в Русия е незаконна и доктаторска или както я определя Ленин \"от нищо неограничена, от никакви закони и правила, опираща се на насилие\".     - Да започнем с това, че през първата световна война Германия претърпя тежки загуби, като воюва на два фронта. Немците загубиха 50% от БВП, французите - 30%, а Русия - 20% / до началото на Гражданската война/. На Кайзера му беше необходимо да се избави поне от единия фронт. След 17 февруари 1917 г., когато Русия продължава войната, болшевишките водачи се върнаха от Швейцария в Петроград. Някъде от февруари 1917 временното правителство започва да събира доказателства за работата на болшевиките за \"германскка поръчка\".    Следствените материали, унищожени след Октомврийския преврат, са около 21 тома. Бил подписан указ за арест на Ленин, съдебното заседание било назначмено за октомври. И пломбираният вагон с милионни дойче марки не е мит.     - Абсолютно. Болшевиките станали причина за поражението на Русия. С други думи поражението на Русия в Първата световна война е следствие от националното предателство на болшевиките.     - Причини много, една от тях е безграничната жестокост. Ленин и Троцки са фанатици. Те казват - нека 90% от руснаците да загинат, но 10% ще живеят при комунизма. Към \"светлото бъдеще\" те вървяха с терор и с непознатата в руската история силова структура - ВЧК. Русия за тях е експериментална площадка в огъня на световната революция.    Ето и цифри. Когато през 1918г. е убит ръководителя на на Петроградското ЧК Мойсей Урицкий, започва червен терор и без съд са убити 10 000 души. А след покушението на Алексадър Трети, в което участва и Александър Улянов, са разсреляни 5 души и десетина получили различни срокове каторга и изселване.   По време на гражданската война жертвите са 15 млн., по време на изкуствено създадения глад си отиват 14,5 млн., ГУЛАГ, депортацията на цели народи, взема живота на 6 млн. души. През 1917 г. Русия е 185 млн., а през 2015 - 143 млн.     - Не нашият народ се е съпротивлявал. Вижте хронологията:   През 1920 г. - селската война - \"антоновщина\", въстанието в Кронщат   През 30-те години - селски бунтове в цялата страна   През 40-те - народни бунтове в Новоросийск, Оренбург, Славянск   През 60-те - Краснодар, Киров, Новочеркаск   През 70-те - в Новомосковск, Душанбе, Алма Ата, Якутск   От края на 50-те до средата на 80-те има десидентски протести.   Но през всичките тези години се славеха ударниците във вестниците, звучаха бодрячески песни, вървяха филми за нашия щастлив живот.     - Подозирал е, разбира се. Иначе щеше ли да ги има опитите, да се разруши тази власт? Друг е въпросът, че да се премириш с поражението, да се откажеш от идеите, които са набивани в главите 70 години, е доста сложно. Затова продължаваме да живеем в една квазидържава, със същата самоназнаваща се номенклатура и вождове. И какви са изводите? Днес можем категорично да кажем, че Русия загуби 20 век!   Обещанието да се построи комунизма се реализира като разпад на държавата, загуба на 5,5 млн. кв. км. територия, което представлява територията на 10 Франции. Населението към 2000 г., по прогнозите на Димитър Менделеев от 1900-та година, трябва да е 593 млн., а сме с 450 млн. по-малко. Изчезнаха създадения с огромни усилия Коминтерн, социалистическия лагер, СССР, КПСС. Комунизмът никой не го видя / освен някои партийни работници/.   Поддръжниците на съетската квазидържава превъзнасят победата във Втората световна война и спасението на Европа от фашизма. Но митологията бързо се изпарява, когаго погледнем фактите и документите. Без болшевишката власт, втората световна война щеше да е невъзможна. Русия щеше да е сред победителите, а не като Германия. И шансовете на Берлин да започне война на два фрона без съюза със Сталин биха били равни на нула. Самият Сталин пък и другите съветски ръководители признават, че без помощта на САЩ и  Англия СССР можеше и да загуби войната. Победител бе не са СССР, а 53 страни от антихитлеристката коалиция.   А на възхваляващите съветското ще попитам да обяснят, защо Източна Прусия, която влезе в състава на СССР като Калининградска област, не надмина по икономичски показатели победената Германия? Защо Южен Сахалин и Курилите не надминаха атакуваната  с атомни бомби Япония? Защо учителите и докторите в днешна Русия получават по 150 долара, а в победените страни десетки пъти повече....     - Още през 2012 г. експертите прогнозираха, че 2017 г. е последна година за руската икономика, ако няма реформи. Но реформи са невъзможни без демонтаж по вертикала, без десъветизация на страната. Експертите уточняват, че през 2017 г. доходите от бюджета ще се изравнят с държавния дълг. Вижда се, че летим към необратима икономическа катастрофа.   И не на последно ммясто, най-голямата загуба не са нито парите, нито на територии, а човешката деградация. Всичките 95 години съветска власт са несъвместими с морала и интелекта, със самото съществуване на активните и порядъчните хора. Тях ги съдят, убиват, уволняват. Но те държат на своята страна до последно.   Само едно поколение за цяло столетие можа да се реализира - наричат се \"шестдесетници\", останалите са безлични. Надявам се , че през следващите година, година и половина у нас ще има фундаментални промени. Предстои ни мирен демонтаж на съществуващата система, нужен ни е \"Руски Нюрнберг\", нужна ни е приемственост от историята на Русия и споделяне на западния и световния опит. Необходима е поддръжка на нашите съотечественици, които бяха принудени да напуснат Русия. Игор Чубайс е роден в Берлин в семейството на военнослужещ. През 1972 г. завършва философския факултет на Лениградския университет, а след това аспирантура в Института по социология на Академията на науките. Доктор е на философските науки. През 80-90-те години е един от лидерите на неформалното демократическо движение. През 2006-2012 г. е водещ на програми на няколко руски радиостанции. Автор е на повече от 15 книги и 200 статии. Днес е професор в Московския икономически институт.", "date": "2017.11.13", "title": "На Русия и е нужен ”Руски Нюрнберг”, вървим към икономическа катастрофа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375167-%D1%81%D0%B2-%D0%B9%D0%BE%D0%B0%D0%BD-%D0%B7%D0%BB%D0%B0%D1%82%D0%BE%D1%83%D1%81%D1%82,-%D0%B0%D1%80%D1%85%D0%B8%D0%B5%D0%BF-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%BF%D0%BE%D0%BB%D1%81%D0%BA%D0%B8", "text": "Великият отец на Църквата свети Иоан Златоуст се е родил в 347 г. в Антиохия. Като получил добро за времето си образование под ръководството на майка си, отличаваща се с ум и добродетелен живот жена, свети Иоан го завършил в школата на известния ритор Ливаний; след като за кратко време бил адвокат, свети Иоан се заел с изучаването на християнското богословие под ръководството на антиохийския епископ свети Мелетий. Иоан Златоуст завършил при Картерий, най-добрия християнски учен от това време, и при Диодор, впоследствие епископ Тарсийски.   След това Иоан се отдалечил в пустинята и прекарал отначало четири години с други монаси, а след това две години в пълно уединение. В пустинята Иоан Златоуст написал \"Слово за свещенството\" по повод укорите на неговия другар - епископ Василий за бягството на Златоуст от епископството. Това слово, най-добро от светоотеческите писания, изобразява какъв трябва да бъде християнският пастир и какви са задълженията му.   Разстроеното от подвизи здраве накарало Иоан да напусне пустинята и да се върне в Антиохия. В 381 г. той бил посветен за дякон и посещавал богатите, измолвайки подаяния за бедните, на които той, обхождайки домовете, раздавал милостиня. При това сам виждал картините на нищета и глад в богатия град, което, поразявайки любещата дуща на Златоуст, намирало израз в проповедите му, дишащи любов, особено към обидените и угнетените.   Своите проповеди, събиращи огромно множество слушатели, свети Иоан произнасял не по-малко от два пъти в седмицата, а понякога и всеки ден; голяма част от тях той произнасял без предварителна подготовка, и силата на проповедническия му дар била толкова голяма, че слушателите нерядко, според обичая на времето, прекъсвали поучението с ръкопляскания. Но често увещанията и изобличенията на проповедника предизвиквали у тях сълзи и стонове на разкаяние.   Най-добрите проповеди, произнесени от Златоуст в Антиохия, били тези 19, които казал след свалянето на намиращата се на улицата статуя на императрица Плацила от недоволните от новия налог антиохийци. Такова оскърбление на величеството заплашвало града с пълно изтребление; епископ Флавиан се отправил към императора да ходатайства за града и в негово отсъствие смутеното паство утешавал златоустият проповедник.   В 397 г. Иоан, смирен Антиохийски презвитер, бил избран за архиепископ на Константинопол, по указание на приближения на императора велможа Евтропий. Поради страх, че антиохийците няма да пуснат любимия свещеник да си отиде, Иоан Златоуст бил изведен от града с измама. Тежко бреме наложил върху себе си Иоан със сана на Контантинополски епископ.    Чуждият и неизвестен на двора и велможите епископ, неустройващ пирове, както правели неговите предшественици, и сам неходещ на тях, възбуждал против себе си недоволството на мнозина. Недоволно било и духовенството на столичния град, разпуснато и непривикнало към необходимата дисциплина, която му наложил Златоуст.   Голяма част от парите, отпускани за негова издръжка, свети Иоан давал за бедните и построил в Константинопол няколко болници и приюти. Любовта на свети Златоуст към бедните, подтиквайки го да увещава богатите към даване на милостиня и да ходатайства за нямащите, възбудила недоволство сред състоятелните слоеве на населението - започнали да обвиняват светия архиепископ в предизвикване на вражда у бедните към богатите. Свети Златоуст настроил против себе си и императрица Евдоксия, която в Златоустовото изобличение на разкоша и суетността на константинополските жени видяла намек за себе си.   Всичко това довело до факта, че в 403 г. бил съставен събор от личните врагове на свети Златоуст, известен в историята под името \"събор под дъба\", който несправедливо осъдил Златоуст (между другото и за това, че той \"не познава гостоприемството\"), след което бил изпратен на заточение.    Но последвалото след това възмущение от страна на народа и страшното земетресение, в което Евдоксия видяла израз на Божия гняв за гонението на невинния архиепископ, заставили императрицата да върне Златоуст. Но тъй като и след завръщането си Иоан не променил начина си на живот, изобличавайки пороците на двора и защитавайки бедните, в 404 г. го постигнало второ заточение. В началото той прекарал две години в Кукуза в Армения, откъдето го изпратили на заточение на друго място, но по пътя той починал (14 септември 407 г.), с думите: \"слава Богу за всичко!\".   Творенията на свети Иоан Златоуст още в IV и V век придобили голяма известност в целия християнски свят: те се пазели като скъпоценност в царските чертози и се изписвали със златни букви. Много от тях не са достигнали до наши дни, но от него са се запазили толкова съчинения, колкото от никой друг отец и учител на Църквата. По гръцкия часослов всички творения на Иоан Златоуст, достигнали до наши дни, наброяват до 1447, и 244 писма.   Най-голямата част от запазилите се творения на Иоан Златоуст са проповеди и църковни беседи. Проповедите на свети Иоан поразяват със своята стройност, дълбочина на мисълта и разнообразие на съдържанието. \"Не говоря за другите - пише свети Исидор за Златоуст, - сам Ливаний, толкова известен със своето красноречие, се изумявал от езика на знаменития Иоан, от изяществото на мислите и силата на доказателствата\".   За най-добри от проповедите на свети Иоан Златоуст справедливо се смятат беседите към антиохийския народ за статуите, словото за Евтропий, словото \"за бедните\", словото след напускането на столицата и след завръщането в столицата, похвалните слова за апостол Павел. В своите проповеди Златоустият учител предлагал наставления за почти всички частни предмети на християнския живот.   Освен това в продължение на цялото си обществено служение той обяснявал в беседи Свещеното Писание, предимно Новия Завет. Всяка от обяснителните беседи на Златоуст се състои от две части: в едната той се занимава с обяснение на текстовете от словото Божие, а в другата предлага нравствени наставления.   Собствено догматическите съчинения на свети Иоан Златоуст не са много и всички те са проникнати от грижата му за нравственото изправяне на вярващите. Сред последния вид съчинения трябва да отбележим книгата до Стагирий, в която се разглежда въпросът, защо страданието постига и праведниците, независимо от съществуването на Божия Промисъл.   Заслужават внимание и 5 слова за непостижимото, произнесени като изобличение на еретиците аномеи, които се стремели въз основа на собственото си мъдруване да обяснят отношението на Бог-Отец към Бог Син и учели, че Син Божий е тварно същество и е сътворен от Отца от нищото.   Освен това забележителна е и книгата на Иоан Златоуст за Светия Дух по учението за изхождането на Светия Дух от Отца.   В съчинението против иудеите и езичниците се доказва Божествеността на християнското учение с изпълнението на пророчествата и действията на християнското благовестие върху сърцата на хората, а в Осем слова против иудеите се показва, че иудейските обреди са отменени и поради това извършването им сега означава да се постъпва против Божията воля.   Свети Иоан Златоуст е славен и с това, че е учредил особен чин на литургията, която и сега носи неговото име [виж Св. Литургия, Pravoslavieto.com]. Свети Прокъл, ученик на Златоуст и впоследствие един от приемниците на Константинополската катедра, пише за този чин на литургията, установен от светеца:   \"Св. Василий (Велики), постъпвайки с хората като с немощни, представил литургията в съкратен вид. След немного време нашият отец, златният по език Иоан, от една страна, като добър пастир, ревностно грижейки се за спасението на овците, и, от друга, имайки предвид слабостта на човешката природа, се решил да изтръгне из корен всеки сатанински предлог. Затова той, пропускайки много, учредил извършването на литургията в още по-съкратен вид\".   Съкратената от Иоан литургия първоначално не съдържала в себе си всички песнопения, които съдържа сега, но те не изменили съществено реда на литургията.     Св. Йоан Златоуст, светилото на света, учителят на вселената, стълбът и опората на Църквата, проповедникът на покаянието, се родил около 347 г. в Антиохия. Баща му Секунд заемал висока длъжност в императорската войска. Той бил починал, когато Йоан бил още малко дете. Майка му Антуса била 20-годишна, когато останала вдовица, но не пожелала да встъпи във втори брак и посветилa целия си живот да възпитава своя син. Известният по онова време учен езичник Ливаний, като научил за добродетелите, които украсявали душата на Антуса, се провикнал: \"Какви удивителни жени се срещат между християните!\"   Благочестивата Антуса искала нейният син да получи високо образование. За да постигне това, тя изпратила Йоан при споменатия учен Ливаний, който имал прочута школа в Антиохия. Ученикът скоро проявил своите изключителни способности и Ливаний се удивлявал на неговите успехи. Запитан, кого би посочил за свой заместник по красноречие, Ливаний отговорил: \"Бих искал след мене да назнача Йоана, но християните ни го отнеха\". След като завършил образованието си при езическите учени-философи, Йоан станал адвокат и постъпил на гражданска служба - защищавал разни съдебни дела. Покрай другите и той започнал да се увлича в светски развлечения - посещавал театри и състезания, взимал участие в езическите празненства, но това не продължило дълго. Йоан скоро изменил начина на живот. Започнал да изучава Свещеното Писание и, изпълнен с любов към Бога, прекарвал по-голямата част от времето си в молитва.   Като узнал за дарованията на Йоан, Антиохийският епископ св. Мелетий се постарал да го привлече близо до себе си. Тогава Йоан бил на 26 години, но още не бил кръстен. Св. Мелетий извършил над него св. Тайнство Кръщение и го причислил към клира. Като приел кръщение, Йоан започнал зорко да бди над себе си и се стараел да живее достойно за званието християнин. Любовта му към Бога и желанието да Му посвети целия си живот все повече укрепвали в сърцето му. Той пожелал да стане монах и заедно със своя приятел Василий (не св. Василий Велики) да остави напълно света. Но с молби и сълзи майка му, която почувствала, че ще остане съвсем самотна, го отклонила от изпълнение на това намерение.   Йоан бил определен за четец при Антиохийската църква. И чак след смъртта на майка си той раздал своето имение на бедните, освободил робите, отишъл в пустинята и се посветил напълно на монашески живот. Често се виждал с приятелите си Василий и Теодор, които също се поселили в пустинята. Теодор впоследствие напуснал пустинята и се върнал в света. Тогава Йоан му написал няколко увещателни писма, като го убеждавал да се завърне към предишния си пустинен живот. Тия писма, пълни със сила и красноречие, били първите духовни творения на Йоан. Скоро подир това той написал книгите си \"За свещенството\" и \"За сърдечното съкрушение\".   Св. Йоан постъпил в един манастир близо до Антиохия, където преживял четири години под благодатното ръководство на един благочестив старец, като понасял лишения, изпълнявал възложените му послушания и се стараел да победи всички наклонности към светския живот.   Добродетелите, подвизите и високата мъдрост на Йоан го прославили, и множество народ почнал да идва при него за съвет и изцерение, понеже Господ му дал чудотворна сила. Йоан церил и душевни и телесни недъзи. Когато изцерявал болните, той ги съветвал да водят благочестив и добродетелен живот.   Като поживял четири години в манастира, Йоан почувствал нужда от по-голямо усамотение и се поселил самичък в една пещера. Но строгият живот и лишението от що-годе питателна храна съвършено го изтощили и разстроили здравето му. След две години той се завърнал в Антиохия. Св. Мелетия го посветил в дяконски чин (380 г.), а неговият приемник св. Флавиан го ръкоположил за свещеник (386 г.).   Като свещеник в Антиохия служил дванадесет години. Бил прочут проповедник. Случвало се да проповядва по няколко пъти в седмицата. Неговите поучения действали силно върху слушателите. Привлечени от красноречието му, те започнали масово да посещават храма, в който той проповядвал. Йоан обяснявал на слушателите християнските изисквания, укрепявал ги във вярата, изтъквал нуждата от добри дела. Особено любима тема на неговата проповед била тая за милосърдието.   Веднъж, когато Йоан проповядвал както винаги красноречиво и въодушевено, една жена, възхитена от всестранните му богословски познания и от красивата му реч, го прекъснала и извикала: \"Златни ти уста, Йоане, бъди благословен!\" И оттогава започнали да го наричат \"Златоуст\".   В 397 г. умрял Цариградският архиепископ Нектарий. За избор на нов патриарх пристигнали в Цариград мнозина презвитери, които мечтаели за катедрата. Император Аркадий Речник, син на Теодосий Велики, по внушение на своя приближен царедворец Евтропий, решил да постави за Цариградски архиепископ Йоан. Жителите на Антиохия се възпротивили. Те не искали да се лишат от обичния си презвитер-проповедник. И за да не стане вълнение всред народа, Йоан тайно бил изведен от града. Като пристигнали в Цариград, Йоан бил ръкоположен за епископ.   След встъпване на архиепископския цариградски престол, първа негова грижа било духовенството - неговото духовно издигане. Давал им личен пример, подпомагал бедни и болни. Близо до църквата построил болница и поверил грижите за нея на опитни свещеници. Любовта му към бедните нямала граници, затова в своите проповеди той често говорел за милостиня и убеждавал богатите да делят средствата си с бедните братя. Останалото си време св. Йоан посвещавал на молитва и изучаване на Свещеното Писание. Той написал тълкуване на свещените книги, изложил чина на божествената литургия, известна под името \"Златоустова\".   Както в Антиохия, така и в Цариград красноречието на Йоан привличало все повече и повече слушатели. Много грижи полагал той за разпространението на Словото Божие и в най-отдалечените страни. Пращал проповедници да просвещават готи и скити; изпращал мисионери и при славянските племена, които живеели в Тракия; благочестиви монаси отправял във Финикия и Персия; грижил се за превеждането на свещените книги на разни езици.   Трудовете на добрия пастир не останали без последствия. Благочестието на цариградските жители значително се усилило. Живото и пламенно слово на Йоан възбуждало в сърцата на слушателите любов към добродетел и отвращение от злото. Простият народ твърде много обикнал Йоан и се стичал да го слуша. Обаче тия, които той изобличавал в своите проповеди, започнали да негодуват срещу него. В числото на неговите недоброжелатели се наредили и отлъчени от сан свещеници.    Те говорели, че Йоан е лош, гневлив, зъл и горд, че в своите проповеди той не толкова съветва, отколкото укорява и обижда.   Скоро в лицето на императрица Евдоксия те си намерили своя покровителка. Евдоксия била необикновено сребролюбива, правила лъжливи доноси, обогатявала своята хазна по разни нечестни начини. Св. Йоан често се застъпвал за онеправданите от нея. Когато той в своите проповеди говорел за лихварството, или против сребролюбието, когато застрашавал със справедливия Божи съд ония, които угнетяват невинните, ограбват имуществата на бедните, тя приемала неговите слова за лична обида и, като намразила Йоан, започнала да търси начин да го отстрани от катедрата.   Няколко пъти тя пращала да му правят предупреждения за неговите смели речи, но Йоан отговарял на пратените:   \"Не мога да не чувам гласа на обидените, стенанията и въздишките на плачещите; не мога да не укорявам тия, които не вървят по правия път! Аз съм епископ и мен ми е поверена грижата за душите на вярващите. Изобличавам беззаконието, бичувам греха на съгрешилия, не назовавам по име никого и уча всички да не правят зло, да не обиждат ближния. Ако съвестта на някой от моите слушатели го изобличава, той трябва да негодува не против мене, а против самия себе си и да се старае да поправи живота си. Ако царицата вижда злото в себе си, тя няма защо да се сърди. Аз няма да престана да говоря в защита на правдата, защото съм длъжен да угаждам на Бога, а не на човеците\".   Често Йоан упреквал цариградските жители за разкошния им живот. Изобличавал стремежа на жените да се кичат повече от допустимото и ги осъждал, че не спазват благоприличие в обноските. Една такава негова реч направила особено впечатление на слушателите. Злонамерени лица донесли на императрицата, че в речта си Йоан изобличил самата нея. Тя се оплакала на императора, влязла във връзка с Александрийския архиепископ Теофил, върл противник на Йоан, който заедно с няколко други епископи свикал против Йоана в цариградското предградие Халкидон известния събор \"Под дъба\". Представили 12 обвинителни точки против Йоана и го призовали на съд.   Св. Йоан не се явил на събора, защото той бил незаконен. Противниците успели да склонят на своя страна слабия по характер император Аркадий, обявили свалянето на Йоан от епископската катедра и го осъдили на заточение.   Св. Йоан бил в църква, когато вестта за осъждането му се разнесла в града. Започнало силно негодувание. Две денонощия народът не допускал стражата да откара на заточение техния любим архипастир. Но блаженият Йоан решил да излезе от църквата и сам да се предаде в ръцете на стражата, която трябвало да го отведе на мястото на заточението. По повод заточението си в препълнения от народ храм той произнесъл трогателна реч:   \"Силни вълни, жестока буря! Но аз не се боя от потъване, защото стоя на камък. Нека беснее морето! То не може да съкруши камъка. Нека се повдигат вълните! Те не могат да погълнат Иисусовия кораб. Кажето от какво да се боя? От смъртта ли? За мене животът е Христос, а смъртта придобивка (Фил. 1:21). От изгубване на имение ли? Нищо не сме донесли на тоя свят, явно е, че и нищо не можем да изнесем (1Тим. 6:7).    Не се боя от бедност, не желая богаства, не се боя от смърт и не искам да живея, освен за вашия успех. Аз за туй говоря за сегашното мое положение, възлюбени, за да ви успокоя. Никой на може да ни раздели. . . Не се тревожете от това събитие, покажете ми в едно вашата любов - в непоколебимата вяра. Аз имам залог от Господа и не се осланям на моите сили. Имам Неговото Писание и то ми е опора, то ми е крепост, то ми е спокойно пристанище. Нека цялата земя се разбърка, имам Писанието, него чета аз, и словата му са за мене стена и ограда. Кои са тези слова? \"Аз съм с вас през всички дни до свършека на света\" (Мат. 28:20). Христос е с мене! От кого да се боя?. . . И ние се разделяме по място, но чрез любов сме съединени, дори смъртта не може да ни разлъчи. Макар и да умре тялото ми, но душата ми е жива и ще си спомня за вас - за тоя народ тук\".   Като свършил речта си, Йоан разпуснал народа и се предал в ръцете на дворцовата стража. Всред народа настанал силен смут: гръмогласно порицавали решенията на незаконния събор \"Под дъба\" и роптаели против обвиненията срещу Йоан. Обкръжили царския дворец и искали завръщането на своя архипастир. Но при все това св. Йоан бил отведен вече от града. Следващата нощ станало земетресение. Изплашена от земетресението и от народния смут, императрицата помолила царя да възвърне Йоан. Изпратили конници да го настигнат и върнат. Тогава целия народ ликувал. Всички излезли да посрещнат своя обичан архи пастир.   На следния ден той служил в храма, произнесъл тържествено слово и прочел писмото на царицата, която го викала обратно в Цариград. Гръмки ръкопляскания и радостни викове прекъсвали словото му.   Св. Йоан свикал в Цариград събор от 70 епископи, които обявили определението на събора \"Под дъба\" за недействително и възвърнали правата на Йоан. Враговете му за известно време се смирили, но това не било задълго. Не минало много време и те въстанали с нова сила. На площада близо до църквата била поставена сребърна статуя на царицата. Започнали шумни игри и зрелища, които смущавали молещия се в църквата народ. В една своя реч Йоан говорил против това зрелище, с което раздразнил отново Евдоксия. Словото си той започнал: \"Пак беснее Иродиада, пак иска главата на Йоана\".   Евдоксия изтълкувала тия думи за себе си и свикала нов събор, който в течение на 10 месеца разглеждал обвиненията против Йоан. Най-после, въпреки всичката незаконност, Йоан бил осъден и враговете му успели да внушат на императора да го отстрани от катедрата и да го изпрати на заточение, което станало на Велика събота, пред Пасха. За мястото на заточението му бил определен град Никея, за където и бил поведен. През нощта в Цариград избухнал пожар и унищожил много обществени сгради и частни домове. Враговете на Йоан наклеветили привържениците му като виновници за пожара и мнозина от тях подложили на изтезания.   Не задълго останал Йоан в Никея - преместили го в Кукуз (Армения). По пътя той търпял най-различни унижения, но жителите на Кукуз го приели с любов. Негови почитатели от Цариград и Антиохия започнали да го посещават, като му носели пари и ценности, които светецът раздавал на бедните, откупувал пленници и подпомагал страдащи. И тук той проповядвал словото Божие, написал много писма до свои познати, много от които са запазени до днес.   В Кукуз св. Йоан престоял две години. Враговете му, като узнали, че той е приет радушно, започнали отново интриги срещу него и накрай било заповядано да бъде преместен в един малък град на брега на Черно море. Била издадена тайна наредба да се отнасят жестоко с него. В продължениена три месеца св. Йоан бил жестоко измъчван, влачен в пек и дъжд, без право на отдих и той не можал да достигне до мястото на заточението - умрял по пътя в малкия град Коман.   В навечерието на смъртта си той видял видение. Явил му се насън св. Василиск, чиито мощи почивали в този град и му казал: \"Не тъгувай! Утре ние ще бъдем заедно\". Св. Йоан очаквал смъртта си. Враговете му го принуждавали да върви по-нататък, но болестта му се засилила и те се върнали в града. Св. Йоан отслужил последната си св. Литургия причастил се със св. Тайни и последните му думи били: \"Слава на Бога за всичко!\"   Починал на 14 септември 407 г., но поради големия празник (Кръстовден), паметта му е пренесена на 13 ноември. Така, духовно помирен, великият светец предал духа си в ръцете на Всеподателя Бога. Множество народ се събрал на погребението.   Тридесет години след неговата смърт мощите му били пренесени при особена тържественост в Константинопол (Цариград) и положени в църквата \"Св. Апостоли\".   Освен св. Литургия, св. Йоан е оставил много назидателни съчинения, проповеди към антиохийското паство, беседи за покаянието, беседи за празниците , тълкувания на св. ап. Павловите послания, беседи върху Евангелието на Матея и др. Руското издание на съчиненията му наброява дванадесет големи тома. Един от най-древните паметници на старобългарската литература е тъй нареченият сборник \"Златоструй\", който е съставен от българския цар Симеон Велики и който съдържа избрани хубави места от Златоустовото литературно творчество.   Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий     Св. Йоан Златоуст. Миниатюра от Литургия от XVII в. в Иверския манастир (Ивирон) в Света Гора. Източник: hramdecor.ru.Свети Иоан Златоуст, светилникът на света, учителят на вселената, стълбът и утвърждението на църквата, проповедникът на покаянието, бил роден в Антиохия Сирийска около 347 година. Родителите му, Секунд и Антуса, принадлежали към елита на антиохийското общество и изповядвали християнската вяра.    Секунд бил военачалник и заемал почетна длъжност. Но той не могъл да повлияе върху възпитанието на сина си, тъй като починал, докато Иоан бил още невръстно дете. Затова всички грижи за възпитанието му легнали върху раменете на майка му, благочестивата Антуса. Изгубила мъжа си в много млада възраст - тогава била на около двадесет години - тя не пожелала да се омъжи повторно, а изцяло се посветила на възпитанието на сина си. От нея малкият Иоан получил първите уроци в християнските истини и благочестието.   Като утвърдила сина си в християнската вяра, Антуса го изпратила при софиста Ливаний и философа Андрагафий, за да изучи красноречие и философия. По-късно, когато Иоан навършил осемнадесет години, още непросветен със светото Кръщение, което според обичая на онова време се приемало в зряла възраст, той заминал за Атина, за да се усъвършенства в красноречието и философията. Скоро Иоан надминал с премъдростта си връстниците си и много философи, изучил всички гръцки книги и науки и станал мъдър философ и красноречив оратор.   В Атина той имал един много зъл противник в лицето на философа Антимий. Завидял на добрата слава на Иоан, Антимий злословил против него, събуждайки ненавист и в другите. Но светият с Божията помощ посрамил противника си и заедно с това обърнал мнозина към Христа. Това станало така. Когато Антимий в спор с Иоан започнал да хули нашия Господ Иисус Христос, внезапно го нападнал нечист дух и взел да го мъчи. Антимий паднал на земята, гърчейки се с цялото тяло и широко отваряйки уста, от която излизала пяна. Като видели това, всички присъстващи се ужасили и мнозина избягали от страх. Останалите започнали да умоляват Иоан да прости и изцели бесноватия.    Той отговорил:   - Ако не се покае и не повярва в Христа Бога, Когото хулеше, няма да се изцели.   Антимий веднага възкликнал:   - Изповядвам, че нито на небето, нито на земята няма друг Бог освен Този, Когото изповядва Иоан.   Щом произнесъл това, нечистият дух излязъл от него и Антимий оздравял. Всички, видели това чудо, възклицавали:   - Велик е християнският Бог! Само Той върши чудеса!   Свети Иоан забранил на Антимий да хули Сина Божий и го поучил в истинската вяра, а после го отпратил при епископа на Атина. Антимий заедно с цялото си семейство приел от него светото Кръщение. Заедно с него повярвали и се кръстили и много знатни граждани.   Като научил, че обръщането на елините към Христа се е извършило чрез Иоан, възрастният вече епископ решил да го ръкоположи в свещенически сан и да го задържи в града, за да приеме след смъртта му архиерейската катедра. Като разбрал за това, блаженият Иоан тайно напуснал Атина и се завърнал в отечеството си Антиохия.   Свети Три Светители - св. Василий Велики, св. Иоан Златоуст и св. Григорий Богослов - гръцка иконаПрезрял празната слава на този суетен свят и светските почести, той решил да приеме смирения монашески живот и да се труди за Бога, облечен в ангелски образ. Към това го подтиквал и добрият му приятел Василий, негов съгражданин от Антиохия. Те прекарали детските си години заедно, учили се при едни и същи учители и изпитвали силна привързаност един към друг, тъй като били сродни по душа и имали сходни характери. Василий, първоначално сам облякъл се в монашески чин, съветвал връстника си, свети Иоан, да избере монашеския живот. Иоан послушал добрия съвет и пожелал веднага да се оттегли в манастир, но майка му го спряла. Като научила за намерението му, тя със сълзи му казала:   - Чедо! Кратка беше радостта ми от съвместния живот с твоя баща, след чиято смърт по Божието усмотрение ти остана сирак, а аз - вдовица. Но никакво бедствие не можа да ме склони към втори брак, за да въведа друг мъж в дома на баща ти. При Божията помощ търпеливо понасях нещастието на вдовството и получавах голяма радост и утеха, като виждах твоето лице, което ми напомняше за баща ти. При това аз не разпилях имението му, но го запазих цяло за нуждите на твоя живот. И така, умолявам те, чедо, не ме хвърляй отново във вдовството и не събуждай с оттеглянето си утихнала скръб за твоя баща. Дочакай смъртта ми, която аз чакам всеки ден. Когато ме погребеш при костите на баща си, тогава постъпи, както пожелаеш. А сега остани с мен и изчакай малко, докато съм още жива.   Под влиянието на майчините молби Иоан решил до време да не напуска дома си. Но и останал там, той сменил светлите одежди с вехти и започнал да води отшелнически живот в непрестанна молитва и изучаване на словото Божие. По това време той се сближил с Антиохийския епископ Мелетий, известен с добродетелния си живот. Той убедил Иоан по-скоро да приеме светото Кръщение и като го кръстил, го поставил за църковен четец.    В тази длъжност Иоан пребивавал три години.   По това време майка му починала и след погребението й той веднага раздал на бедните цялото си имущество, дарувал свобода на робите и робините си, а сам се заселил в един манастир и станал монах, като работел на Господа ден и нощ в много трудове и подвизи. Тук той написал словата \"За свещенството\", \"За сърдечното съкрушение\", които съдържат много полезни поучения, и \"Увещания към падналия монах Теодор\".   Свети Иоан имал учителски дар от Бога и благодат на Светия Дух, което било открито на един монах на име Исихий, подвизаващ се в същия манастир. Исихий бил стар на години и съвършен в добродетелите. Една нощ, когато не спял и се молел, той съзерцавал следното видение. Двама благолепни мъже в бели одежди, сияещи като слънце, слезли от небесата и влезли в килията на блажения Иоан, докато той стоял на молитва. Единият от тях държал изписан свитък, а другият - ключове. Като ги видял, Иоан се смутил и побързал да им се поклони доземи. А те го взели за ръка и го вдигнали с думите:   - Уповавай и не се бой!   - Кои сте вие, господа мои? - запитал Иоан. Те веднага му отговорили:   - Не се бой, желани мъжо, нови Данииле, в който заради чистотата на сърцето е благоволил да се всели Светият Дух! Ние сме пратени при тебе от Великия Учител, нашия Спасител Иисус Христос. След тези думи един от мъжете протегнал ръка и подал свитъка на Иоан:   - Вземи този свитък от моята ръка! Аз съм Иоан, който по време на Тайната вечеря припадна на гърдите на Господа и от него почерпи Божествени откровения. Господ дарува и на тебе познание за цялата дълбочина на премъдростта, за да нахраниш хората с нетленния хляб на Христовото учение и със своите уста да преградиш устата на еретици и иудеи, похулващи Бога. А другият подал на Иоан ключовете, които държал, с думите:   - Вземи тези ключове, защото аз съм Петър, на когото са поверени ключовете от Царството. Господ и на тебе ще предаде ключовете от светите църкви, та когото свържеш, да бъде свързан, а когото развържеш - да бъде развързан. Блаженият Иоан отново преклонил колена и се поклонил на светите апостоли с думите:   - Кой съм аз, грешният и най-последен от всички хора, че да се осмеля да поема и нося такова велико и страшно служение? Но светите апостоли отново го взели за ръка, изправили го и казали:   - Изправи се, бъди мъжествен, укрепявай се и върши това, към което те призовава нашият Господ Иисус Христос, за освещаване и утвърждаване на хората Му, заради чието спасение Той проля кръвта си. Поучавай на словото Божие, с дръзновение си спомни Господа, Който е казал: \"Не бой се, малко стадо! Понеже вашият Отец благоволи да ви даде царството.\"' Така и ти не се бой, защото нашият Бог Христос благоволи чрез тебе да освети много души и да ги доведе до познанието Му. Ще понесеш много бедствия и скърби заради истината, но ще ги претърпиш като твърд елмаз, защото по този път ще наследиш Царството Божие.   Като казали това, двамата мъже осенили Иоан с кръстно знамение, отдали му целувание в името на Господа и си отишли.   Преподобният Исихий разказал за видяното на други опитни в подвизите братя и те се дивели и прославяли Бога, който има тайно подвизаващи се Свои раби. При това Исихий им забранил да разказват на когото и да било за видението, за да не научи за него Иоан и да не ги напусне, а те да се лишат от съжителството с толкова велик Божий угодник. А блаженият Иоан неленостно се грижел за спасението си, трудейки се със слово и дело. Сам подв изаващ се успешно, той вдъхновявал към подвиг и другите, подбуждал ленивите да се стремят към небесното, като умъртвяват плътта си и я поробват на духа. Докато се трудел благоугодно в манастира, блаженият извършил много чудеса.   Един жител на Антиохия, богат и от знатен род, много страдал от главоболие, така че дясното му око изпаднало и висяло на лицето му. Той похарчил много пари за изкусни лекари, но не получил облекчение. Когато чул за свети Иоан, човекът дошъл при него в манастира, пристъпил към светия, прегърнал нозете му и като ги целувал, молел за свято изцеление.   Свети Иоан му казал:   - Такива болести застигат хората заради греховете и маловерието им. Затова, ако повярваш с цялата си душа, че Христос има сила да те изцели и оставиш греховете си, ще видиш славата Божия. Болният отговорил:   - Вярвам, отче, и ще направя всичко, което заповядаш. Той хванал дрехата на блажения Иоан и покрил с нея главата си и болното око. Болестта веднага преминала, окото се върнало в предишното положение и човекът се изправил здрав, като че никога не бил боледувал. Той прославил Бога и се завърнал у дома си.   По същото време ангел се явил и на свети Иоан, когато по обичая си възнасял в килията си нощни молитви, и му заповядал да иде с патриарха в града и да приеме посвещение от него. На следващия ден патриархът отишъл в манастира. Посрещнали го всички монаси заедно с блажения Иоан. Те се поклонили и получили благословия от патриарха, а после с подобаващи почести го въвели в църквата. Като отслужил светата литургия и причастил всички с Божествените тайни, той преподал мир на братята, взел Иоан със себе си и се завърнал в града. Монасите неутешимо ридаели, разделяйки се със светия Божий угодник.   На другата сутрин било извършено посвещението на Иоан в презвитерски сан. Когато патриархът възложил ръката си на главата му, внезапно се появил бял сияещ гълъб, който кръжал над главата на свети Иоан. Патриарх Флавиан и всички присъстващи се ужасили и дълго се дивели на станалото. Слухът за това чудо се разнесъл по цяла Антиохия, Сирия и съседните градове и всички, които чували това, казвали:   - Какъв ще стане Иоан? Защото от самото начало се яви над него славата Господня!   Като презвитер той с още по-голяма ревност се грижел за спасението на човешките души. Веднъж или два пъти през седмицата, а понякога и всеки ден, поучавал народа в църквата и проповядвал от амвона. Случвало се, че след поучението в една църква, той уморен отивал в съборния храм, където служел епископът, а епископът на свой ред изпълнявал общото желание и му поръчвал отново да произнесе поучение. За времето на своето презвитерство свети Иоан произнесъл много проповеди, някои от които са достигнали и до нас. При това от висотата на църковния амвон той с усърдие тълкувал Свещеното Писание. Съставил много полезни тълкувания на книгите от Стария Завет, а също и на евангелията от Матея и Иоана, на книгата Деяния на светите апостоли. Особено обичал посланията на апостол Павел и много от тях разяснявал в беседите си на народа.   Своите проповеди свети Иоан Златоуст често пъти произнасял без книга, на което много се дивели всички жители на Антиохия, възхвалявайки блажения, защото дотогава никой не проповядвал Словото Божие без предварително да го напише - пръв такъв проповедник бил Иоан. Неговите поучения били изпълнени с такава сила, че слушащите ги не могли да им се наситят. Ето защо много бързописци записвали на свитъци проповедите му, преписвали ги и ги предавали на други. Неговите поучения били четени на трапезите и по площадите и слушателите се поучавали от словата му като от Псалтира.   Иоан бил такъв сладкодумен оратор и любим учител на всички, че в града нямало ни един, който да не желае да слуша беседите му. Когато хората научавали, че той ще държи проповед, с радост се стичали в църквата. Градските управници и съдии оставяли делата си, търговците - дюкяните си, занаятчиите - работата си, и бързали, за да послушат учението на Иоан, като се стараели да не пропуснат нито една дума, която излизала от неговите уста. Всички смятали за голяма загуба, ако не им се удавало да чуят сладките му слова. Ето защо го наричали с различни похвални имена - едни го славели като \"Божии и Христови уста\", други го назовавали \"сладкодумен\", а трети - \"медоточив\".   Случвало се, особено в началото на презвитерското му служение, блаженият да произнася проповеди, които невинаги били разбираеми за не толкова образованите слушатели. Веднъж една жена, която слушала и не разбирала казаното, извисила глас сред народа и казала на Иоан:   - Духовни учителю, или по-добре да кажа - Златоусти Иоане, кладенецът на твоето свято учение е дълбок, а въжетата на нашия ум са къси и не могат да достигнат дъното му.   Тогава мнозина от народа казали:   - Сам Бог чрез устата на тая жена даде име на Иоан - нека отсега нататък се нарича Златоуст.   И наистина оттогава и досега Църквата продължава да нарича Иоан с това име. [...]", "date": "2017.11.13", "title": "Св. Йоан Златоуст, архиеп. Константинополски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375168-13-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "През 615 г. - започва понтификатът на папа Адеодат I.     През 1002 г. - с благословията на крал Етелред II се извършва масово убийство на датчани, живеещи в Англия.     През 1851 г. - са открити телеграфните връзки между Лондон и Париж, както и между Москва и Петербург.     През 1862 г. - Луис Карол записва в дневника си, че започва да пише за приключенията на известната си героиня Алиса.     През 1907 г. - във Франция е извършен пробен полет с вертолет, при което пилотът успява да се издигне на 2 метра.     През 1912 г. - по време на Балканска война българските войски влизат в Дедеагач.     През 1913 г. - е сключен мирен договор между Гърция и Турция, въз основа на който Гърция получава остров Крит и повечето острови в Егейско море.     През 1940 г. - в САЩ е изпитан първият джип на фирмата Willys Motor.     През 1970 г. - вследствие на циклон и цунами в Бангладеш загиват над 50 хил. души.     През 1985 г. - след 140-годишно затишие избухва вулкана Невадо дел Руиз в Колумбия, при което загиват над 20 хил. души.     През 1994 г. - в Швеция е проведен референдум за присъединяване на страната към Европейския съюз.     През 2002 г. - край бреговете на испанска Галиция потъва танкер със 70 хил. тона нефт, което предизвиква една от най-големите екологични катастрофи.     През 2003 г. - в Китай се дава старт на приватизация на държавните предприятия.      ", "date": "2017.11.13", "title": "13 ноември, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/375161-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BE%D0%B1%D0%B2%D0%B8%D0%BD%D0%B8-%D0%BF%D1%83%D1%87%D0%B4%D0%B5%D0%BC%D0%BE%D0%BD,-%D1%87%D0%B5-%D0%B5-%D0%B4%D0%BE%D0%BA%D0%B0%D1%80%D0%B0%D0%BB-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F", "text": "Ада Колау обвини каталонското правителство и детронирания му президент, Карлес Пучдемон, че са причинили хаос в Каталуния със своя отцепнически проект. Кметицата на Барселона ги упреква, че са \"излъгали и напрегнали населението и са създали ужасни икономически щети, пред които ще трябва да се изправим\", според \"Европа Прес. Колау е поискала от прекратеното правителство да обясни \"защо, вместо да се проведат избори, направи едностранното обявяване на независимост, скри се и напусна страната, без да подпише нито един указ - едно безотговорно действие, донесло бедствие на страната \". Въпреки това кметицата участва в демонстрация в Барселона, за да поиска освобождаването на деветте бивши членове на правителството на Каталония, които са превантивно задържани в Мадрид от 2 ноември. Пучдемон, заедно с четирима бивши членове на каталунската изпълнителна власт, остават на белгийска територия, изпълнявайки временни съдебни задължения.", "date": "2017.11.13", "title": "Кметът на Барселона обвини Пучдемон, че е докарал \"бедствие\"на Каталония"}
{"url": "http://www.classa.bg/%D1%81%D0%B2%D1%8F%D1%82/item/375162-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82,-%D1%87%D0%B5-%D1%81%D0%BB%D0%B5%D0%B4-5-%D0%B3%D0%BE%D0%B4%D0%B8%D0%BD%D0%B8-%D0%BF%D0%B0%D1%80%D0%B8%D1%82%D0%B5-%D1%89%D0%B5-%D0%B7%D0%B0%D0%B3%D1%83%D0%B1%D1%8F%D1%82-%D1%81%D1%82%D0%BE%D0%B9%D0%BD%D0%BE%D1%81%D1%82%D1%82%D0%B0-%D1%81%D0%B8-%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%B7%D0%B0%D0%BC%D0%B5%D0%BD%D0%B5%D0%BD%D0%B8-%D0%BE%D1%82-bitcoin", "text": "В рамките на 5 години фидуциарните валути няма да имат никаква употреба, защото ще бъдат заменени от криптовалути, прогнозират известни инвеститори в рисков капитал. Фидуциарната валута е валута, която не се основава на стойността на благородните метали, но има само стойност, приписана със споразумение, като долара или еврото. \"След пет години, ако се опитате да използвате такава валута, ще ви се смеят. Bitcoin и други криптовалути ще са толкова релевантни, че няма да има никаква причина да имате фидуциарни валути\", каза за списание Forbes високорисковият капиталист от САЩ Тим Дрейпър. Според Дрейпър, който е насочвал инвестиции в Skype, Tesla, Twitter, наред с други компании, доверителната система в крайна сметка ще изчезне, тъй като хората се обръщат към виртуални валути, като Bitcoin или ethereum. Понастоящем bitcoin има капитализация от около 112 000 милиона щатски долара. Това е малко в сравнение с глобалната стойност на фидуциарната валута, която варира в размер на 2 трилиона долара, се казва в списанието. Но \"bitcoin\" бе преоценен с повече от 600% само през 2017 г. и днес стойността му е $ 6,700, въпреки че в сряда надхвърли $ 7,800 за единица. През 2014 г. Дрейпър е изкупил 30 000 биткоина (по около 600 паунда за брой) на търг, провеждан от американското правителство. По това време инвестицията му струваше по-малко от 20 милиона долара. Но сега стойността на тези 30 000 биткоина се приближава до 201 милиона долара. Доверителните валути са ограничени от границите на страните, твърди инвеститорът. В тази връзка, Forbes постави за пример на нигерийската наира, която се обезценява с 30% при преминаване през границата, като нещо подобно се случва с аржентинското песо и валутите на други страни. \"Това е най-добрата технология, след Интернет. Това е социологическа трансформация, това е движение\", каза Дрейпър, отхвърляйки възможността пазарът на криптовалути да имплодира, както предупреждават през последните месеци няколко видни гласове в света на финансите. \"Хората винаги ще казват, че има проблем и това обикновено означава, че потенциалът за растеж е много по-висок\", заключи той.", "date": "2017.11.13", "title": "Предупреждават, че след 5 години парите ще загубят стойността си и ще бъдат заменени от \"bitcoin\""}
{"url": "http://www.classa.bg/%D1%81%D0%B2%D1%8F%D1%82/item/375159-%D1%86%D0%B5%D0%BD%D1%82%D1%8A%D1%80%D1%8A%D1%82-%D0%B7%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%B1%D0%B5%D0%B4%D1%81%D1%82%D0%B2%D0%B8%D1%8F-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BC%D0%B5%D0%B3%D0%B0-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%B8%D1%82%D0%B8", "text": "Националният център за предотвратяване на бедствията в Мексико (Cenapred) предупреди за три възможни сценария, при които столицата ще пострада от земетресения с тревожни величини. Cenapred заяви, че това би могло да се случи, заради близостта, която има град Мексико с кухината Гереро, сеизмична зона, където до днес не е имало земетресение като това, което се случи през 1985 г. По време на форума \"Регулаторна Консултация на Мексико за намаляване на риска 2015-2030\", Карлос Валдес, директор на Cenapred, каза, че в първия сценарий се разглеждат четири земетресения с магнитуд между 7,5 и 7.7. Вторият сценарий, който тревожи столицата, е, че градът ще пострада от едно земетресение, което може да достигне максимум от 8,2. И третият сценарий, макар и може би най-малко вероятен според Валдес, е възникването на земетресение с магнитуд 8.4. По време на речта си, Валдес обясни също, че структурните недостатъци на сградите на столицата, са допринесли за разпадането на сгради като колежа Енрике Ребсамен, при които загинаха 19 деца и 7 възрастни. Като пример, директорът на Cenapred посочи, че земетресението с магнитуд 7,1 настъпило на 19 септември в Мексико, е еквивалентно на експлозията на 100,000 атомни бомби, така че трябва да бъдем подготвени за всяко природно бедствие.", "date": "2017.11.13", "title": "Центърът за предотвратяване на бедствия предупреждава за възможни мега-земетресения в Мексико Сити"}
{"url": "http://www.classa.bg/%D1%81%D0%B2%D1%8F%D1%82/item/375160-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-60-000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D0%BA%D0%B0%D0%BD%D0%BA%D1%83%D0%BD", "text": "Сайтът за популяризиране на туризма в Канкун стартира интересна оферта: да живеете 6 месеца в този курорт - един от най-известните в Латинска Америка - и освен това да получите заплащане по 10 000 долара на месец - с всички разходи платени - за разказване в социалните мрежи и блогове колко е фантастично да се живее на това място. Не се изисква опит, за да кандидатствате за тази работа. Сайтът, принадлежащ на TravelPass Group и Best Day Travel Group, уточнява, че търси \"екстровертен, автентичен и динамичен човек (или екип), за да разказва истории, чрез видеозаписи, снимки и слово\". \"Ще ви бъде платено да се потопите в културата, чара и чудото на Канкун и да споделите своя опит с глобалната аудитория\", се казва в публикацията на уебсайта. Тя уточнява, че сред приключенията, които кандидатът трябва да преживее, са: \"плуване с китови акули, изследване на джунглата, изследване на древни руини и много повече\". Заинтересованите от тази длъжност трябва да могат да живеят в Канкун от март до август следващата година. За да участвате в процеса на подбор, е необходимо да изпратите видеоклип, описващ защо сте подходящият човек за работа и да попълните формуляра с данните си в уебсайта. Заявлението трябва да бъде изпратено преди 17 декември 2017 г. \"Покажете ни вашите данни и докажете защо вие (или екипът ви) трябва да бъдете следващият ни служител (промоутър)\", гласи публикацията.", "date": "2017.11.13", "title": "Предлагат 60 000 долара за работа в Канкун"}
{"url": "http://www.classa.bg/%D1%81%D0%B2%D1%8F%D1%82/item/375163-%D0%BC%D0%BE%D1%81%D0%BA%D0%B2%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0", "text": "Руското външно министерство смята за \"неприемливи\" изявленията на Едмон Мулет, ръководител на съвместната мисия на ООН и Организацията за забрана на химическите оръжия (ОЗХО), разследваща химическа атака в Сирия, който каза, че Москва се е опитвала да наложи своите заключения на Комисията. По-рано, в интервю за \"Ню Йорк Таймс\", Мулет заяви, че Русия е протестирала срещу методите за разследване на употребата на химическо оръжие в Сирия няколко месеца преди публикуването на доклада. „Предполага се, че руските дипломати дават инструкции на ръководителя на мисията за тяхната работа и отказват да приемат заключенията, в случай че не се спазват инструкциите им\". В своя коментар руското министерство на външните работи отбелязва, че както съдържанието на обвиненията на Мулет, така и тонът му ясно показват, че намерението на служителя е да спаси професионалната си репутация. \"Ние вярваме, че тонът, и най-важното - същността на атаките срещу Русия са неприемливи за международен служител от неговото ниво. За нас е ясно, че по този начин се опитва да поправи своята лоша репутация\", казва коментарът, публикуван на официалния уебсайт на министерството. Министерството на външните работи също така припомня, че по време на консултациите, които се проведоха през септември по инициатива на Едмон Мулет, основната препоръка на руските дипломати е била да се действа в строго съответствие със стандартите на Конвенцията за забрана на химическите оръжия. Тази препоръка включва, наред с другото, изпращане на експерти на мястото на химическа атака в Кан Шайхун и авиобаза Шайрат, където сирийската армия предполагаемо съхранява химически боеприпаси. Министерството отбелязва, че Мулет не е спазил препоръката и е предпочел да извърши дистанционно разследване. \"Той направи всичко възможно, за да оправдае, като единствено възможна, версията на събитията според Вашингтон и други западни столици, още преди да се обяви за започване на разследването. Това е версията за предполагаемото нападение на ВВС на Сирия с химически боеприпаси. Всички данни, събрани от разследващия механизъм, бяха коригирани до това заключение. Други възможни сценарии са дадени в доклада чисто формално и на практика се игнорират\", заяви Министерството на външните работи. В изявлението се посочва, че докладът от проучвателната мисия е на ниско ниво от професионална гледна точка и граничи с дилетантизъм. \"Основното заключение за предполагаемата вина на Дамаск за използването на зарин е напълно неподкрепено с факти\", казват от руското Министерство на външните работи.", "date": "2017.11.13", "title": "Москва отговори на обвиненията"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375153-%D0%B1%D0%B5%D0%B6%D0%B0%D0%BD%D0%B5%D1%86-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B0%D0%BB%D0%BA%D0%BE-%D0%BF%D0%BE%D0%BD%D0%B8", "text": "23-годишен сирийски бежанец е задържан в Берлин. Мъжът е обвинен в изнасилване на пони в детски зоопарк, съобщава Bild.de. Служителка на парка е видяла перверзника и го е заснела с телефона си.      Сириецът забелязал, че го снимат и избягал от местопрестъплението.    Жената обаче се оказала по-бърза от него и успяла да съобщи на останалите служители в парка, което не позволило на престъпника да се скрие.    Още до пристигането на полицията извратеният мъж бил задържан. Полицията установила, че насилникът е 23-годишен бежанец от Сирия.    Потресаващият инцидент е станал в петък, около 15 часа пред очите на посетители на зоопарка, информира от своя страна Berliner Morgenpost. \"Бавачката със сина ми са били там.    Срамната сцена е станала пред тях, те са видели как арабинът удовлетворява похотта си с понито\", разказва пред изданието възмутена жена, пожелала анонимност.    Полицията разследва случая, а защитници на животните настояват младежът да бъде наказан строго.    По предварителни данни, сириецът е обвинен в насилствени действия от сексуален характер по отношение на животни.", "date": "2017.11.13", "title": "Бежанец изнасили жестоко малко пони"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375154-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B8%D1%82%D0%B5-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B8-%D0%B2-%D1%83%D0%BD%D0%B8%D1%84%D0%BE%D1%80%D0%BC%D0%B0-%D1%81%D0%BD%D0%B8%D0%BC%D0%BA%D0%B8-18", "text": "Вълнуващото съчетание на строгата военна униформа и женствените извивки разпалва въображението и ето защо ви предлагаме няколко наистина горещи примери за това. Ако на всички улици по света патрулираше по една такава красавица, то и затворите нямаше да бъдат необходими. Кой може да каже, че това типично женско селфи е лишено от женственост?      През деня тя е обикновено момиче, но през нощта е пазач на твоя сън.      Просто покажете на този войник къде е конфликтът      Какво оръжие и с каква мощност трябва да имат талибаните, за да се справят с тази красавица?      Явно на нея може да й имат доверие в превъплъщаването в държавен символ.      С такава девойка даже и болката се приема по-леко.      В нежно-розовата униформа се крие цялата красота, сила и женственост.      А тази служителка на пожарната не само лесно се справя с пожарите, но даже ги и разгаря по-силно понякога.    ", "date": "2017.11.13", "title": "Най-сексапилните красавици в униформа (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375155-%D1%80%D0%B8%D1%82%D0%B0-%D0%BE%D1%80%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%B5%D0%BA%D1%81%D0%B8-%D1%84%D0%BE%D1%80%D0%BC%D0%B8-%D1%81%D0%BD%D0%B8%D0%BC%D0%BA%D0%B8-18", "text": "Рита Ора е позната с необичайния си стил, който наистина е доста странен понякога. Този път, обаче, тя сякаш успя да надмине предишните си прояви при дебюта си на тазгодишните европейски музикални награди на MTV. Събитието се състоя в Лондон, в Арена Уембли и певицата шокира мнозина като се появи с хавлия и кърпа на главата.    26-годишната певица накара някои от присъстващите да повдигнат веждите си невярващо, но в същото време тя привлече вниманието и нагорещи всички, докато крачеше по червения килим и всеки можеше да зърне дори бельото й.      Красавицата показа, че не се страхува да покаже плът и смъкна част от хавлията на пикантни места от тялото й. В същото време зарадва феновете си и с разголените си крака. В един момент хавлията доста се отвори и се наложи нейна асистентка да се намесва.      Рита Ора може и да е нямала време да се облече след посещението на банята си, но не бе забравила своите аксесоари, сред които имаше и такива с диаманти.          ", "date": "2017.11.13", "title": "Рита Ора показа секси форми(СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375156-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B8-%D1%81%D0%B5-%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B3%D0%BE%D0%BB%D0%B8-%D0%B2-%D0%B8%D0%BC%D0%B5%D1%82%D0%BE-%D0%BD%D0%B0", "text": "Студентките в Кралската школа за ветеринарни изследвания пуснаха благотворителен календар в помощ на единбургската организация \"Всички за лапите\", която предлага безплатна помощ на бедни семейства и техните любимци. Студентки от ветеринарна школа се снимаха голи сред животни и заедно с тях. В обектива попаднаха както кучета и котки, така и едър рогат добитък.          Календарът е част от проект за подкрепа на единбургската организация All4Paws,която предлага безплатна помощ и съвети за домашни животни и на бездомни животни.          All 4 Paws предоставя цяла редица важни ветеринарни услуги за домашни любимци и бездомни животни, като общи прегледи на здравето, лечение от бълхи, кърлежи и глисти, а също и микрочипиране и ваксинация.        All 4 Paws също предоставя основни принадлежности на питомците, включително зимни палта, нашийници, поводи, играчки, храна и намордници.          Снимките са направени на едни от най-живописните места в Шотландия, където храбрите ветеринарки се сблъскаха със студентите ветрове на планинската местност, но въпреки това успяха да направят идеални снимки.      \"Тези ветеринари възнамеряват да съберат средства за All 4 Paws — благотворителна организации. Инициативата е на студентите, които се стремят да осигурят безплатна и ефективна ветеринарна помощ за животните\", казва говорителят на организацията.", "date": "2017.11.13", "title": "Студентки се щракнаха голи в името на...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375157-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-13-%D0%BD%D0%BE%D0%B5%D0%BC%D0%B2%D1%80%D0%B8", "text": "От сутринта до вечерта, ще се мъчите със съмнения за новия си любим. Трябва да хвърлите всичките си сили и енергия в творчески проекти. Занимавайки се с работа, ще се разсеете и избавите от ненужните мъки и съмнения, терзаещи мисълта и душата ви. Днес сами си определете приоритетите и това, което може да отложите за по-късно. Ако се разкъсвате между работата, семейството и приятелите си, това ще доведе до нулев резултат. Вечерта може да се срещнете с влиятелен човек, с който да планирате общ бизнес и дори да начертаете бизнес план. Ще ви бъде трудно да се настроите върху новата и дългосрочна работа. Но с шефа си, няма да може да спорите, така че трябва да поемете отговорност за по-голяма част от проектите. Денят е добър за духовно и физическо прочистване. Може да почетете духовна литература, да медитирате или да се сдобрите с някой с когото, сте се скарали. Днес, деня ще се върти около вашите желания. Възможно е, пристигането на роднини извън града, както и спешно бизнес пътуване. Разпределете деня си на няколко части и определете приоритетите си. Любовна история, която сте започнали в началото на есента, ще донесе много неприятности. Ще имате чудесна възможност, да получите престижна работа. Докато в личния живот, е възможно лъжа и предателство. Отново ще се убедите, че не всичко зависи от чувствата, но и материалната страна на живота, може да повлияе на отношенията. Очаква ви един наистина есенен и топъл ден. Интересна среща може да премине много добре и да внесе романтично настроение, което лесно да се влее в творческата ви работа. Обръщение към по-висша инстанция, уви, ще остане без отговор. Приоритет трябва да ви бъде собственото здраве и укрепване на имунната система. Дори и най-сериозните проблеми в живота, може да изглеждат незначителни и решими днес. Основното нещо е, не приемайте ненужни съвети, както и провокации за авантюри. Следете за портмонето си, ако отидете на пазар. Вечерта, може да получите писмо с предложение за работа в интернет. Не се препоръчва прекалено силно да се възгордявате Ако се изтъквате с вашите постижения и успехи, ще загубите най-важното – доброто разположение на приятелите и колегите си. Ако ви поискат финансова помощ, не е необходимо да отказвате. Здравето ви не е на необходимото ниво, преждевременно да сваляте топлото яке.   Днес ще имате много възможности да докажете познанията си в професията. Може бързо и успешно да решите финансовите проблеми, да подкрепите семейството и да установите добри отношения с перспективни хора. Вечерта, е добре да се разтоварите от ежедневните грижи и да се погрижите за физическото си здраве. Ще искате вечерта по-бързо да дойде и най-накрая да се срещнете с любимия човек. Доста от делата в работата ви, ще останат незавършени и нерешени. Не трябва така лекомислено, да изпълнявате своите задължения. Дори ако сте лудо влюбени, срочната работа, не трябва да бъде пренебрегвана, както и финансовите проблеми. Днес, ще свършите работа, която ще ви донесе, не само приходи, но и морално удовлетворение. През деня ще се сблъскате с малки проблеми в областта на финансите. Изплащането на заплата, може да се забави, което ще приемете като катастрофа. Поговорете с близките си хора и децата, за да се отпуснете и разсеете от проблемите. Очаква ви, натоварен ден, нови срещи и емоционални изблици. Не се опитвайте да прехвърляте на другите грижите и безпокойствата си. Особено ако резултатът зависи изцяло от вас. Може да научите тайна, свързана с любимия човек. Ще ви бъде трудно да се сдържите, но ще е необходимо, ако не искате да прекъснете отношенията.", "date": "2017.11.13", "title": "Дневен хороскоп 13 ноември"}
{"url": "http://www.classa.bg/%D1%81%D0%B2%D1%8F%D1%82/item/375158-%D0%BA%D0%B0%D0%BA-%D1%81%D0%B0%D1%89-%D0%BA%D1%83%D0%BF%D1%83%D0%B2%D0%B0%D1%82-%D0%B0%D0%B2%D1%82%D0%BE%D0%BC%D0%B0%D1%82%D0%B8-%E2%80%9C%D0%BA%D0%B0%D0%BB%D0%B0%D1%88%D0%BD%D0%B8%D0%BA%D0%BE%D0%B2%E2%80%9D", "text": "Независимо от санкциите и забраната за сътрудничество с руския военнопромишлен комплекс, Пентагонът купува автомати “Калашников” и с тях въоръжава Националната армия на Афганистан. Това бе заявено на 14 март от директора на държавната корпорация “Ростех” Сергей Чемезов в интервю за телевизия “Россия 24”.   “Американците купуват оръжието не директно от Русия, а чрез европейски страни, бивши членки на Варшавския договор (СССР, ГДР, Унгария, Полша, Чехословакия, Румъния, България, Албания)”, каза Чемезов.   Според него купуваните от САЩ “Калашници” са в по-голямата си част старо оръжие, останало от времето на Съветския съюз по складовете в страните от Източна Европа. “Сега това оръжие до определена степен се модернизира и се продава на правителството на Афганистан”, допълва ръководителят на държавна корпорация “Ростех”.     Експертите са на мнение, че “Калашниците”, закупувани от САЩ, – това е не само старо оръжие, но и ново, произведено по лиценз в Полша и България. “Американците доставят в Афганистан автомати АК-47 калибър 7,62х39 мм. Те идват от складовете на заводите, намиращи се на територията на Полша и България, на които в съветско време завод “Ижмаш” е продал лиценза за производството на това оръжие”, каза за “Руски дневник” военният анализатор на вестник “Известия” Дмитрий Сафонов.   Според думите му Пентагонът би могъл да организира закупуването и на автомати АК-47 калибър 5,45х39 мм за афганистанската армия от Украйна.   Експертите са на мнение, че тази привързаност на американците към руските автомати е свързана с техните уникални качества. “Афганистанската армия десетилетия наред ползва автомати “Калашников”, тъй като те безотказно работят в условията на каменистите пустини и сухите степи на този регион”, допълва Сафонов.   Американците се опитваха да “присадят” в местната армия оръжие, произведено от тях (AR-15, M-16), но се оказа, че то е по-сложно и по-капризно при употреба, отколкото съветския АК-47. Това мнение бе изразено за “Руски дневник” от бившия съветник на генералния директор на концерн “Калашников” Андрей Кирисенко.   “Изборът, до голяма степен, е направен от съображения за надеждност: най-голям брой военнослужещи Пентагонът е загубил поради отказ на оръжието по време на престрелка. Това бе своего рода антиреклама, заради която така и не успяха изцяло и напълно да въоръжат афганистанците с американско оръжие”, допълва Кирисенко.     Експертите смятат, че тук няма политически конфликт на интереси. Русия няма възможност самостоятелно да организира доставки на оръжие за Афганистан, тъй като САЩ финансират местното правителство. Кабул, на свой ред, самостоятелно формира и изпраща запитване към САЩ за един или друг вид оръжейни доставки.   “Единственият проблем се състои в това, че след разпадането на СССР концерн “Калашников” и корпорация “Ростех” не получават роялти (процент от продажбите при използване на патента за производство на оръжие) нито от Полша, нито от България. Те смятат, че това не е тяхно задължение”, казва Сафонов.   Според думите му руските компании дълги години са водели битки за решаването на този въпрос, но безуспешно. “Единствената страна, която плаща роялти на концерна от продажбите на автомати “Калашников” в чужбина, е Китай. С другите страни този въпрос, както и преди, остава неразрешен”, допълва експертът.", "date": "2017.11.13", "title": "Как САЩ купуват автомати “Калашников”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375165-%D0%B7%D0%B0%D0%B4-%D0%BC%D0%B0%D1%81%D0%BA%D0%B0%D1%82%D0%B0-%D0%BD%D0%B0-%D0%B2%D0%BE%D1%82%D0%B0-%D0%BA%D1%83%D1%80%D0%B2%D0%B5%D0%BD%D1%81%D0%BA%D0%B8-%D0%B8%D0%B3%D1%80%D0%B8,-%D1%84%D0%B8%D0%BB%D0%BC%D0%B0-%E2%80%9E%D0%B2%D1%8A%D0%B7%D0%B2%D0%B8%D1%88%D0%B5%D0%BD%D0%B8%D0%B5%E2%80%9C-%D0%B8-%D0%B4-%D1%80-%D0%B5%D0%BD%D1%87%D0%B5%D0%B2", "text": "  Вотът в парламента е маска, зад която се крият понякога потресаващи неща. Ако бяхме нормална държава вотът на недоверие щеше да сваля маските и да оголва истината, каквато й да е тя. Ако бяхме. Всъщност каква държава сме? Знае ли някой? Казват, че Борисов много се забавлявал като научил за коментара на Божидар Димитров за говорителката на руското външно министерство Мария Захарова. Доскорошният шеф на НИМ каза по повод нейно изявление, че Червената армия е причина за спасяване на българските евреи, следното: „Пикла без цици“. Та Бойко и Божо много се смяли на казармения аналитичен коментар на историка.   Чувам обаче, че и в Кремъл се смяли. Проф. Александър Дугин казал на президента Путин за Божидар:  . А Путин му отвърнал, че Захарова може да си направи чисто нови цици за има-няма 3-4 хиляди евра, но «с мозгом вещи сложнее»… В смисъл, че в процедурната листа на д-р Енчев няма такава услуга... Много се смяли. Зевзеци. Да поясня: проф. Дугин е за Путин това, което Божидар Димитров за Бойко.   Божидар Димитров е близък с Борисов и щом използва такъв език, значи това е езика, който разбира премиерът. Иначе, защо ще го ползва, нали? Ако бях написал в заглавието вместо курвенски игрички,  , например, кой щеше да разбере какво искам да кажа? Защото  , според краткия философски речник, означава преминаване от незнание към познание. Тоест, не знаем какво се крие зад задаващия се вот на недоверие в парламента, но чрез анализ на фактите, ще разберем. Гносологията щеше да я разбере еднствен Доган, но и той преди 10 часа сутринта. Никой друг.   ДПС говори за вот и „демонтиране на кабинета“, но това е планиран трик. Движението няма нужда от падане на правителството „Борисов 3“, защото участва в него. Владислав Горанов, министър на финансите, Емил Караниколов, министър на икономиката, а сега и Кирил Ананиев, министър на здравеопазването са такива с горещата препоръка на Делян Пеевски. Заместник-министърът на финансите Бойко Атанасов – бивш шеф на НАП – също е негов избор. Плюс шефа на агенция „Митници“ Георги Костов, както и на 50% земеделския министър Порожанов – така казват. ДПС контролира и повечето шефове на служби и N-брой важни клечки в други ведомства.   За какво му е да е официално във властта и да инкасира недоволство всеки ден.   Вотът на недоверие е нужен на ДПС да се официализира като опозиция, а на ГЕРБ – да покаже, че е силна. И двете партии ще изтъкнат това пред Брюксел. И в рапорта пред Кремъл - нали ще строят Втора атомна и ще пускат газовия хъб „Балкан“…   Вотът е удобен и за натиск върху „патриотите“: оставате във властта, но ще се държите с ДПС по модела „Атака“ – имаш извънбрачни връзки, но не се развеждаш.   Освен това каква опозиция е ДПС след като всички медийни вентилатори на Пеевски обслужват ГЕРБ и Борисов в стил „кенефът ухае на рози“… Което трудно се връзва с желанието на Борисов да покаже на едни важни чужденци, че се разграничава от Пеевски. Само че тия чужденци не пасат трева, знам го със сигурност. Май само БСП не разбира това. Или не смее да го изрече.   “. Казано е ясно – да четат.   Тук е мястото да поясня, защо новият български филм „Възвишение“ се озова в заглавието. Филмът е заснет по романа на Милен Русков. Отидох да го гледам с големи очаквания, окрилен от професионално поднесената реклама. Очакванията ми се оказаха прекалени... Но това е друга тема. Нещо подобно се получава и с вота на недоверие – много шум и обещания, после всичко продължава постарому.   Защото в живота ни, както и във филма/романа винаги има „наш човек“, който се е договорил предварително с каймакамина и му е издал всички тайни на  : тактика, брой на хората, барут, пушки и пр. Във филма понятията   и   се повтарят до натрапчивост, сякаш за да проумеем колко сме далеч от истината. А можеше да сме по-близо, ако излизахме на улицата като румънците, когато усетим, че ни лъжат.   И още една прилика: и дебилите и недебилите в татковината няма да получат това, което очакват. И от вота, и от филма, и от живота. Защото са свикнали да очакват наготово. Тук никога не е ясно, защо едните са срещу другите и с какво са по-добри. Както и защо ако не ни харесва, си траем. Или бягаме.     Попитах онзи ден известен юрист, защо „дебили“ е обидно и дори подсъдно понятие, а „Ей, народ поробен, що си тъй заспал…“ и „Не народ, а мърша“ – не са.  , - отвърна ми той.   Истинският вот е война срещу модела Кой. Войната срещу Кой е война срещу мафията. Войната срещу мафията е война за свобода. Свободата означава по-добър живот, срещу много труд и пот.     Тук идва и основната прилика с филма/книгата „Възвишение“: много искаме свободата, но не знаем какво е тя, как да я извоюваме, а и паричките са ни по-мили. Особено ако са  откраднати. Както казва главният герой Гичо:  …   , - ми се ще да допълня. Щото като Гичо се лутаме между сезоните на живота и дори не сме сигурни пасат ли костенурките зиме и от зелени джанки запек ли се хваща… Казвам го за едни сценаристи – те си знаят кои са. Ако човек знае дребните работи, може да види и големите…   Д-р Енчев не присажда мозък, а само придава естетичен вид на обвивката. Прави я дори красива. С вота политиците се опитват да ни убедят: едните – че фасадата е грозна, а другите – че е прекрасна. Искат да минат за д-р Енчев, но са от школата на д-р Менгеле... Време е за открит разговор за злото вътре.     Как мислите, дали ако в горите днес имаше хайдути или партизани, дали Европа щеше да отпуска фондове за тяхното спасяване като рядък и застрашен вид? „Зелените“ щяха ли да провеждат мониторинг за състоянието на популациите им? Щяха ли да се издържат с незаконна сеч и търговия с дървесина? Или щяхме да се строим на Орлов мост в очакване на Червената армия…   От този вот няма да разберем. Трябва да излезем на улицата – там са отговорите.", "date": "2017.11.13", "title": "Зад маската на вота: курвенски игри, филма „Възвишение“ и д-р Енчев"}
{"url": "http://www.classa.bg/%D1%81%D0%B2%D1%8F%D1%82/item/375150-%D0%BE%D0%B4%D1%80%D0%B8-%D0%B0%D0%B7%D1%83%D0%BB%D0%B5-%D0%B8%D0%B4%D0%B5%D0%B0%D0%BB%D0%BD%D0%B8%D1%8F%D1%82-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%8E%D0%BD%D0%B5%D1%81%D0%BA%D0%BE", "text": "          Одри Азуле има биография, която обединява Запада, арабския свят и еврейството: французойката с еврейско-марокански произход може да стане идеалната генерална директорка на ЮНЕСКО – организация, която по статут е задължена да стимулира развитието на културата, образованието, науката и да сближава народите в мирното им развитие.   Азуле навярно е най-подходящата фигура за сегашния момент: културната организация на ООН е разединена, както никога досега. Само преди месец САЩ и Израел обявиха, че ще я напуснат до края на 2018. А САЩ, които са най-големият платец, спряха да плащат вноски още през 2011-а - след като ЮНЕСКО реши да приеме палестинците за член на организацията. А също и като следствие на редица решения, свързани с опазването на палестинското културно наследство, които някои критични наблюдатели определиха като антиеврейски.   Още историята на номинациите за новия генерален директор показа ясно един конфликт: арабският свят се надяваше най-сетне да има свой генерален секретар, предлагайки двама кандидати – от Катар и Египет. След като Азуле изпревари представителя на Катар се очакваше, че мястото ще бъде заето египетския кандидат. Той обаче бе обвинен в антисемитизъм, поради което Азуле се оказа печелившата трета кандидатура.     45-годишната Азуле сега ще трябва да прояви цялото си майсторство да посредничи и да създава консенсусни позиции - способности, които тя изтъкна, когато кандидатстваше за поста. Самата тя се определя като „гражданка на света с корени от Мароко\". Баща ѝ, банкерът и политик Андре Азуле, е съветник на мароканския крал Мохамед, а преди това и на неговия баща Хасан. Майка ѝ е писателката Катя Брами.   Одри Азуле е възпитаничка на утвърдените френски академии ENA и Sciences-Po, които подготвят кадри за ръководни държавни позиции. Била е съветник по културните въпроси на Френската социалистическа партия, а до май 2017 – и министърка на културата при президента Франсоа Оланд.       Азуле разполага с известни поддръжници от културните и политическите среди, като германския режисьор Фолкер Шльондорф и британския театрален режисьор Питър Брук. Хора, които я познават, я описват като „приятелка на творците„ и „брилянтен интелект\".   Азуле е напълно наясно, че създадената през 1945 г. ЮНЕСКО се нуждае от реформи. Германия, например, настоява за повече ефективност, прозрачност и по-бързи действия на ръководството на културната организация. Още при номинирането ѝ от Изпълнителния съвет на ЮНЕСКО преди месец Азуле обеща „да възстанови доверието на страните-членки към организацията\". Германският външен министър Зигмар Габриел ѝ пожела „много сили и смелост за необходимите реформи\". Той смята, че Одри Азуле е точната фигура, от която се нуждае в момента ЮНЕСКО.   Какво точно смята да промени Азуле в културната организация на ООН засега не е ясно. Но водещата ѝ цел е много амбициозна - самата тя я описа, цитирайки едновремешния френски министър-председател и бивш концлагерист Леон Блум (1872-1950): „ЮНЕСКО трябва да бъде моралната и интелектуална съвест на човечеството\".       Одри Азуле заменя българката Ирина Бокова на поста Генерален секретар на ЮНЕСКО и става втората жена в историята на тази организация, която поема ръководството. ЮНЕСКО има 2 100 сътрудници и бюджет, който се измерва с трицифрена сума в милиони. Задача на организацията е да се грижи за опазването на световното културно наследство, да стимулира образованието на момичетата и жените, да защитава свободата на медиите и да координира научната дейност във връзка с проучванията на климатичните промени.   Азуле вече намекна какво е мнението ѝ относно напускането на организацията от страна на САЩ и Израел: „Смятам, че в сегашния момент на криза трябва повече от всякога да инвестираме в ЮНЕСКО, да подкрепяме, подсилваме и реформираме организацията, а не да я напускаме\", каза тя при номинирането ѝ за генерална директорка.    Тя обаче смята да полага и усилия за връщането на тези държави в лоното на ЮНЕСКО. „За мен е много важно ЮНЕСКО да държи вратите си отворени\", заяви тя след като бе избрана на поста.", "date": "2017.11.13", "title": "Одри Азуле - идеалният генерален директор на ЮНЕСКО?"}
{"url": "http://www.classa.bg/%D1%81%D0%B2%D1%8F%D1%82/item/375151-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D0%BD%D0%B8,-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B8,-%D1%81%D1%8A%D1%81%D0%B8%D0%BF%D0%B2%D0%B0%D0%BD%D0%B8-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%80%D0%B5%D0%B6%D0%B8%D0%BC%D0%B0-%D0%B2-%D0%B3%D0%B4%D1%80", "text": "          Берлин, ноември 1989. Берлинската стена е паднала само преди дни когато Дитер Домбровски потегля от Западен към Източен Берлин. Бившият правозащитник от ГДР се отправя към Министерството на правосъдието на залязващата държава на работниците и селяните, което се намирало само на 400 метра от Бранденбургската врата. Намерението му било да поиска съдебната си реабилитация - да бъде анулирано решението на съда от 1974 година. Тогава Окръжният съд в Шверин го осъжда на четири години затвор за „незаконно преминаване на границата\" и „установяване на вражески контакти с друга държава\". Домбровски прекарва 20 месеца зад решетките, по-голямата част от които в затвора на ЩАЗИ в Котбус. По-късно той е откупен от ФРГ и се заселва в Западен Берлин.   Почти три години след този негов неуспешен опит да получи съдебна реабилитация, на 4 ноември 1992, в обединената вече Германия влиза в сила Законът за отмяна на неправдите, причинени от режима в бившата ГДР. Домбровски и останалите близо 200 хиляди бивши политически затворници в ГДР получават правото да искат отмяна на съдебните присъди срещу тях. Още две години по-късно - през 1994 - Домбровски получава официално писмо от Шверин, в което черно на бяло е записано, че е бил неправилно обвинен и осъден.   Причинените му несгоди и страдания, разбира се, няма как да бъдат обезщетени, но му остава поне моралното удовлетворение от това, че преживеният тормоз е признат за неправда. Домбровски и до днес страда от спомените за времето, когато са го държали в помещение от 40 квадратни метра заедно с други 27 души, спомня си за умивалниците с ледено студена вода, за тормоза от страна на надзирателите. Той обаче няма право на пенсия като жертва на режима на ГДР - те са в размер на 300 евро месечно и се полагат само на бивши политзатворници, чиито доходи са под 1 035 евро. Такива пенсии към момента получават около 40 хиляди души в Германия. Домбровски, който днес е депутат в Ландтага на Бранденбург от ХДС, има доста по-високи доходи. Неговият случай е обаче по-скоро изключение.     „Повечето от бившите политзатворници в ГДР имат нерадостна съдба – те изпадат социално и така и не успяват да се съвземат никога повече\", казва Домбровски, който е председател на Съюза на дружествата на жертвите от комунистическия режим в ГДР. Организацията се бори за възстановяване на правата на хората със съдба като тази на Домбровски.   Цели 28 години след падането на Берлинската стена продължават да постъпват нови запитвания от бивши жертви на режима. Много от пострадалите се сещат за това чак когато им дойде времето за пенсия и установят, че поради времето, прекарано в затвора, им липсва осигурителен стаж, обясняват от Съюза. Някои от хората са психически болни в резултат на преживените страдания. Ако се докаже, че заболяването им е следствие от тези страдания, те имат право на известно парично обезщетение, но докато го получат, ги чака дълъг и понякога мъчителен път.    Налага им се например да се освидетелстват при различни специалисти, където нерядко атмосферата е почти като на разпит, което също ги травматизира. В някои случаи бивши жертви са чакали цели 10 години, докато молбата им за парично обезщетение най-сетне получи положителен отговор. Затова някои от жертвите се въздържат да тръгнат по този мъчителен за тях път.     Дитер Домбровски също се бори с психическите последици от преживените несгоди. Той смята, че Германия трябва да издигне централен паметник за жертвите на комунистическата диктатура. Това би им дало чувството, че някой поне си спомня за пречупените им съдби, макар че неправдите не могат да бъдат отменени.   Общественото зачитане и признание за жертвите е най-важното, според Домбровски. Той смята да се ангажира в полза на тези жертви и пред Бундестага, за да поиска удължаване на срока на действие на Закона за отмяна на неправдите от времето на режима, който е в сила само до края на 2019 година. Не го ли направи, бившите политическите затворници няма да имат повече право да получават съдебна реабилитация и парични обезщетения.", "date": "2017.11.13", "title": "Преследвани, затваряни, съсипвани - жертвите на режима в ГДР"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375152-%D0%BA%D0%BE%D0%BD-%D1%81%D1%8A%D1%81-%D1%81%D0%B8%D0%BB%D0%B8%D0%BA%D0%BE%D0%BD", "text": "Заглавието изобщо не е вярно – не се лъжете – конят на Хан Аспарух няма по себе си силикон! В съботния репортаж на „МОНИТОР” от паметника „Създатели на българската държава” над Шумен става дума, че „през 2006 лявото предно копито на Аспаруховия кон падна и сега е с полиуретанова протеза”.  Няма само другите да произвеждат фалшиви новини – и ние можем! Поне докато е безнаказано.  Защото се оказа, че след производството на фалшиви банкноти вече е инкриминирано и още едно производство – „Хванаха фалшиви пенсионери” – съобщава „ТРУД”. Не си представяйте пластмасов пенсионер, който при накланяне казва „мама” – става дума за живи хора, но с фалшиви документи за инвалидни пенсии, издавани от съвсем не фалшиви доктори от ТЕЛК. Надяваме се – по чисто хуманни подбуди – все пак, налага се да се насилваме да вярваме все още в доброто и човека.  „24 ЧАСА” се опитва да ни притесни с една почти истинска новина – „Изчезна столът на премиера!” Тъкмо мераклиите за тоя стол да започнат да се ослушват кога ще са изборите, и става ясно, че „Бойко Борисов си го намери при стенографките”. Когато седнал на председателското място в залата на Министерския съвет, премие­рът „учудено се огледа, когато, сядайки, видя, че пропада доста ниско спрямо нивото на заседателната маса”…    Можем само да предполагаме, че злонамерена опозиционно настроена чистачка е разместила столовете, за да може над масата да се подава само темето на г-н Борисов и всички да му се смеем. Но злите козни на опозицията се провалиха – благодарение и на бдителността на 24-часовите репортери.  Но това няма никакво отношение към светлия празник на народните будители, прославен от съвременните будители на вестникарска хартия – „Духова музика и викторина в мола на Пловдив” – отразява празника на духовността „СТАНДАРТ”. Ами – духовността си иска духовата музика, а децата – мола, какво да правиш!  „МОНИТОР” от своя страна набляга на по-материалната страна на празника – „Манерка с портрет на Ботев за $ 100 продават в нета” – радва окото ни изданието под рубриката „Оферти за Деня на народните будители”. Освен манерката с поета онлайн „се продават и бейз­болни картички на Апостола на свободата Васил Левски”. Не знаехме, че е бил и бейзболист, но пък от друга страна – кво му плащаш – само долар парчето!  Най-скъпата будителска оферта е за „женски бижута – колие, амулет, талисман, диадема и монети от Възраждането”. Няма лошо – будителките също са хора, и те имат право на малки женски радости! Малък смут предизвиква, разбира се, допълнението, че този тип бижута най-често „били носени от османски принцеси”, но не пречи някоя османска принцеса да си е загубила колието и всичко останало и някоя будителка да ги е намерила и да си ги е носила, нали!  А за тези, на които будителството е омръзнало, изданието препоръчва разкошно място на стотина километра от София, където можем да „Спим с щрауси и сърни срещу 20 лв.” Любителите на екзотичен секс с пернати и чифтокопитни ще бъдат разочаровани – спането е в хотел близо до щраусова ферма, а само вечерята е „в компанията на танцуващи щрауси”.  Не се споменава дали има пилон или не, както и дали танцьорките не пощипват от чиниите на гостите.  А иначе – всички вестници, включително и „СТАНДАРТ”, отбелязват поредния повод за национална гордост: „Гледаме най-много тикви в Европа”.   Ами – така е, какво да се прави, срещу фактите и тиквите дори фалшивите новини не помагат!", "date": "2017.11.13", "title": "Кон със силикон"}
{"url": "http://www.classa.bg/%D1%81%D0%B2%D1%8F%D1%82/item/375148-%D1%89%D0%B5-%D1%81%D0%B5-%D1%81%D0%B1%D0%B8%D1%8F%D1%82-%D0%BB%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B8-%D0%B8%D1%80%D0%B0%D0%BD", "text": "            Само преди няколко дни ръководството на Саудитска Арабия беше принудено да установи, че войната в съседен Йемен вече не се ограничава само до територията на тази държава. В края на миналата седмица йеменските бунтовници хути изстреляха ракета срещу саудитската столица Рияд. Тя беше прихваната във въздуха и унищожена, още преди да успее да нанесе някакви поражения. Самият Тръмп впоследствие изясни, че заслугата за това е била на американците. Той знаел и от кого е била изстреляна ракетата: „От иранците, според мен\", заяви президентът.   Командващият иранската Революционна гвардия Мохамед Али Джафари незабавно му се противопостави: твърденията на Тръмп не били нищо друго освен обичайните му лъжи: „Тръмп е казвал доста безпочвени неща и доста лъжи, с които е обвинявал Иран за всевъзможни неща\", заяви Джафари.     Факт е, че Саудитска Арабия ръководи военна коалиция, предизвикала хуманитарна катастрофа в Йемен, както сочат данните на ООН. Ако на местното население не се окаже спешна помощ, там скоро ще настъпи една от най-големите досега гладни катастрофи в света. Два милиона души за застрашени от гладна смърт, обяви ООН. Атаките на военната коалиция са инициатива на младия престолонаследник и министър на отбраната Мохамед бин Салман. За наблюдателите е ясно, че в Йемен се води задочна война между две регионални сили с претенции за надмощие.   \"Знаем, че външната политика на Мохамед бин Салман е значително по-рискована и предизвикателна от преди, което поражда опасения за нова нестабилност в региона\", казва политологът Йохен Хиплер от Института по проблемите на развитието и мира (INEF) към университета Дуисбург-Есен.   Саудитска Арабия и Иран от години насам си противостоят и в Сирия. Саудитска Арабия подкрепяше сунитските ислямистки сили, докато населеният предимно от шиити Иран стоеше на страната на президента Асад. С помощта на другия си съюзник Русия режимът в Сирия успя да изтласка джихадистките групировки и най-вече т.нар. „Ислямска държава\" /ИД/.     Очертаващата се военна победа на режима на Асад значително увеличи и влиянието на Иран. Допълнителен индикатор за нарастващото напрежение между Иран и Саудитска Арабия беше и оставката на ливанския премиер Саад Харири,който е близък до саудитския кралски двор. Харири, който от известно време се намира в Саудитска Арабия, обвини ливанските шиитски милиции на Хизбула, че създават безредици. Хизбула, на свой ред, обвини Саудитска Арабия, че е принудила Харири да подаде оставка и твърди, че го държи в страната против волята му. Нещо повече: лидерът на Хизбула Хасан Назрала обвини саудитското ръководство, че подстрекава Израел да атакува Ливан.   Американският външен министър Рекс Тилърсън обаче заяви, според уверенията на Саудитска Арабия, Харири сам е взел решението за оставката си. Според външния министър няма поводи да се смята, че Саудитска Арабия насила задържа Харири.   \"Спиралата на напрежението се върти много бързо и вече достигна до нова кулминация\", казва германският близкоизточен експерт Себастиян Зонс. „Всъщност и двете страни не би трябвало да имат интерес от подобна война. Особено Саудитска Арабия, която - въпреки че е добре въоръжена - не е в състояние да спечели такава война. Затова смятам, че няма да се стигне до истинско военно стълкновение\", казва Зонс.   Такава е и надеждата на Запада, който се опитва да накара двете страни в конфликта да проявяват сдържаност. Засега поне, Саудитска Арабия и Иран се задоволяват само с прикрити изблици на враждебност.", "date": "2017.11.13", "title": "Ще се сбият ли Саудитска Арабия и Иран?"}
{"url": "http://www.classa.bg/%D1%81%D0%B2%D1%8F%D1%82/item/375149-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8", "text": "          Електромобилността в Китай се свързва най вече с метрополията Шънджън. 12-милионният град близо до Хонконг е първият в Китай, в който се движат само електрически автобуси. Това се очаква да намали силно вредните емисии - с 1,18 милиона тона парникови газове годишно, по данни на самия превозвач.   До 2020 г. и такситата в Шънджън изцяло ще преминат на електричество. За да бъдат те разпознаваеми те в уличното движение бяха въведени новите, зелени регистрационни табели - за разлика от традиционните, които са сини на цвят.   Китай е вторият - след САЩ - най-голям замърсител на въздуха с въглероден двуокис. Значителна част от вредните емисии се дължат на общо около 300 милиона автомобили в страната (по данни от първото тримесечие на 2017 ) - в световен мащаб 1/5 от изхвърляния в атмосферата въглероден двуокис се дължи на транспорта и пътното движение.   Замърсяването на околната страна алармира китайските власти на най-високо равнище. \"Трябва да наложим най-строги мерки за защита на околната среда\", заяви държавният и правителствен ръководител Си Цзинпин на последния конгрес на Китайската комунистическа партия. \"Ще направим нашата страна по-хубава, давайки така своя принос за глобалната екологична сигурност\", посочи той.   Според официалните статистки, през 2016 г. на китайския пазар са пуснати нови 320 хиляди автомобила с алтернативно задвижване, 75% от които са били електрически, а останалите - хибридни. През първата половина на 2017 г. са продадени нови 195 хиляди такива коли.   До 2020 г. всички таксита в Шънджън ще бъдат електрически   Не е изненада, че седалището на най-големия производител на електромобили BYD е именно в Шънджън. Тринайсет на сто от електромобилите в света са произведени от него, посочи на първия китайско-германски автомобилен конгрес Патрик Остерфелд, който отговаря за пласмента на BYD в Европа.   129 китайски електробуса вече се движат в няколко европейски града. В Бон, където в момента се провежда 23-та Световна климатична конференция, още през 2013 е бил тестван в продължение на 4 седмици и при пълно натоварване електробус на BYD. И макар равносметката да е била много положителна, договор впоследствие получил германско-турският конкурент \"Силео\". В китайския концерн обаче не се тревожат за това и настъпва към Европа: през април 2017 г. в унгарския град Комаром беше открит първият европейски завод на BYD. А от 2018 и във Франция ще се произвеждат китайски електрически автобуси. Капацитетът на завода в областта Hauts-de-France ще бъде 200 автобуса годишно. Съвместна развойна дейност с Германия   Тестваният в Бон автобус на китайския производител BYD   Китайските производители търсят възможно най-добрите решения. Например при разработката на леки шасита, електронното управление на електромоторите и производството на батерии. В тази връзка Ванг Зидонг от Управителния съвет на BYD казва, че Германия е идеалният партньор на Китай. Така например научно-изследователският институт MEET към университета в Мюнстер е водещ в развойната дейност на батерии за електроавтомобили.   Наскоро министърът на икономиката на провинция Северен Рейн-Вестфалия Андрас Пинкварт увери на двустранен форум с участието на представители от 500 китайски компании, че новите концепции за мобилност откриват нови шансове за двустранно сътрудничество. Китай пък разполага с възможно най-добрия посредник за целта: китайският министър на изследователската дейност Ван Ганг е защитил дисертация в Германия и дълги години е работил в германска фирма, производителка на автомобили.", "date": "2017.11.13", "title": "Китайският отговор на климатичните промени"}
