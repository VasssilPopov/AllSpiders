{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/373955-%D0%BA%D0%B0%D0%BA-%D0%BD%D0%B0%D1%88-%D0%B5%D0%BA%D0%B8%D0%BF-%D0%BE%D1%82%D0%BA%D1%80%D0%B8-%D0%BF%D0%B5%D1%87%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%B2%D0%B5%D0%BB-%D0%B2-%D0%BC%D1%83%D0%B7%D0%B5%D0%B9-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD", "text": "       Става дума за сайта В текст под печата е направено описание, както и коментар, които ни карат да си зададем един логичен въпрос: Възможно ли е Тервел и Константин IV да са един и същ човек? На какво се дължи приликата в портретите им? Не е ли заложена прекалено дълбоко промяната в българската история и не дължим ли на нашите велики предци и на тези след нас истината за значението на българите в днешната световна история? Подобно на Борис Първи, на Симеон, Калоян и Самуил, и Тервел ли е управлявал едновременно България и източната римска империя, наречена с измисленото от наши съседи понятие  Византия?     ПРЕВОД: Теотоке помогни. Τερβελλίου καίσαρος (Боже мой, дай ми помощ!) (Печат на) Тервел, кайзър (КеСар=Цезар=Цар - б.а.).   КОМЕНТАР: Това е български хан, който помогна на Юстиниан II да възвърне трона през 705 г. и в замяна получава титла kaisar. Ойкономиди? е забелязал приликата на портрета на Тервел с имперските портрети върху солида на император Константин IV (652-685).     Владетелката на 7 древни и съвременни езика - Мила Салахи отговаря на въпросите, възникнали след откриването на печата в американския музей:                      ", "date": "2017.10.16", "title": "Как наш екип откри печата на Тервел в музей във Вашингтон"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373948-%D0%B2%D0%B8%D0%BD%D0%B0%D0%B3%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%B0%D0%B7%D0%B8%D1%82%D0%B5-%D1%82%D0%B5%D0%B7%D0%B8-5-%D0%BD%D0%B5%D1%89%D0%B0-%D0%B2-%D1%82%D0%B0%D0%B9%D0%BD%D0%B0", "text": "В епохата на социалните мрежи, животът ни все повече се превръща в отворена книга – не само за приятели, близки и роднини, но дори и за непознати, пише \"Мениджър Нюз\", позовавайки се на The Little Things. Но има неща, които винаги трябва да държите в тайна, за да не си навредите сами. За да се пазите от неприятни последствия, следвайте този мъдър съвет и никога не разказвайте за:     Не го правете, поне докато не започнете да ги изпълнявате и да получавате резултати. Така, на първо място, ще се защитите от завист и злоба, от кражба на вашите идеи. Освен това, нашите намерения и планове не са лишени от слаби звена, които в първия момент може и да не забележим. По-прозорливи или опитни от вас обаче могат да ги видят и разкритикуват, или пък усвоят чрез «подобрения», което ще разколебае вашето самочувствие и ентусиазъм. Не е за пренебрегване и един аргумент от поведенческата психология: когато разказвате на другите своите цели и планове, се зареждате с измамна самоувереност, че почти сте успели. Често, това лишава от мотивация, усърдие и постоянство.     Какъв е смисъла да се прави добро, ако единствената причина е очакването да получите аплодисменти от другите. Истинското благородство не търси признание, хората ценят действието, а не думите и не го забравят. Освен това, какво казвате на останалите, когато биете барабана за добрина, която сте сторили? Че сте по-велики от тях?!  Каквото и да сте закусвали/обядвали/вечеряли, сте го направили за себе си, не за другите. Дори и да сте взели твърдо решение да спрете алкохола напълно, или пък да минете само на биохрани, отново помнете, че го правите единствено и само за себе си. Откажете се от суетата да споделяте такива подробности на всеослушание. Зрелостта означава осъзнаването на отговорността да правиш лични избори и да ги вграждаш в живота си, без да ги натрапваш на останалите.   Започнете да уважате понятието «лично пространство» и започнете от себе си – всичко, което се случва в семейството ви и в личния ви живот трябва да си остава тайна. Всяко семейство си има своите малки «горещи точки» и трудни моменти. Те не засягат само вас, а всички участници в тях. Ситуация, за която разказвате от своята гледна точка, може да обиди или да предизвика неудобство сред някои от семейството ви. Семейните спорове са солта и пипера на съвместния живот, често са резултат от «изпускане на парата» и затова бързо преминават. Но, колкото повече се жалвате и споделяте с външни хора вашите семейни проблеми, толкова по-повече губите обичта и уважението на най-близките си хора.   Когато някой ви сподели своя тайна, заключете я със 7 ключа. Рискувате завинаги да изгубите доверието и приятелството му, ако започнете да разнасяте тази тайна. Рискувате и нещо повече – своята репутация.", "date": "2017.10.16", "title": "Винаги трябва да пазите тези 5 неща в тайна!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373949-%D1%81%D0%BC%D0%B5%D0%BB%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%B8,-%D0%BA%D0%BE%D0%B8%D1%82%D0%BE-%D1%81%D0%B5-%D0%BF%D0%BE%D1%8F%D0%B2%D0%B8%D1%85%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B8%D0%BB%D0%B8%D0%BC-%D0%BF%D0%BE%D0%BB%D1%83%D0%B3%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-18", "text": "Кой може да си позволи да отиде на официално събитие по сутиен. Холивудските звезди, разбира се. В желанието си да са ослепителни на червения килим, те прекрачват границите и се впускат във всякакви комбинации от цветове, материи, бижута и какво ли още не. Понякога обаче в стремежа си да са най-добри, те забравят да сложат плат по роклите си. В списъка попада любимката на милиони Дженифър Лопес.      На Американските музикални награди през 2015 г. Джей Ло се появи с оскъдна рокля, която не само подчертаваше фигурата ѝ, но и издаваше повече, отколкото е необходимо. Друга световноизвестна актриса Чарлийз Терон показа, че не ти е нужна блуза за премиера.      41-годишната блондинкa се появи на премиерата на екшън филма \"Атомната блондинка\" по сутиен. Не сме забравили и черната рокля на актрисата и модел Емили Ратайковски, която модният гуру и критик Тим Гън нарече \"ужасяващо вулгарна\".      26-годишната красавица рискува да се появи на червения килим на модно парти в Ню Йорк с много дръзка черна рокля и дълбоко деколте.   Ето ги и останалите:                                ", "date": "2017.10.16", "title": "Смелите звезди, които се появиха на червения килим полуголи (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373950-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-16-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "Ще бъдете твърде мързеливи, за да правите това, което винаги сте изпълнявали с ентусиазъм. Ако въпросът е в умората, тогава е време да си вземете отпуск и да си починете. Не се месете в личния живот на другите, за да не ви изкарат клюкар. Между другото, опитайте се, да оправите проблемите във взаимоотношенията с партньора си. Вечерта го поканете на среща. Черпете вдъхновение от всичко, до което се докосвате. Вашето въображение и ентусиазъм са достатъчни за десетима, така че не се плашете. Очаквайте високи спортни постижения, креативни победи и сключване на печеливши сделки. Само в стремежа към печалбата може да се препънете и в резултат да останете с празен портфейл. Причина за кавга с любимия, може да стане баналната ревност. Това чувство ви измъчваше дълго време и днес, то може да излезе на повърхността. На работното място всичко ще е по-успешно, отколкото в семейството. Вие сте уважавани, вас ви разбират и най-важното, оценяват идеите ви. Вечерта се заемете със спорт, за да се разтоварите емоционално. Действайте като слушате сърцето си. И това важи не само за любовта, но и към работата ви. В трудни ситуации, не бъдете срамежливи, а помолете за подкрепа на колегите си. Близък приятел, ще ви сподели тайна лична драма. Е, вие знаете как да пазите тайни. За подобряване на здравето, е добре да закалите тялото си. Днес, ще ви е трудно да върнете благоразположението на любимия човек. Песимизмът в тази ситуация, няма да ви помогне. Намерете оригинален начин, придайте си романтичен образ и избраника ви, ще погледне на вас по различен начин. Вечерта ви чака предложение за работа в чужбина. Не се захващайте с много неща наведнъж, в противен случай ще направите много грешки. Регулирайки вашите дейности и дори изявленията си, ще може да постигнете целите си. В личния си живот, трябва да станете по-реалистични. Разбира се, мечтите вдъхновяват, но в крайна сметка любимият ви, не е герой от приказка. Една вечерна разходка в града, може да стане незабравима. Ще имате късмет с парите, но в любовта, се очаква застои. Макар че, вие сами сте решили, че докато не направите кариера, няма да мислите за личния си живот. Постарайте се, навреме да платите дълговете, наеми и данъци. Вечерта, може да се отпуснете и повеселите с приятели. Очакват ви, много новини, които ще анализирате цял ден. Вие сте майстори в собствената си работа, но да докажете това пред колегите, няма да е зле. Семейните, спешно трябва да решат финансовите си проблеми и да започнат ремонт в жилището. Вечерта прекарайте с любимите си хора.   Може да попаднете в такова положение, за което дори не сте си мислили. За всичко, ще е виновно безразсъдството и подценяването на ситуациите, което е довело до такива големи грешки. Възможни са слухове зад гърба на тези, които имат паралелна любовна връзка. По-малко мислете какво казват хората и повече за живота си. Очаква ви прекрасен ден, когато много от желанията ви ще се сбъднат. Ако по-рано не сте вярвали в чудеса, до вечерта, те могат да се случат с вас. Възможно е да се срещнете с човек, който много харесвате. Само че, този път не се разсейвайте и намерете правилните думи. Вечерта трябва сериозно да се замислите за вашето здраве и да планирате посещение при лекар. Днес, ще решите да обобщите изминалия месец. Ще действате много комбинативно, ако въпросът засяга бюджета. Единственото нещо, за което трябва да внимавате са любовните изкушения. Безразборните интимни взаимоотношения, могат да навредят на вашето здраве. По-добре прекарайте вечерта, в четене на книга или пред компютъра. Днес приложете на практика това, което някога сте научили от по-опитни колеги. За намиране на работа и промяна на местожителството е отличен ден. Решение за личния ви живот, ще дойде толкова внезапно, че ще се почувствате щастливи и свободни. Неприятна новина, ще ви огорчи вечерта, но не трябва да се отдавате на самооткритика.", "date": "2017.10.16", "title": "Дневен хороскоп 16 октомври"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/373951-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B5-%D0%B1%D0%BE%D1%8F%D1%82-%D0%BE%D1%82-%D0%B5%D0%B2%D1%80%D0%BE%D1%82%D0%BE", "text": "Почти 60% от българите се страхуват от приемането на еврото като национална валута, сочи проучване на Института за политика. Като основен мотив за негативната си нагласа хората определят очакването за скрит скок на цените. Притесненията са особено силно изразени при ниско образованите. Българите са оптимисти за европредседателството, показва проучването. Според него президентът и Министерският съвет са с най-ниско доверие за ролята им в ключовите процеси. Резултатите очертават и паралелното съществуване на проевропейски и патриотични нагласи. Най-голям дял от тях се наблюдава при избирателите в лявото и крайно лявото политическо пространство (70 на сто от случаите) и засяга предимно населението над 56-годишна възраст. На този фон висок е скокът на процента на българите, които одобряват Брекзит – 48. Съоснователи на Института за политика са професор Антоанета Христова, която е директор на Института за изследване на населението и човека в БАН и Калина Крумова, депутат от \"Атака\" в 41-вото Народно събрание.", "date": "2017.10.16", "title": "Българите се боят от еврото"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373952-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BF%D0%BE%D0%B1%D0%B5%D0%B4%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F", "text": "Партията на премиера Зоран Заев Социалдемократически съюз (СДСМ) постигна истински триумф на местните избори в Република Македония. Държавната избирателна комисия съобщи, че кандидатите на СДСМ водят в 50 общини на страната. ВМРО-ДПМНЕ на Никола Груевски води само в 9 общини. За първи път албанска формация - Демократическият съюз за интеграция на Али Ахмети изпреварва ВМРО-ДПМНЕ и печели в 12 общини. В останалите общини на първо място са кандидатите от 9 партии, коалиции или представителите на Гражданските комитети. Данните са на базата на 96,64% от гласовете. Окончателните резултати се очаква да бъдат оповестени около обяд днес в Скопие. \"Изборният ден мина в спокойна и демократична атмосфера\", каза председателят на Държавната избирателна комисия Александър Чичаковски. Избирателната активност е малко над 58 на сто. \"Гражданите ни гласуваха огромно доверие и отговорност. Повече не може да има оправдания. Трябва да спретнем ръкави и да работим. Тази вечер празнуваме, но от утре ще се отнасяме с уважение към всеки един гражданин, независимо от това, за кого е гласувал. Ние сме отговорна партия, както на централно, така и на местно ниво\", каза Зоран Заев по време на празненствата пред сградата на правителството в центъра на Скопие. Той очаква след окончателното преброяване на гласовете техният кандидат за кмет Петре Шилегов да спечели и в Скопие. СДСМ печели и във всички останали големи градове на страната - Охрид, Битоля, Прилеп, Куманово, Кратово, Крушево, Кочани, Струмица, Валандово, Дойран, Гевгели, Ресен и много други места. Заев очаква \"победа за СДСМ навсякъде където има техен кандидат на втория тур\". \"Като лидер на партията нося най-голяма отговорност за изборните резултати. За всичко това, както и за причините довели до тези резултати и бъдещите действия ще дебатираме след изборите\", каза от своя страна Никола Груевски. Според него \"по време на предизборната кампания и по време на вота е имало множество нарушения, включително и на Изборния закон, което е довело на определени места до победа за кандидатите на СДСМ\". Групата на Реформаторите във ВМРО-ДПМНЕ припомни, че преди 4 месеци са предупредили за това срамно поражение, но Груевски еднолично е решил да вкара ВМРО-ДПМНЕ в това унизително положение. \"Всеки край е ново начало. Това е началото за реформите и демократизирането на ВМРО-ДПМНЕ, която отново ще бъде силна партия\", каза Александър Михайловски от Републиканския щаб на реформаторите. Това са първите избори след идването на власт на Зоран Заев на 1 юни. На предишните местни избори ВМРО-ДПМНЕ спечели в 58 общини и в столицата Скопие. СДСМ тогава спечели само в 4 общини. В Република Македония има общо 81 общини. На днешните избори право на глас имаха 1 814 644 души. От тях 1 735 682 гласоподаватели живеят в страната, а останалите с право на глас 77 071 са в чужбина. Втори кръг на местата, където няма излъчен победител в първия, ще се проведе на 29 октомври. В тези местни избори участваха кандидати за кметове и съветници от 19 партии и коалиции, а 64 бяха издигнати от Граждански комитети. Това са шестите местни избори в Македония – първите бяха през 1990 г., след това през 1996, 2000, 2005, 2009 и 2013 г.", "date": "2017.10.16", "title": "Партията на премиера победи в Македония"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/373953-%D1%81%D0%B0%D1%89-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D1%81%D1%80%D0%B5%D0%B4%D1%81%D1%82%D0%B2%D0%B0%D1%82%D0%B0-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B1%D0%B0%D0%BD%D0%BA%D0%B0", "text": "САЩ отказаха увеличение на средствата за Световната банка, което вероятно ще се окаже проблем за глобалната мисия за борба с бедността. Министърът на финансите Стивън Мнучин заяви, че огромната институция, базирана във Вашингтон, е неефективна и може да бъде по-ефективна с наличните почти 60 милиарда долара финансиране за развитие, които получава ежегодно. Според него чрез по-голяма ефективност банката може да изгради вътрешнокапиталовата си база и да разшири кредитирането, без да са необходими повече вноски от нейните 189 членки, от които САЩ е донор с най-голям принос. Той каза също в изявление пред Комитета за развитие, който определя програмата за действие за банката и Международния валутен фонд, че СБ трябва да намали финансирането за нововъзникващите икономики, които не се нуждаят от значителна външна помощ. Мнучин посочи, че финансовата институция се нуждае от по-голяма бюджетна дисциплина, включително контрол върху заплатите и обезщетенията на персонала. \"По-голям капитал не е решение, когато съществуващият не се разпределя ефективно. Търсенето на евтин капитал неизменно ще надвишава предлагането му - ключът е да се гарантира, че тези ресурси се използват там, където те са най-необходими и могат да постигнат ефективни и устойчиви резултати\", коментира министърът.", "date": "2017.10.16", "title": "САЩ отказаха увеличение на средствата за Световната банка"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/373954-%D0%BA%D0%B0%D0%BA-%D1%81%D0%B5-%D1%81%D0%BF%D1%80%D0%B0%D0%B2%D1%8F%D1%82-%D1%81-%D0%BF%D0%B5%D1%87%D0%B5%D0%BB%D0%B5%D1%89%D0%B8%D1%82%D0%B5-%D0%B8%D0%B3%D1%80%D0%B0%D1%87%D0%B8", "text": "Фирмата за онлайн залози 888 бе глобена през август с рекордните 7,8 милиона паунда, след като над 7000 клиенти, които бяха решили да се откажат от акаунтите си за залагане, получиха разрешение да запазят достъпа си. Далеч от взора на регулатора обаче букмейкърите често са обвинявани в друга крайност: твърде бързо отхвърлят печелещи клиенти. Те се оплакват, че акаунтите им понякога биват затваряни заради бизнес решения. Други казват, че облозите им за една нощ биват ограничавани до минимални суми. Това може да не е популярно сред комарджиите, но в повечето страни е законно. Операторите твърдят, че проучването на победителите е необходимо за предотвратяване на измами. Конкуренцията в хазарта нарасна с появата на онлайн залозите, което накара букмейкърите да предлагат залагания на непокрити дотогава от тях пазари. В някои, като източноевропейските футболни първенства, ниските заплати и закъсняващите плащания са плодотворна почва за уреждане на мачове. Печеливша серия може да сигнализира нечестна игра. Най-често обаче усилията да бъдат открити хитри клиенти не се коренят в желанието да се разкрият подобни схеми, а са част от т.нар. в сектора управление на риска: за да останат на печалба, букмейкърите се стремят да ограничат потенциалните загуби. Заложните фирми опознават клиентите си, като ровят онлайн информацията, проследяват уебнавиците и проверяват дали комарджиите посещават сайтове за сравняване на залози. Профилирането се улесни и от затягането на регулацията срещу прането на пари, която изисква от онлайн играчите да предоставят подробна информация при отварянето на акаунт. Букмейкърите твърдят, че подобно пресяване е необходимо, за да ограничи замесването на професионални комарджии. Това пък им позволява да предлагат по-добри залози на обикновените играчи. Критиците отговарят, че те хвърлят мрежите си твърде нашироко. Букитата могат да похарчат значителни средства, опитвайки се да открият тези, които залагат, за да преживяват, много от които наемат количествени анализатори за оценка на резултатите и разработват стратегии на хеджиране (в някои случаи опитвайки се да експлоатират различията между залозите на неколцина букмейкъри, за да си гарантират печалба). Онлайн букмейкърите отговарят със сложни алгоритми, които маркират клиенти със странни парични залози – примерно 13,04 лири, тъй като обикновените играчи залагат кръгли суми. Проучват и поведението на потребителите. Обикновените играчи е по-вероятно да правят залози минути преди началото на дадено събитие, докато професионалните често търсят най-добрите възможности, като залагат дни преди това (тъй като колкото повече време се чака преди залагане, толкова повече информация за събитието изтича и за букитата е по-лесно да го оценят). Това обяснява защо професионалните комарджии рядко въртят бизнес с водещи букмейкъри. Те често правят залози при фирми като Betfair или Smarkets, които не ограничават печелившите си клиенти. Като алтернатива те работят с тези букита, които използват успешни комарджии, за да повишат ефективността на заложните си пазари, и правят повечето от парите си от комисиони. Тези фирми обещават да не ограничават печелившите акаунти и приемат далеч по-високи залози (влиятелният букмейкър Pinnacle често предлага таван от $1 милион за големи събития). Професионалистите освен това влизат в големите сделки чрез брокери, като британската фирма Gambit Research, която използва технология за пласиране на множество по-малки залози сред повече букита. По-специално азиатските агенти си създадоха име в тази търговия: мнозина са способни да прехвърлят значителни залози анонимно до местни букмейкъри. За разлика от спортовете, които обичат, играните от професионалните играчи и букмейкъри игри са извън светлината на прожекторите.", "date": "2017.10.16", "title": "Как се справят с печелещите играчи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373946-%D0%BD%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D0%B9%D1%82%D0%B5-%D0%BD%D0%B0-%D1%80%D1%83%D1%81%D0%BA%D0%B8%D0%BD%D1%8F", "text": "Руската моделка Кристина Кучма потопи скъпарската кола на банкер от Уолстрий, след като той я изостави. Инцидентът е станал на Бахамските острови, където банкерът Гай Джентайл прекарва доста време.      Известно е, че двойката се среща от около година и половина. Мъжът няколко пъти е правил скъпи подаръци на своята половинка.      Наскоро тя поискала от него 50 000 долара. По данни на в. „Метро\", парите били необходими на красавицата за стартирането на бизнес начинание.      Джейнтал сметнал, че тази молба вече размива границата между „бизнеса и романтиката\" и отказал. В резултат Кучма му хвърлила чаша с чай в лицето и избягала, взимайки със себе си ключовете от Mercedes S400 на стойност около 55 000 долара.      Малко след това моделката изпратила на приятеля си есемес относно това, че в задния му двор го очаква изненада. Изненадата се оказала потопеният в басейна Mercedes.", "date": "2017.10.16", "title": "Не отказвайте на рускиня...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/373947-%D0%BD%D0%B0%D0%B9-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0%D1%82%D0%B0-%D0%B2%D0%BE%D0%B4%D0%B5%D1%89%D0%B0-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B2%D0%B5%D1%87%D0%B5-%D1%81%D0%B8-%D0%B8%D0%BC%D0%B0-%D1%81%D1%8A%D0%BF%D0%B5%D1%80%D0%BD%D0%B8%D1%87%D0%BA%D0%B0-%D0%B8-%D1%82%D1%8F-%D0%B5-%D0%BE%D1%89%D0%B5-%D0%BF%D0%BE-%D0%B3%D0%BE%D1%80%D0%B5%D1%89%D0%B0-%D1%81%D0%BD%D0%B8%D0%BC%D0%BA%D0%B8-18", "text": "Неотдавна всички западни издания тръбяха и разказваха за най-сексапилната водеща на прогнозата за времето - Янет Гарсия от Мексико. Сега, обаче, като че ли тв водещата от Аржентина - 24-годишната Мария Перес се опитва да се възкачи на почетния пиедестал. Изумителната красавица Мария Перес работи като водеща на времето в аржентинския тв канал TyC Sports. Заради нея каналът има страхотен рейтинг, още повече, че той е гледан повече от мъже.      Съблазнителната блондинка покори сърцата на всички аржентинци, демонстрирайки в директен ефир своите изключителни форми.     А полуразсъблеченото си тяло девойката показва и на своите вече внушителни почти два милиона последователи в Инстаграм.      Перес споделя снимки не само на своята апетитна фигура, но и показва правилната техника на изпълнение на упражненията в залата.      Сред нейните поклонници са не само представителите на мъжкия пол, но и има и жени, които се интересуват от начина на хранене на водещата и нейния спортен начин на живот — на тях Мария им обещава да създаде собствен канал в \"Ютуб\" под названието Sol Fitness, където ще споделя тайните на своето идеално тяло.      Напомняме, че по-рано за най-сексапилна тв водеща бе призната Янет Гарсия, която води прогнозата за времето в ефира на мексикански канал. Янет Гарсия            ", "date": "2017.10.16", "title": "Най-сексапилната водеща на времето вече си има съперничка и тя е още по-гореща! (СНИМКИ 18+)"}
{"url": "http://www.classa.bg/%D1%81%D0%B2%D1%8F%D1%82/item/373944-%D0%BB%D0%B0%D1%80%D0%B8-%D1%84%D0%BB%D0%B8%D0%BD%D1%82-%D0%B4%D0%B0%D0%B2%D0%B0-$10-%D0%BC%D0%BB%D0%BD-%D0%B7%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF", "text": "За да разгласи офертата си, Флинт зае цяла страница на The Washington Post.   заяви издателят.   Той даже дава насоки в кои направления да бъде компроматът.    Флинт обещава да запази пълна конфиденциалност за авторите на подадените сигнали.", "date": "2017.10.16", "title": "Лари Флинт дава $10 млн. за компромат срещу Тръмп"}
{"url": "http://www.classa.bg/%D1%81%D0%B2%D1%8F%D1%82/item/373945-%D1%81%D1%8A%D0%BA%D1%80%D0%BE%D0%B2%D0%B8%D1%89%D0%B0%D1%82%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-ii-%D0%BE%D1%82%D0%BF%D0%BB%D1%83%D0%B2%D0%B0%D0%BB%D0%B8-%D0%B7%D0%B0-%D1%81%D0%B0%D1%89", "text": "Преди разпадането на Съветския съюз по море за Нови Орлеан отплувала партида с антикварни предмети на възраст над сто години. Товарът съдържал скъпоценности на руския император Николай II. Така смята американското издание Live Science.   Изданието твърди, че през 1991 и 1992 г. в САЩ пристигнали три тайнствени кораба с “антиквариат” и предмети на старинното изкуство. Единият кораб пристигнал от Съветския съюз, другите два – от Турция.     Стойността на стоките в трите кораба според документи се оценява на стотици милиони долара. Антиквариатът, изпратен през март 1991 г., според вносителите струвал около 80 милиона долара.     Стойността на стоката във втория кораб, отплувал за Нови Орлеан през март 1992 г., според вносителите е на стойност 81 милиона долара. Тази партида отплувала от Турция, тъй като през тази година Съветският съюз вече не съществувал. В документите пише още, че през март 1992 г. от Турция за Н. Орлеан отплувала партида “мебели на възраст над сто години” със заявена стойност около 3 милиона долара.      Общата стойност на антиквариата в трите кораба възлиза на 164 милиона долара, но като се отчете инфлацията, през 2017 г. стойността й възлиза на 285 милиона долара.     Не е известно какви точно стоки съдържали корабите, още повече че единният закон за защита на търговската тайна в САЩ забранява на митническата служба да разкрива допълнителна информация за партидите.   Руската императорска фамилия Романови била една от най-богатите сред управляващите европейски династии. Затова няма нищо странно във факта за тайнственото изчезване на скъпоценностите на последното императорско семейство в Русия.   През 1729 г. Петър Велики забранил на руските царе да подаряват, заменят или продават императорските корони, картини, скиптъри, порцеланови предмети и пр. Затова в продължение на 200 години императорската съкровищница само се попълвала. Романови притежавали уникални скъпоценности.   Една от последните версии, изложена във филма от 2008 г. “Златото на царското семейство”, сочи, че най-ценната част от царските скъпоценности била скрита, за да бъде спасена от дошлите на власт болшевики.   През 2009 г. в световната преса се появява сензационното твърдение, че съкровищата на последния руски цар са скрити в пустинята Гоби…   Още през 20-те години на миналия век Чрезвичайната комисия предприела няколко опита да открие царските съкровища. През следващите десетилетия търсенето продължило.   Има информация, че болшевиките открили някаква част от царското имане и направили опит да го продадат още през май 1918 г.   Известно е също, че агенти на Коминтерна постоянно транспортирали от Москва бижутерски изделия и скъпоценни камъни, които трябвало да продадат и да използват парите за местните комунистически партии и за нелегална работа. В началото нямало никакъв контрол върху дейността на коминтерновските агенти, затова те откраднали голяма част от скъпоценностите.   Когато през 20-те години в Съветска Русия започнал глад, болшевиките решили да разпродадат скъпоценностите на Романови в чужбина и ги продали в Лондон, Париж, Полша, Берлин.   Днес в Кремъл може да се видят 71 предмета от колекцията на Николай II. Останалото не се знае къде е.", "date": "2017.10.16", "title": "Съкровищата на Николай II отплували за САЩ"}
{"url": "http://www.classa.bg/%D1%81%D0%B2%D1%8F%D1%82/item/373936-%D0%BC%D0%BE%D0%B4%D0%B5%D1%80%D0%B5%D0%BD-%D1%80%D1%83%D1%81%D0%BA%D0%B8-%D0%B1%D1%80%D0%BE%D0%BD%D0%B8%D1%80%D0%B0%D0%BD-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%B5%D0%BD-%D0%B2%D1%81%D1%8A%D0%B4%D0%B5%D1%85%D0%BE%D0%B4-%D0%B0%D1%80%D0%B3%D1%83%D1%81-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0-%D1%82%D0%B5%D1%81%D1%82%D0%BE%D0%B2%D0%B5-%D0%B2-%D1%81%D0%B8%D1%80%D0%B8%D1%8F", "text": "Първите единици от най-модерното бронетанково разузнавателно превозно средство на Русия са пристигнали в Сирия, където ще бъдат тествани, съобщава RG.ru. В момента мобилният пункт за разузнаване четвърта серия PRP-4 Аргус е в процес на включване в руската армия. През 2013 г. и 2015 г. е показан на оръжейните изложения на Русия, а миналата година получи награда от руското правителство. Аргус е въоръжен с картечница Калашников 7.62 милиметра, има 300 конски сили и тежи 13.8 тона. Това превозно средство достига скорост от 65 километра в час на земя и до 7 - във вода. Четиримата членове на екипажа могат да открият вражески войник на разстояние от 7 километра, а танк - от 16 километра. Има най-модерната броня и средства за защита на персонала. Неговият радар 1L-120-1 не се бои от дъжд, сняг или дим. Аргус помага на артилерията да се прицелва и да улучи целта, независимо от метеорологичните условия.", "date": "2017.10.16", "title": "Модерен руски брониран разузнавателен всъдеход Аргус преминава тестове в Сирия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373938-%D1%88%D0%B8%D1%81%D1%82%D0%B0%D1%86%D0%B8%D1%82%D0%B5-%D0%BE%D1%82%D0%BD%D0%BE%D0%B2%D0%BE-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B8%D1%81%D0%BA%D0%B0%D1%82-%D0%B4%D0%B0-%D0%BD%D0%B0%D0%B4%D1%83%D0%BF%D1%87%D0%B0%D1%82-%D0%B4%D0%BE%D0%B1%D1%80%D1%83%D0%B4%D0%B6%D0%B0-%D0%B8-%D0%B4%D0%B0-%D1%8F-%D0%B7%D0%B0%D0%BF%D0%B0%D0%BB%D1%8F%D1%82", "text": "Предстои обществено обсъждане на проект за добив на въглищен и шистов газ до село Рогозина, Ген.Тошево. Концесията е за 35 години и предвижда добив на дълбочина от  2000 до 5600 метра с наклонени сондажи. \r\n   От няколко месеца насам периодично в медии близки до неолиберлната върхушка вървят материали за добив на природен газ в Рогозина. Интересното в случая е, че думичката „шистов“ или „въглищен“ е пропусната. Например:  \r\n   Че ще се добива чист „природен“ газ по абсолютно безвреден начин се опитват да ни убедят не само медиите, но и МОСВ и МИЕ. В следващите редове ще се опитаме да разкажем защо сме убедени, че ни лъжат. \r\n   Това са снимки напрвени през 2013-та година в Рогозина. На мястото, където инвестиционното намерение на Русгеоком предвижда да забие първоначално 11 сондажа. А след това още. \r\n     \r\n     \r\n     \r\n     Преди дни, медията на Радосвет Радев (първото частно радио, което упорито участва в подмяна на фактите и изкривяване на събитията от 93-та насам в полза на евроатлантическите господари, като междувременно цоца тлъсти грантове от Америка за България и свързаните с нея сателити и фондове) пусна и статия как разбираш ли до село Рогозина сондажът не е действащ, и има само една охрана до него. В снимка от  , която може да видите и тук по-долу, обаче ясно се вижда басейна за отпадни води от фракинг. \r\n     \r\n     И потвърждава това, което се вижда и от снимките направени през 2013-та от сателит. \r\n Междувременно, всички отговорни институции не спират да реват в един глас как от находището край Ген.Тошево няма да се добива шистов газ. Да, може би са прави – няма да е шистов, ще е от въглища. Защото Добружанският въглищен басейн е открит много отдавна, но не е експоатиран, именно защото добива там е рисков за околната среда и подземните води в региона. \r\n   Интесното тук е, че журналистът Велизар Енчев прави запитване като депутат от 43-тото Народно събрание към тогавашният министър на Околната среда и водите Ивелина Василева. Въпросът  . \r\n  Г-жа министърката явно е дала удобен за шефовете успокоителен за електората отговор, защото днес доклада за въздействие върху околната среда на проекта за добив на газ в Рогозина е изготвен от фирмата инвеститор Русгеоком е положителен и най-вероятно след подземната въглищна газификация, и допълнителният фракинг, землището край Рогозина ще „цъфне“. Буквално. Малко повече за метода за добив на газ от въглища може да видите тук:  \r\n   Да се върнем към годината 2013-та, когато са правени проучвателните сондажи на мястото. Тогава министър на енергетиката е бил известния към днешна дата като „хасковския суджук“ Делян Добрев. \r\n     \r\n       Една обикновенна справка в интернет за него показва на чий Господ слугува. Показва и защо след като беше разкрита грандиозната схема за назначения на батко и братко от Хасково на отговорни постове и мятане на оставки, от ГЕРБ си го оставиха Делянчо. Защото е вярно куче на неолибералните господари. Вместо това пусхаха двама актьори, Антон Тодоров и Евгени Будинов, да разлайват журналята надявайки се с техния спектакъл простолюдието да забрави за скандалите около един от най-ценните кадри в ГЕРБ. И един от виновниците сондите за шистов и въглищен газ да пъплят към Добруджа. \r\n   Някой ще каже: „Тия дето ще дупачт са руснаци, защото са от Русгеоком!“ Така е, обаче капитала няма националност. В управителните съвети на фирмите най-често фигурират само хора от „богоизбрания“ народ, а при добива на нефт и газ проценти от една фирма имат различни корпораци, които много често на пръв поглед са конкурненти. Кой стои зад българския Русгеоком не е трудно да се провери. Основния капитал на фирмата обаче е в Лихтенщайн. Нищо, че името започва с „Рус“. \r\n   \r\n   Това е графика на обществените обсъждания: \r\n     За заинтересованите граждани от селата Великово, Горица, Балканци, Средина, Сърнино, Сираково, Вичево, Ал. Стамболийски и Писарово ще бъде осигурен транспорт пред кметствата. \r\n   Докладът за ОВОС (оценка на въздействието върху околната среда) и приложенията към него са на разположение на заинтересованите лица всеки работен ден от 9:00 до 16:00 часа с обедна почивка от 12:00 до 13:00 часа в общинската администрация на гр. Генерал Тошево и кметствата на с. Кардам, с. Люляково, с. Писарово, с. Вичево, с. Преселенци, с. Горица, с. Василево, с. Калина, с. Средина, с. Балканци, с. Великово, с. Сираково, с. Сърнино, с. Александър Стамболийски, с. Спасово, с. Рогозина, с. Чернооково, общ. Генерал Тошево, в РИОСВ-Варна и офиса на “РУСГЕОКОМ БГ” ЕАД, 1407 гр.София, ул. „Филип Кутев“ №5. ет.6. \r\n   Като четете доклада, имайте предвид, че той се финансира от фирмата, която иска да дупчи. \r\n   Видео по темата вижте тук: \r\n    ", "date": "2017.10.16", "title": "Шистаците отново атакуват! Искат да надупчат Добруджа и да я запалят!"}
{"url": "http://www.classa.bg/%D1%81%D0%B2%D1%8F%D1%82/item/373937-%D0%B8%D1%80%D0%B0%D0%BD-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D0%BD-%D0%B7%D0%B0-%D0%B3%D1%80%D1%83%D0%B1%D0%BE-%D1%85%D0%B0%D0%BA%D0%B2%D0%B0%D0%BD%D0%B5-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8", "text": "Ирански хакери стоят зад атаката с \"груба сила\", проведена през юни срещу британски депутати, пише вестник The Times, цитирайки източници от разузнаването. Кибер атаката \"груба сила\" се проведе на 23 юни и засегна 9000 акаунти електронна поща, включително тези на министър-председателя на Великобритания Тереза Мей и около 90 членове на Парламента. Според вестника, позоваващ се на тайна оценка на разузнаването, атаката през юни \"е първото значително действие на кибервойната на Иран във Великобритания и подчертава появата на един от най-големите киберсили на света. \" \"Това не беше една много сложна атака. Възможно е да е било просто тестване на способността им\", пише британският вестник. Публикуването на тази информация, изненадващо идва само ден, след като Мей излезе със съвместно изявление с германския канцлер Ангела Меркел и френския президент Емануел Макрон, в подкрепа на историческата ядрена сделка между Иран и секстета. \"Ние сме ангажирани с договора и пълното му прилагане от всички страни\", казаха тримата лидери, добавяйки, че запазването на споразумението, което \"е кулминацията на 13-годишна дипломация, е в нашия общ интерес за национална сигурност\".", "date": "2017.10.16", "title": "Иран обвиняван за грубо хакване на британските депутати"}
{"url": "http://www.classa.bg/%D1%81%D0%B2%D1%8F%D1%82/item/373939-%D0%B4%D0%B0-%D0%B8%D0%BB%D0%B8-%D0%BD%D0%B5", "text": "Мадрид ще бъде принуден да поеме пряк контрол над Каталуния, в случай че президентът на каталунския Generalitat не потвърди дали е декларирал или не във вторник независимостта на региона. Това заяви испанският министър на вътрешните работи Хозе Игнасио Зоидо, заявявайки, че правителството на страната изисква недвусмислен отговор. \"Това, което г-н Карлес Пучдемон трябва да направи, е да отговори на един много прост въпрос: дали е обявена независимост или не\", каза министърът. Зоидо обясни, че инвестициите и туризмът в Каталуния са спаднали обезпокоително на фона на последните политически напрежения и посочи, че за доброто на икономиката на Испания и региона, даващ около една пета част от БВП на страната, се изисква ясен и бърз отговор. \"Ако Пучдемон отговори на искането на Мариано Рахой двусмислено, това ще означава, че не искате диалог, а правителството ще трябва да приложи подходящи мерки,\" предупреди политикът в интервю за радиостанция COPE. Възможните сценарии Ако Пучдемон отговори с \"да\" е вероятно Испания да действа енергично и да се позове на член 155 от Конституцията, което означава, де факто, прекратяване автономията на Каталуния. От друга страна, ако лидерът на каталунците отговори с \"не\", той рискува да загуби подкрепата на левите, на които се крепи неговото правителство на малцинството. В петък те поискаха от Пучдемон \"провъзгласяването на Републиката\". Председателят на Generalitat има време до днес в 10:00 часа (местно време), за да разреши съмненията на правителството. На 10 октомври Пучдемон обяви резултатите от референдума на 1 октомври за валидни и обяви началото на процеса към Република Каталуния. Тогава, чрез спорна реч, каталунският лидер остави висяща декларацията за независимост, за да търси диалог и международно посредничество.", "date": "2017.10.16", "title": "\"Да или не?\""}
{"url": "http://www.classa.bg/%D1%81%D0%B2%D1%8F%D1%82/item/373940-bitcoin-%D0%B2%D1%8A%D1%80%D0%B2%D0%B8-%D0%BA%D1%8A%D0%BC-%D0%BA%D1%8A%D1%80%D0%B2%D0%B0%D0%B2%D0%B0-%D0%B1%D0%B8%D1%82%D0%BA%D0%B0", "text": "Анализаторите в различни части на света очакват скоро това, което ще се случи скоро с биткоина, чиято цена неотдавна надхвърли $ 5100, въпреки скорошните ограничения, наложени от няколко правителства срещу тази цифрова валута. Сега две дълбоки вътрешни разделения на биткоина биха могли да застрашат устойчивия растеж на криптовалутата. По-специално, биткоинът е на път да \"се раздвои\" още два пъти; т.е. да се раздели на две нови и различни криптовалути (което вече бе направено през август, когато бе създаден биткоин кеш). Първото от тези раздвоявания, претендира да \"роди\" т.н. златен биткоин, протокол, който ще позволи на \"миньорите да генерират пари от собствените си персонални компютри, нещо, което в момента е невъзможно, при използване на оригиналния протокол. Чарлз Хейтър, CEO на CryptoCompare, смята, че раждането на тази нова валута, програмирано за 25-ти октомври ще бъде не повече от една маркетингова кампания, която, вместо да бъде от полза, може да навреди както на новосъздадената валута, така и на самия оригинал. \"След като биткоин-кеш оцеля след старта си, изглежда, че използването на името биткоин ще бъде новият \"модус операнди\" за лансиране на нови криптовалути, възползвайки се от репутацията му\", каза експертът. Второто раздвояване, планирано за 18 ноември, се подкрепя от 83% от \"миньорите\" и има за цел да повиши безопасността и скоростта на протокола биткоин чрез актуализиране наречено Segwit2x, което би довело до нова валута, която все още не е кръстена. Това събитие би било \"по-опасно\" от първото и може лесно да се превърне в \"кървава битка\" за господство над виртуалната валута, пише Стан Шрьодер за Mashable. Журналистът посочва, че от момента, в който повечето от миньорите и дигиталните обменни къщи подкрепят новата актуализация, ще има неизбежен спор относно това кой ще получи името \"bitcoin\".", "date": "2017.10.16", "title": "Bitcoin върви към \"кървава битка\""}
{"url": "http://www.classa.bg/%D1%81%D0%B2%D1%8F%D1%82/item/373941-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B3%D0%BB%D1%83%D0%BF%D0%BE%D1%81%D1%82%D0%B8-%D0%BD%D0%B0-%D0%B2%D0%B5%D0%BB%D0%B8%D0%BA%D0%B8-%D1%85%D0%BE%D1%80%D0%B0", "text": " Десетото място се пада на астронома от 16 век Тихо Брахе; неговите изследвания помогнали на сър Исаак Нютон да създаде теорията за земното притегляне; Брахе починал нелепо, защото не успял навреме да отиде до тоалетна. В онези времена да напуснеш пир, преди да е завършил, означавало тежка обида за стопанина на къщата. Като учтив човек Брахе не посмял да поиска разрешение да излезе. Пикочният му мехур се пукнал; той се мъчил 11 дни и починал.    Влиятелният държавен деец и философ от 16 век Френсис Бейкън починал, тъй като напълнил вътрешността на кокошка със сняг, защото сметнал, че вместо със сол месото може да се съхрани със сняг. В резултат от неговия експеримент кокошката оцеляла, но Бейкън замръзнал и починал.    Жан-Батист Люли, композиторът от 17 век, който писал музика по поръчение на френския крал, загинал, защото веднъж, по времето на репетиция, се разгорещил така, че ударил стъпалото си пръчка и го пробил; починал от сепсис.    Смъртта на Хари Худини – американски илюзионист, е покрита с тайна. По времето на гастроли в Монреал той почивал в гримьорната си; при него влезли трима студенти; единият от тях бил шампион по бокс. Той попитал може ли мистър Гудини да издържи няколко силни удара в корема, без да почувства болка. Гудини кимнал и студентът го ударил два или три пъти, но илюзионистът го спрял и казал: “Почакайте, аз трябва да се подготвя…”; след това напрегнал диафрагмата си: “Ето сега вече можете да удряте…” Студентът ударил два пъти и усетил желязната диафрагма на Худини. След като студентите излезли, илюзионистът само потъркал удареното от първите удари място. След няколко дни, без да обръща внимание на болката, той развил скъсване на апендикса или на далака и починал от перитонит.    Шестото място е на Джим Фикс, автора на бестселъра “Пълна книга за бягането”, който превърнал бягането в мода през 70-те години, но починал от инфаркт по времето на бягане.    Френският певец Клод Франсоа починал от електрически удар, когато сменял лампа в пълна с вода вана…    Детективът Алън Пинкертън починал от гангрена, след като прехапал езика си, спъвайки се в тротоар.    12-ият президент на САЩ – Закари Тейлър, по времето на националния празник на САЩ, който се случил в много горещ ден – 4 юли 1850 г., изял много сладолед и заболял от лошо смилане на храната в стомаха; Тейлър починал след пет дни. Той бил президент на САЩ само 16 месеца.    Джак Даниелс, “бащата” на прочутото уиски «Jack Daniel’s», починал от заразяване на кръвта, шест години, след като счупил палеца на крака си…    Гръцкият философ Хризип починал от смях, наблюдавайки как пияното му магаре се опитва да яде смокини.", "date": "2017.10.16", "title": "Големите глупости на велики хора"}
{"url": "http://www.classa.bg/%D1%81%D0%B2%D1%8F%D1%82/item/373942-%D1%80%D1%83%D1%81%D0%B8%D1%8F-%D1%81%D1%8A%D0%B7%D0%B4%D0%B0%D0%B2%D0%B0-%D1%86%D0%B8%D1%84%D1%80%D0%BE%D0%B2%D0%B0%D1%82%D0%B0-%D0%B2%D0%B0%D0%BB%D1%83%D1%82%D0%B0-%D0%BA%D1%80%D0%B8%D0%BF%D1%82%D0%BE%D1%80%D1%83%D0%B1%D0%BB%D0%B0", "text": "Peшeниeтo бe oглaceнo oт миниcтъpa нa ĸoмyниĸaциитe Hиĸoлaй Hиĸoфиpoв пo вpeмe нa cpeщa c члeнoвeтe нa Mocĸoвcĸия cтoличeн ĸлyб.   Peшeниeтo вeчe e взeтo. Hиĸoфиpoв cчитa, чe paзпopeждaнeтo нa пpeзидeнтa тpябвa дa бъдe изпълнeнo възмoжнo нaй-бъpзo. “Зaявявaм пpeд вcичĸи, чe ниe щe cъздaдeм ĸpиптopyблaтa и пpичинaтa e cъвceм яcнa: aĸo ниe нe нaпpaвим тoвa, caмo cлeд 2 мeceцa тoвa щe нaпpaвят нaшитe cъceди oт Eвpaзийcĸaтa иĸoнoмичecĸa oбщнocт“.   Глaвнaтa ocoбeнocт нa ĸpиптopyблaтa щe бъдe дъpжaвният ĸoнтpoл въpxy eмиcиитe и paзпpocтpaнeниeтo. Ceгa ce paзглeждa въпpoca зa нoв дaнъĸ въpxy дoxoдитe нa физичecĸитe лицa в paзмep нa 13% oт пoĸyпĸo-пpoдaжбитe, ĸoгaтo coбcтвeниĸът нe мoжe дa oбяcни пpитeжaвaнeтo нa ĸpиптopyбли.   Mиниcтъpът cпeциaлнo пoдчepтa, чe cъздaвaнeтo нa ĸpиптopyблaтa в ниĸaĸъв cлyчaй нe oзнaчaвa лeгaлизaция нa битĸoйнa и дpyгитe ĸpиптoвaлyти, пoнeжe тe ce бaзиpaт нa зaпaдни ĸpиптoгpaфcĸи пpoтoĸoли, a нe нa cepтифициpaнa pycĸa ĸpиптoгpaфия. Имa гoлямa вepoятнocт, нeзaвиcим дoбив нa ĸpиптopyбли пo пpинцип дa нямa. Hиĸoфиpoв ĸaзa, чe нaй-пepcпeĸтивeн изглeждa “зaтвopeният мoдeл c тoчнo oпpeдeлeнo ĸoличecтвo peгyлиpyeмa eмиcия”.   Πpeди няĸoлĸo дни Цeнтpaлнaтa бaнĸa нa PФ ce изĸaзa ocoбeнo ocтpo oтнocнo peгyлиpaнeтo нa зaпaднитe ĸpиптoвaлyти и блoĸиpaнeтo нa външнитe yeб-caйтoвe, oт ĸoитo нaceлeниeтo мoжe дa зaĸyпи битĸoйни. Maлĸo пo-ĸъcнo, пo вpeмe нa зaceдaния c Bлaдимиp Πyтин бe peшeнo, чe “eмитиpaнeтo и paзпpocтpaнeниeтo нa ĸpиптoвaлyти в Pycия тpябвa дa cтaвa чpeз дъpжaвeн ĸoнтpoл”.   Ha тoвa зaceдaниe Πyтин избpoи пpoблeмитe, cвъpзaни c бeзĸoнтpoлнитe зaпaдни ĸpиптoвaлyти: “Πpeди вcичĸo, тoвa e възмoжнocттa зa изпиpaнe нa ĸaпитaл, пoлyчeн пo пpecтъпeн нaчин, зaoбиĸaляйĸи дaнъчнoтo oблaгaнe и финaнcиpaнeтo нa тepopизмa и ecтecтвeнo, пoявaтa нa мoшeничecĸи cxeми, жepтви нa ĸoитo мoгaт дa cтaнaт oбиĸнoвeнитe гpaждaни“.   Πpeди мeceц, пpeдceдaтeлят нa pycĸaтa Цeнтpaлнa бaнĸa Eлвиpa Haбиyлинa cpaвни oбopoтa oт ĸpиптoвaлyтитe c финaнcoвитe пиpaмиди: “Hиe cмe ĸaтeгopичнo пpoтив въвeждaнeтo нa ĸpиптoвaлyтитe ĸaтo плaтeжнo cpeдcтвo, cpeдcтвo, ĸoeтo ce изпoлзвa пpи зaĸyпyвaнeтo нa cтoĸи и ycлyги и cмe пpoтив пpиpaвнявaнeтo ĸъм чyждитe вaлyти пo тoзи нaчин. Hиe виждaмe, чe днeшният нaчин зa изпoлзвaнe нa ĸpиптoвaлyтитe пo мнoгo пpизнaци пpиличa нa пиpaмидa“.       Πoдoбнo нeщo би мoглo дa ce cлyчи и в Pycия.   Πo дpyг нaчин cтoят нeщaтa c гapaнтиpaнaтa pycĸa ĸpиптopyблa, диpeĸтнo пpиĸpeпeнa ĸъм пacпopтa нa пoтpeбитeля.   Bcъщнocт, глaвнoтo e c ĸypcът нa ĸpиптopyблaтa дa нe ce cлyчи cъщoтo, ĸaтo c oбиĸнoвeнaтa pyблa, ĸoятo oт 6,30 pyбли зa eдин дoлap пpeз 1998 гoдинa дeвaлвиpa дo 57,17 pyбли зa eдин дoлap ĸъм днeшeн дeн.   Зa paзлиĸa oт pyблaтa, oт 2010 гoдинa битĸoйнът нapacнa oт 0,10 ВТС зa eдин дoлap дo днeшнитe $5750 зa 1 ВТС, ĸoeтo oзнaчaвa 57 500 пъти pъcт нa битĸoйнa зa ceдeм гoдини.   Mнoгo иĸoнoмиcти ca нa мнeниe, чe въвeждaнeтo нa нaциoнaлни ĸpиптoвaлyти в paзличнитe дъpжaви щe пoмoгнe в бopбaтa cpeщy xeгeмoниятa нa aмepиĸaнcĸия дoлap. Cчитa ce, чe oт тaзи cитyaция нaй-мнoгo щe cпeчeлят дъpжaвитe, ĸoитo пъpви възпpиeмaт нoвaтa тexнoлoгия и зaпoчнaт дa ce paзвивaт в тoвa нaпpaвлeниe.   Извecтният pycĸи иĸoнoмичecĸи eĸcпepт Mиxaил Maшчeнĸo ĸaзa, чe ĸpиптopyблaтa нямa ниĸaĸвo нaмepeниe дa ce ĸoнĸypиpa c битĸoйнa – нитo eднa дъpжaвнa ĸpиптoвaлyтa пo oпpeдeлeниe нe мoжe дa ce ĸoнĸypиpa c нeгo. Cъздaвaнeтo нa ĸpиптopyблaтa щe e пoлeзнo зa peшaвaнe нa вътpeшнитe пpoблeми нa cтpaнaтa – ĸoнтpoлa нa движeниeтo нa пapичнитe пoтoци и изĸopeнявaнeтo нa ĸopyпциятa.   Πpeди гoдини aдминиcтpaциятa нa пpeзидeнтa Oбaмa c гoлeми пoдoзpeния ce oтнece ĸъм твъpдe нeoбичaйния пpoeĸт зa cъздaвнeтo нa дeцeнтpaлизиpaнa ĸpиптoвaлyтa и зaдeли знaчитeлни pecypcи зa дeaнoнимизиpaнeтo нa Caтoши Haĸaмoтo – миcтичният cъздaтeл нa Віtсоіn. ", "date": "2017.10.16", "title": "Русия създава цифровата валута Крипторубла"}
{"url": "http://www.classa.bg/%D1%81%D0%B2%D1%8F%D1%82/item/373943-%E2%80%9C%D0%BE%D1%82-%D0%BA%D1%8A%D0%B4%D0%B5-%D0%B8%D0%B4%D0%B2%D0%B0%D1%82-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%E2%80%93-%D0%BE%D1%82-%D1%81%D1%82%D1%80%D0%B0%D0%BD%D0%B8,-%D0%B2-%D0%BA%D0%BE%D0%B8%D1%82%D0%BE-%D1%81%D0%B0%D1%89-%D0%B2%D0%BE%D0%B4%D0%B8-%D0%B2%D0%BE%D0%B9%D0%BD%D0%B8", "text": "    Джефри Сакс, американският икономист, директор на Института за Земята в Колумбийския университет и един от най-младите икономически професори в историята на Харвард, бе гост на Втората икономическа конференция на Партията на европейските социалисти (ПЕС) в Брюксел. По време на речта си той бе категоричен: Европа не работи добре, разликата в стандарта между Северната и Южната част на Европейския съюз е твърде голяма, предаде Офнюз.бг.   Изоставащите страни имат нужда от устойчиви политики, които да лежат на принципите на социалната демокрация, а не либерализиране на пазарите. За да се справи с бежанската криза, Съюзът трябва да подкрепи страните, от където идват най-много мигранти. В речта си той бе остър – с приемането на огромния брой бежанци европейските граждани са платили “твърде висока цена за войните, водени от САЩ в Близкия Изток”.   “Европейският съюз не работи добре. Южна и Източна Европа не функционират като Севера. Южната част на континента е в криза, Източна Европа е много по-бедна, с изключение на някои страни като Братислава и Полша – тя е в по-добро състояние от преди 25 г., но в Румъния и България ситуацията е много по-сложна”, каза Сакс, “Австрия, Германия, Холандия, Норвегия – това са страни, които са създали институции, уловили духа на социалната демокрация, като са осигурили безплатно образование, здравна грижа, подкрепа при майчинство.   Това изгражда едно достойно общество”.   Според професора, за да догонят Севера, изоставащите страни трябва да се стремят към иновации и динамика, инвестиции в образованието и науката: “Голямата разлика между Северна и Южна Европа не се състои в това коя икономика е по-либерална, а в това къде университетите си сътрудничат с производството”, заяви ученият, “в Северна Европа нещата се развиват много добре, социалната демокрация върви ръка за ръка с техническите иновации. Повече от 4% от БВП на страните там се инвестира в научна дейност”.   “В Централна и Източна Европа образованието не е достатъчно, няма климат за нови дружества, а либерализацията на пазара не е решение на този проблем. Европа се нуждае от технологични иновации. Тя може да достигне това посредством множеството си университети и именно в тях се корени красотата на Стария континент”, допълни той.   “Един от големите проблеми на Европа е конкурентоспособността и по отношение на технологиите на световно ниво. Трябва да сме много интелигентни, когато използваме технологии. Европа има нужда от технологична политика, тук няма световни лидери по технологии – вижте Google, Amazon, Alibaba – те не са европейски”, заяви професорът.   Друго от големите предизвикателства, пред които Европа е изправена, е преодоляването на бежанската криза. С идването на огромен брой мигранти се промени облика на Европа, на преден план бяха зададени въпросите за идентичността на страните.   “Крайно десните популистки партии набраха сила в тези условия, но те са добри само за нацията, не и за мигрантите”, каза Сакс и заяви, че левицата трябва да намери изход от ситуацията. Според него политиката, която ще разреши проблема с постоянно прииждащите бежанци, не лежи в това да отворим вратите си широко за тях, “защото още на следващия ден пред тях ще застанат милиарди”.   Според него трябва да се създаде план за една устойчива политика, която да работи в полза на гражданите на страните, откъдето идват най-много хора:   “От къде идват бежанците – от страни, в които САЩ води войни. Това почти никой не го казва. Общото между всички бежанци е ЦРУ, което подклажда войните. В това отношение САЩ са подпомогнати от Франция и Великобритания – от стария и от новия империализъм”, остър бе Сакс.   “Европа плати висока цена за американските войни. Искам да съм ясен – без значение дали харесвате Асад, питам защо той трябваше да бъде изгонен от власт?   За всичко това Европа плати много висока цена през 2011 г. Саудитска Арабия и Щатите се съюзиха, свалиха Асад и какво стана – Европа се изправи пред най-голямата бежанска криза, а това подхрани популистите”, заяви професорът в един от най-престижните университети в света.   Сега Европа се нуждае от собствена външна политика и политика за сигурност, зави той.   “През 1950 г. населението на Европа е около 700 млн. души. В Африка и Близкия Изток – 350 млн., т. е. две пъти повече. Близо 70 г. по-късно Европа пак е 700 млн., а съседите и са милиард и половина. Увеличаването на растежа на населението в Европа е нулево, което усложнява нещата. В момента Европа има реален интерес в Африка да има икономическо развитие, а в Близкия Изток – мир”.   “Само 25 на сто от момичетата в Африка ходят на училище, а повечето от тях раждат по 5 и повече деца”. Според Сакс, ако повече от жените в Африка ходеха на училище, нямаше да раждат толкова деца”. Той допълни, че иска да се създаде специален европейски фонд за гимназиално обучение в Африка. “Можем да изградим бъдещето с инвестиции, не със съкращения. Не се отказвайте от данъците, но инвестирайте в нови технологии, те са особено важни за Централна и Източна Европа”, завърши речта си Сакс.", "date": "2017.10.16", "title": "“От къде идват бежанците – от страни, в които САЩ води войни"}
{"url": "http://www.classa.bg/%D1%81%D0%B2%D1%8F%D1%82/item/373935-%D1%87%D0%B5%D1%82%D0%B8%D1%80%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8,-%D0%BA%D0%BE%D0%B8%D1%82%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%82%D1%80%D1%8A%D0%BC%D0%BF-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD", "text": "Четири страни изразиха своята подкрепа за президента на САЩ Доналд Тръмп, относно позицията на администрацията на САЩ по отношение на ядреното споразумение, подписано през 2015 г. между Техеран и групата 5 + 1 световни сили, съобщава иранският канал HispanTV. Саудитска Арабия и Израел се произнесоха в полза на стратегията на Тръмп, като осъдиха Съвместния съвместен план за действие JCPOA. В изявление саудитското кралство приветства \"твърдата\" стратегия на САЩ, а израелският премиер Бенямин Нетаняху нарече \"смело\" решението на Тръмп. От своя страна външното министерство на Обединените арабски емирства постави под въпрос дали ядреният пакт не е накарал Техеран да \"засили своето провокативно и дестабилизиращо поведение\". Според комюникето Вашингтон предприема мерки \"необходими за преодоляване на лошото поведение на Иран\", по-специално разработването на програмата за балистични ракети. Според изявлението на правителството на Бахрейн, то \"приветства стратегията на САЩ, която подчертава, че Иран е най-големият спонсор на тероризма\". То също така похвали решението на американския президент да наложи санкции на иранския Ислямски революционен гвардейски корпус (IRGC). Междувременно други държави осъдиха позицията на Тръмп. Руското външно министерство осъди отказа на американския президент да удостовери споразумението с Иран и заяви, че тази мярка представлява заплаха за международната сигурност и неразпространението на ядреното оръжие. Великобритания, Германия и Франция също потвърдиха своя ангажимент към ядреното споразумение с Иран. Освен това, както заяви върховният представител по въпросите на външните работи и политиката на сигурност на Европейския съюз (ЕС), Федерика Могерини, ядреното споразумение, подписано през 2015 г. не е \"двустранно, така че не може да се анулира от една държава\". Иранският президент Хасан Рохани каза, че Техеран няма да се поддаде на натиск от страна на Вашингтон. \"Америка е по-изолирана от всякога в своето противопоставяне на ядрената сделка и своите заговори срещу иранския народ\", каза президентът на Ислямска република, който заяви в речта си, че \" пактът не е възможно да се промени\". На 13 октомври Доналд Тръмп обяви, че не е удостоверил ядреното споразумение, подписано през 2015 г. и обеща, че Вашингтон ще наложи нови санкции срещу Техеран \"заради подкрепата му за тероризма\". Министерството на финансите на САЩ включи органите на ислямската революционна гвардия, най-голямата държавна военна организация в страната, в списъка на санкциите, заради \"подкрепа за тероризма\". Съгласно Общия съвместен план за действие (JCPOA), решението на Доналд Тръмп да не удостоверява споразумението означава, че Конгресът на САЩ има 60 дни, за да реши дали да наложи ядрени санкции при ускорени процедури. Това изисква обикновено мнозинство, което Републиканската партия би могла да постигне в Сената, според вестник \"Файненшъл Таймс\".", "date": "2017.10.16", "title": "Четирите държави, които подкрепят Тръмп срещу Иран"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/373933-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B2%D0%B5%D1%87%D0%B5-%D0%BF%D1%80%D0%BE%D0%B1%D0%B8%D0%B2%D0%B0", "text": "Гледам външният министър Екатерина Захариева да се хвали по телевизията, че сме направили „исторически пробив“ в Албания.  Захариева беше щастливо-ухилена – както се полага на едно канго на външната политика.  Признаването на българско малцинство в Албания, вън от съмнение, е една дочакана справедливост.   Захариева ловко се опита да приватизира „пробива“.  Но вестник „24 часа“ /15 октомври/ справедливо отбеляза и дългогодишните усилия на доцент д-р Веселка Тончева от БАН, автор на многобройни изследвания за българите в Албания – тогава, когато кангото Захариева дори не е сънувала, че някой ден ще пробива дупки.   Захариева леко подхлъзна и ББ – от глупост, разбира се.  Тя се похвали, че дипломатите ни били положили много усилия – после обаче се оказа, че всичко станало след един телефонен разговор на ББ с албанския му колега.  Такива са нашите работи: правим дупки в историята, само с един телефонен разговор.  Пет лева – и пробив.   Не е лошо да спрем да пищим с фанфарите.  Независимо от успеха, не бива да забравяме, че нашият „пробив“ е девети поред – всъщност – донейде фриволно казано, сме деветата дупка на кавала.  Както сигурно ви е известно, преди нас албанците отдавна са признали осем /8/ национални малцинства, дори и това на циганите.  Признали са правата и на египтяните – ако тия пък не са някакъв клон на циганите.  Как така сме останали деветата дупка?  Кангото да вземе да проучи тази мистерия.   Нашият „пробив“ ще бъде кисел лимон за македонците – и тепърва ще видим, как ще реагират те.  Затова е по-разумно външният ни министър да не се държи като брокер на Европейския съюз – да обещава врели-некипели от негово име.  Понеже е ясно, че сме получили престижната девета дупка на кавала, защото сме обещали нещо на албанците.  Както впрочем и на македонците, когато преди няколко месеца – официално, с договор – им дадохме под наем Историята си.  А в политиката неспазените обещания се плащат прескъпо.  Ние най-много се нуждаем от подкрепа – обаче с широка ръка я обещаваме на други.   Споменах знаменития филм „Специалист по всичко“ – и ми стана тъжно.  Как се радваше навремето публиката на приключенията и изхвърлянията на „Специалиста“.  Той се въртеше уж в някаква любовно-битова история – обаче всички си мислихме за тогавашните управници – многознайковци и факири на празните обещания.  Смеехме се – без да подозираме, какво ще ни дойде на главата.   И от друго трябва да се притесняваме: от възторженото отношение на Захариева към “самоопределянето” на хората.  Тя няма да разбере – но вие сте наясно, защо.  ***", "date": "2017.10.16", "title": "Захариева вече пробива"}
{"url": "http://www.classa.bg/%D1%81%D0%B2%D1%8F%D1%82/item/373934-%D0%BD%D0%B0%D1%82%D0%BE-%D0%B2%D1%8A%D0%BD-%D0%BE%D1%82-%D1%81%D0%B0%D1%80%D0%B4%D0%B8%D0%BD%D0%B8%D1%8F%E2%80%9C", "text": "Най-малко 150 анти-военни активисти са се събрали в района на Окръжния съвет и пред военноморската база Каляри, Сардиния, за да протестират срещу \"военната окупация\" на италианския остров, с плакати с лозунга \"Вън НАТО от Сардиния! През следващите дни пристанището на Каляри \"ще бъде наводнено\" от военен персонал, кораби и подводници от различни страни на Атлантическия съюз, заяви организацията. Ядрено задвижвани кораби ще бъдат закотвени до пътническите кораби, което обезпокоява местното население. Междувременно кметът не е предложил, нито е изготвил план за евакуация при евентуална извънредна ситуация. \"Ние се противопоставяме на използването на нашата земя за военни цели\", каза един от активистите, Кристиано Сабино. \"Формално ние сме италиански регион, но всъщност Сардиния е военна база на НАТО и италианската държава с открито небе\". Те смятат, че жителите на Сардиния са станали \"опитно зайче на италианската армия и на НАТО, а трансформацията на големи площи в полигони причинява екологични щети на хората и природата\". Освен това, по време на маневрите на Алианса, коридорите за гражданско въздухоплаване над Сардиния се свеждат до една тясна лента, има забавяния на гражданските полети, а рибарите не могат да излизат в морето по време на военноморски учения. \"Ние не вярваме във военната икономика\", каза активистът. \"Пристанището на Каляри може да приема ядрени подводници, но има по-голям капацитет, ако се използва за туризъм и гражданското корабоплаване. Милитаризацията е неправилна както икономически, така и морално и протестираме срещу третирането ни като колония. Ние не искаме да бъдем част от военните действия на алианса в чужбина, ние не искаме Сардиния да има никаква връзка с тях\".", "date": "2017.10.16", "title": "\"НАТО вън от Сардиния“"}
{"url": "http://www.classa.bg/%D1%81%D0%B2%D1%8F%D1%82/item/373926-%D0%BF%D1%80%D0%BE%D0%BA%D1%83%D0%B4%D0%B5%D0%BD%D0%B0,-%D0%B8%D0%B7%D0%BD%D0%B0%D1%81%D0%B8%D0%BB%D0%B5%D0%BD%D0%B0,-%D1%83%D0%BD%D0%B8%D0%B7%D0%B5%D0%BD%D0%B0-%D1%84%D0%B0%D1%80%D0%B4%D0%BE%D1%81%D0%BE-%D0%BE%D1%82-%D1%81%D0%BE%D0%BC%D0%B0%D0%BB%D0%B8%D1%8F", "text": "          Споменът се връща заедно с мириса на огън. Или с миризмата на пот. Тогава Фардосо започва да трепери, защото не е забравила какво са ѝ сторили онези мъже.   В действителност жената не се казва така. Името е измислено. На нейния език Фардосо означава небе. \"Отнеха ми всичко - съпруга, моето тяло, моето достойнство, моя дом\", разказва през сълзи жената.   Когато спомените се връщат, на Фардосо ѝ се иска да крещи. Неистово. Но се въздържа, за да не плаши четирите си деца. Най-голямото от тях е на 10 години, а най-малкото ­– 8-месечно бебе. Фардосо отглежда сама две момчета и две момичета. \"Заради сушата имахме спор за земя с един друг клан. Стигна се до престрелка, убиха съпруга ми, а после запалиха цялото село\", разказва вдовицата.    След това тя е била принудена да бяга. Без нищо - само с децата. Пламъците погълнали всичко, което са имали. В Сомалия насилието между враждуващи родови кланове е нещо обичайно. Много от мъжете носят оръжие.   В периоди на засушаване, когато добитъкът мре, а ресурсите драматично намаляват, зачестяват въоръжените конфликти. Фардосо е от район, контролиран от екстремистката групировка \"Аш-Шабаб\". Радикалните ислямисти спират пратките с хуманитарни помощи за населението. В момента над 6 милиона души са зависими от тези помощи - около половината от населението на страната. На въпрос дали желае някога да се върне в родното си място, напълно забулената жена отвръща категорично, че това е невъзможно.     След нападението срещу селото ѝ, Фардосо се отправила с децата си към Могадишу, където намерила подслон в един препълнен вътрешен бежански лагер. След 20 години война, терор и сухи периоди, сомалийската столица е заприличала на един огромен бежански лагер. Над 1 милион сомалийци са превърнати в бежанци в собствената си страна. Подобно на Фардосо, мнозина никога повече няма да се върнат в родните си места.     В онази нощ Фардосо лежала свита на топка с четирите си деца в малката колиба, която си била построила в лагера от клони на дървета, парцали, пластмасови и ламаринени плоскости. Изведнъж в тъмното се появили двама мъже, които издърпали жената извън колибата и я изнасилили - един след друг. Многократно. Изреждали ѝ се. Жената викала за помощ, но никой не се отзовал на призивите ѝ. Съпротивявала се, но двамата изнасилвачи я заплашили, извадили ножове и я наранили. Тя предполага, че извършителите може да са били милиционери или бежанци като самата нея.   Никаква полиция, никакво разследване, никакъв съд. След като двамата изнасилвачи си отишли, кървящата Фардосо се прибрала в колибата при изплашените до смърт деца. Никой не се отзовал на виковете за помощ, защото хората се страхуват - \"всички се крият в колибите си през нощта\", казва жената. Още на разсъмване тя взела децата си и заминала за друг лагер, където попаднала на социални работнички от Сомалийския червен полумесец. Те ѝ помогнали да бъде настанена в клиника, подпомагана от Международния червен кръст. Там се погрижили за раните и ѝ дали противозачатъчно хапче за след секс, а също и антиретровирусни медикаменти за превенция на СПИН. Казва, че след случилото се вече не желае друг мъж.       От държавата Фардосо не очаква никаква помощ. След повече от две десетилетия война и терор Сомалия е една провалена държава, която трябва да бъде изградена наново. Няма никакви институции за закрила на жените и децата. Нито пък има надеждна статистика за това каква част от жените и децата са насилвани сексуално. По данни на УНИЦЕФ, само през юни 2017 година са регистрирани 900 такива случая в районите, където организацията е активна. Само една малка част от жените обаче се осмеляват да говорят за това. Сексът е тема-табу. В тази страна, чието общество е изцяло доминирано от мъжете, гениталните осакатявания на жени са широко разпространено явление.   Изследване на Хюмън райтс уоч от 2014 година показва, че сомалийските мъже не смятат изнасилването за престъпление, а за нещо \"напълно нормално\". В тази страна властва културата на безнаказаността, се каза още в документа. Правозащитната организация е документирала случай на изнасилена повторно жена в полицията, където потърсила помощ. Също и много сомалийски войници и бойци от Африканския съюз, които са разположени в страната, за да защитават местното население, изнасилват жени. Обединените нации са регистрирали през 2012 година най-малко 1 700 изнасилвания в бежански лагери в Могадишу. В 70 процента от тези случаи извършителите са били мъже в униформи.", "date": "2017.10.16", "title": "Прокудена, изнасилена, унизена - Фардосо от Сомалия"}
{"url": "http://www.classa.bg/%D1%81%D0%B2%D1%8F%D1%82/item/373927-%D0%BE%D1%82%D1%80%D0%BE%D0%B2%D0%BD%D0%B8-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D1%87%D1%83%D0%B6%D0%B4%D0%B5%D0%BD%D1%86%D0%B8%D1%82%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0", "text": "        Престъпления от омраза (\"hate crime\") във Великобритания наричат онези деяния, които са породени от враждебност или предразсъдъци спрямо етническия произход, религията, пола, сексуалната ориентация или наличието на някакъв недъг у човека.   Официалните статистики сочат, че броят на престъпленията от омраза значително се е увеличил през последните години. Според вътрешното министерство, между 1 април 2015 и 31 март 2016 те са нараснали с 19% спрямо същия период година по-рано.     Огромно нарастване на престъпленията срещу етнически малцинства и чужденци бе регистрирано непосредствено преди и след референдума за напускане на ЕС миналия юни. Според наблюдатели на ООН, това се дължи основно на „разединяващата, антимигрантска и ксенофобска реторика\" на привържениците на Брекзита, както и на предимно отрицателния образ, който британските медии рисуват на етническите малцинства, имигрантите, кандидатите за убежище и бежанците.   В свой доклад парламентарна комисия с представители на различни партии обвини правителството в Лондон, че по време на дебатите за Брекзита съзнателно е подклаждало „отровни\" настроения срещу мигрантите. 62% от всички мигранти от второ поколение – т.е. такива, което са родени във Великобритания – имат усещането, че след референдума Великобритания е станала по-нетолерантна, се казва още в доклада.   Бен Уорд от правозащитната организация Хюмън райтс уоч има и друго притеснение: „Ако Брекзитът не бъде проведен правилно, рискуваме нетолерантните, отрицателни изявления за чужденците да бъдат възприети от някои като покана за насилие\", казва той.   Британските власти са осъзнали проблема и уверяват, че се борят срещу отрицателните явления. Говорител на вътрешното министерство в Лондон каза за ДВ, че са отпуснати близо 1 млн. евро за местни проекти срещу престъпленията от омраза. Три пъти повече средства са одобрени и за защитата на религиозните храмове и останалите религиозни институции.   Полицията вече обхваща в статистическите данни и това срещу коя религия е било насочено дадено деяние. „Всички форми на престъпления от омраза са неприемливи, а нашият план за действия цели да подобри ефективността на полицията и на следствените и съдебни органи. Искаме да се погрижим за това, жертвите да не се страхуват да подават жалби срещу всички подобни престъпления\", заяви говорител на новосформираната група за действие към британската полиция.   Софи Линден, заместник-кмет на Лондон, отговарящ за работата на полицията и за престъпността, заяви пред ДВ: „Кметът и аз преследваме съвсем категорична линия на нулева толерантност спрямо всички подобни престъпления\".   С особена острота властите във Великобритания ще реагират на расистки и ксенофобски обиди и заплахи в интернет, които ще бъдат също толкова сурово наказвани, колкото и подобни деяния в реалния свят.   Говорител на Комисията по проблемите на равноправието и човешките права заяви: „Расизмът и омразата нямат място в съвременна Великобритания. Нуждаем се от по-сурови наказания, за да сплашваме извършителите. Трябва и по-добре да вникваме в онова, което предизвиква престъпленията на омразата, за да можем да ги осуетяваме. Нуждаем се и от сигурни доказателства, че тези стратегии ще се окажат ефикасни\".", "date": "2017.10.16", "title": "\"Отровни\" настроения срещу чужденците на Острова"}
{"url": "http://www.classa.bg/%D1%81%D0%B2%D1%8F%D1%82/item/373928-%D0%B5%D0%B2%D1%80%D0%BE%D0%BF%D0%B0-%D0%B7%D0%B5%D0%BC%D0%BB%D1%8F%D1%86%D0%B8-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%B8%D1%81%D0%BA%D0%B0%D0%BC%D0%B5-%D1%81%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0%D0%BA%D1%80%D0%B0%D1%8F", "text": "          \"Като младеж понякога идваше тук да работи като помощник\", казва жената от \"Pastisseria Puigdemont\" - сладкарница, основана през 1928 г. в градчето Амер, на 120 километра североизточно от Барселона. Все още фирмата е притежание на фамилията, която отскоро е в устата на всички: от същия род е каталунският премиер Карлес Пучдемон. Той е роден в Амер през 1962 година, там е преминало и детството му. За \"Пучи\", както го наричат някои от местните хора, жената зад дървения щанд обаче не желае да говори, само махва многозначително с ръка.     Амер е малко селце в каталунската провинция с 2 300 жители. От всички страни то е обградено от гористи хълмове. На 30 метра от сладкарницата на фамилия Пучдемон е селският площад, около който са подредени реставрирани къщи в средновековен стил. От всички прозорци се спуска каталунският флаг. На референдума за независимост 97 процента от жителите на Амер гласуваха с \"да\".     \"Много се гордеем с него. Той защитава нашите интереси. Искаме си независимостта накрая\", казва ни 39-годишната учителка по биология Ана. Тя обаче отказва да я снимаме, нито пък е склонна да си каже фамилията: \"По-добре не, защото много пъти досега са ни слагали думи в устата, които не сме казвали\", едва ли не ни се скарва жената. Но нейната критика по-скоро е адресирана към Мадрид.   Също и Жоме не желае да каже цялото си име: \"Дотегна ни тази диктатура\", казва той, докато снима с телефона си морето от знамена. \"Това е моят флаг. А Пучдемон е много смел\", добавя той доволен, след което сяда в близкото кафене.   Амер - родното място на Пучдемон е селце с 2300 жители   В непосредствена близост е кметството. Салвадор Клара е заместник-кмет, чийто поглед грейва още щом споменаваме името Пучдемон. Разказва ни, че са били съученици с Карлес, и как още като 14-годишни двамата установили, че нищо не се е променило в лошото отношение към каталунците. \"До 1985 година просто ни затваряха, когато говорехме каталунски\", казва 55-годишният днес мъж видимо развълнуван.   След като завършва средно образование, Карлес Пучдемон заминава за Жирона, за да следва философия. Там работи и като журналист в един каталунски вестник, на който по-късно става главен редактор. След това основава първата официална каталунска информационна агенция, а от 2011 до 2016 година е кмет на Жирона. След избора му за министър-председател на Каталуния Пучдемон заявява: \"Времената сега не са за страхливци\".       Салвадор Клара е убеден, че агресията тръгва от Мадрид. \"Плакахме, когато гледахме как на референдума биеха избирателите\", казва ни той. Преди да се разделим ни показва снимки в телефона си, на които е заедно със своя приятел и бивш съученик Карлес - от следването им, както и по-нови от посещенията му в парламента в Барселона. И погледът му отново грейва: \"Той е човекът, който ще осъществи колективната мечта на няколко поколения\", казва ни Клара.   На една от страничните улички, на каменно стълбище край площада, е седнала млада жена с 8-месечното си дете. Нури Солер е от Жирона, където и до ден днешен живее Пучдемон със съпругата си и двете им дъщери. Там също мнозинството избиратели са гласували за независима Каталуния. \"Нито един политик дотук не се е осмелявал да стигне толкова надалеч\", казва 35-годишната жена.    И добавя, че Пучдемон заслужава повече респект. Но след случилото се на референдума на 1 октомври младата каталунка се страхува от реакцията на Мадрид, ако областта наистина се отцепи. \"Надявам се, че конфликтът ще може да бъде решен чрез диалог\", казва още Нури Солер с поглед, насочен към сина си.", "date": "2017.10.16", "title": "Европа Земляци на Пучдемон: \"Искаме си независимостта накрая\""}
{"url": "http://www.classa.bg/%D1%81%D0%B2%D1%8F%D1%82/item/373929-%D0%BF%D0%B5%D1%82%D1%82%D0%B5-%D0%BC%D0%B8%D1%82%D0%B0-%D0%B7%D0%B0-%D1%85%D0%BE%D0%BB%D0%B8%D0%B2%D1%83%D0%B4", "text": "Ако Холивуд направи филм за Холивуд, тази година трябва да бъде представена като повратната точка, когато насиненият герой се чуди дали наистина може да спаси нещата. Боксофисът през лятото на 2017-а беше най-лошият за последните 10 години, а обвиненията към Харви Уайнстийн са последният пирон в ковчега на индустрията, що се отнася до отношението към жените. Как Холивуд стигна дотук? Причините са много, но някои от тях се коренят в определени грешки и митове.     \"Киноиндустрията все още функционира като праволинеен, бял, момчешки клуб\". Това е изводът на Южнокалифорнийския университет, направил изследване на различията в областта на развлеченията.   Само четири от последните топ 100 хита са режисирани от жени. Въпреки това цифрите не обезкуражават желаещите да учат режисура, половината от студентите в USC's School of Cinematic Arts в Лос Анджелис са жени.   Преди век амбициозните жени са имали по-добри надежди за кариера в правенето на филми. През 1916 година най-високоплатеният режисьор в Холивуд е била жена.   Луис Уебър страстно се увлича по политически каузи и през онази година снима 18 филма, включително \"Къде са ви децата?\" - в подкрепа на контрола над раждаемостта. В периода на нямото кино автори на повечето филми са жени. Повечето позиции в монтажните са били заемани почти изцяло от жени.   Така първата вълна от звезди жени решават да инвестират в своя успех, основавайки продуцентски компании.   Когато Мери Пикфорд, Дъглас Феърбанкс, Д. У. Грифит и Чарли Чаплин основават United Artists през 1919 година, Чаплин е впечатлен от познанията на 26-годишната актриса по правните въпроси. Както казва агентът и сценарист Беатрис де Мил, майка на Сесил Б. Демил, \"Това е времето на жените\".   Това обаче не продължава дълго. Филмите вече имат звук, а по-големите студиа се превръщат в структури, доминирани от мъже, които заменят жените в почти всяка област. \"Жените, влизащи в индустрията, я намират за притеснително затворена\" - казва Уебър, а това ще продължи да е така десетилетия напред.     Първата цел на един актьор в Холивуд е била да се сдобие с договор от студио, а втората - да се отърве от него. Във филма \"Феодал\" на Райън Мърфи много добре е представено напрежението между Бет Дейвис и Джак Уорнък - той никога няма да й прости, че е осъдила неговата \"робовладелска договорна система\". Шефовете на студиа са злобни и отмъстителни.   Заради Луис Б. Майер тийнейджърката Джуди Гарланд се пристрастява към цигарите и хапчетата за отслабване. Рита Хейуърт нарича шефа на Колумбия Хари Кон \"чудовище\". Както казва Ким Новак на своя биограф: \"Ти вече не си човек, ти ставаш собственост.\"   Разбираемо, актьорите се противопоставят на тази система, която контролира живота им, но когато договорите със студиа намаляват в началото на 60-те години, кариерите на мнозина започват да страдат сериозно. Алтернативите, дори и днес, са много по-лоши. Без протегната ръка и месечна заплата актьорите са принудени да приемат посредствени роли, които преди не биха и погледнали. В този период много млади таланти се пренасочват към телевизията. Това е голямата финансова криза на Холивуд.     В крайна сметка филмовата индустрия се отваря за корпоративни конгломерати, които залагат повече на доходоносните премиерни уикенди на филмите, отколкото на дълготрайната слава на звездните актьори. Малко актьори успяват да превърнат себе си в бранд. Дори Дуейн Джонсън \"Скалата\" - най-скъпоплатеният актьор в света, тепърва трябва да докаже, че може да изнесе успешен филм, който не е част от вече утвърдена поредица.           10-те най-големи хита на 2017-а звучат доста познато. Това са четири продължения - \"Пазители на галактиката 2\", \"Аз, проклетникът 3\", \"Бързи и яростни 8\" и \"Лоугън\", три разклонения на поредици - \"Жената-чудо\", \"Спайдърмен: Завръщане у дома\" и The Lego Batman Movie, новата версия на \"То\" по Стивън Кинг, както и игралната версия на анимационния филм \"Красавицата и звяра\". Военният филм \"Дюнкерк\" завършва списъка. \"Холивуд е в креативна дупка\", коментира боксофис анализаторът Джеф Бок, а мнението му споделят доста кинокритици.   Но Холивуд винаги е залагал на сигурното. Техническият новатор Д. У. Грифит въобще не е първият режисьор, който адаптира романа The Clansman, на който е базиран неговият филм \"Раждането на една нация\". През 1915 г. са създадени три варианта на \"Алиса в страната на чудесата\". \"Магьосникът от Оз\" на Баум вдъхновява цели седем филма преди да се роди класиката с Джуди Гарланд.   За феновете на Тарзан героят от джунглата оживява 41 пъти за 52 години, на второ място е Рин Тин Тин, заснет 28 пъти за по-малко от десетилетие. Мислите, че седем филма за супергерои през 2017-а са твърде много? През 1957 г. студиата бълват 61 уестърна.     Тази година \"Спайдърмен: Завръщане у дома\" спечели 333,1 милиона долара в САЩ при бюджет 175 милиона долара. \"Това е голяма победа за Sony при втората ни най-голяма инвестиция за всички времена\", обяви шефът на дистрибуцията в компанията. Variety приветства филма като \"разбивача на боксофиси\".   Но истината е, че един филм трябва поне да удвои своя продукционен бюджет просто за да си избие парите - в \"Спайдърмен: Завръщане у дома\" бяха вложени още 140 милиона долара за маркетинг. А освен това американските кина взимат близо 40% от печалбата. \"Завръщане у дома\" припечели още 546 млн. долара в чужбина, но американските студиа виждат още по-малък проент от тези пари.   Китайската киноиндустрия, провъзгласеният спасител на провалени холивудски блокбъстъри, удържа по 75 цента на долар. Подобни препятствия са причината \"Хари Потър и Орденът на Феникса\" да продаде билети за близо 1 млрд. долара и все пак създателите да твърдят, че са отчели 167 млн. загуба от филма.     Rotten Tomatoes e изключително популярен събирателен сайт за рецензии на филми и телевизионни продукции, отчитащ техен среден рейтинг, базиран на оценките от кинокритиците. Миналата седмица Мартин Скорсезе обяви, че сайтът е \"враждебен за сериозните кинопроизводители\", добавяйки: \"Дори самото име 'Гнили домати' e обидно\".         Режисьорът на \"Херкулес\" Брет Ратнър ги напада за \"унищожението на нашия бизнес\". Когато \"Спасители на плажа\" потъна след като му дадоха оценка 19% на сайта, Дуейн Джонсън-Скалата премина в атака, като написа в Twitter: \"Критиците бяха готови с отровата и ножа в ръка. Феновете ОБИЧАТ филма.\"   Rotten Tomatoes e онлайн още от 1998 г., но в момента е удобният злодей, тъй като сайтът за билети Fandango го купи през миналата година и започна да показва средните оценки на филмите на същата страница, на която хората си купуват билети. Искате да купите два билета за римейка на \"Линията на смъртта\" и виждате пресния му рейтинг от едва 4% положителни рецензии. Дали след това потенциалните зрители все още биха дали парите си за билети? Едва ли.   Fandango продължава да е в бизнеса с продажби на билети. Тази година високата оценка от страна на Rotten Tomatoes донесе милиони долари на филми като \"Бягай\" (99% положителни рецензии) - дръзкия психотрилър на Джордан Пийл, и романтичната комедия \"Болест от любов\" (98%) и им помогна да се превърнат в печеливши хитове.   Така вместо да унищожи Холивуд, Rotten Tomatoes може да му помогне да прави по-добри филми и да поеме риска с по-нискобюджетни, но смели заглавия като споменатите.", "date": "2017.10.16", "title": "Петте мита за Холивуд"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373930-%D1%80%D0%BE%D0%B4%D0%B8-%D0%BE%D1%82-%D1%81%D0%B8%D1%80%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BC%D0%BE%D1%8F%D1%82%D0%B0-%D1%81%D1%82%D1%80%D0%B0%D0%BD%D0%B0", "text": "          Идеята е да се насърчи разбирателството и да се подпомогне интеграцията на бежанците. В София експериментират с тъй наречените \"бързи срещи\" (speed dating). Те продължават само 30 секунди, предвидени за поставяне на начало на диалог между имигрантите и местното, българско население - две групи, които в ежедневието рядко говорят помежду си като равни с равни.   В репортажа си агенция Ройтерс ни пренася на една такава \"бърза среща\" в един социален център в София. Местните жители са застанали от едната страна, а от другата, обърнати с лице към тях, са се подредили имигранти - предимно бежанци от Сирия, Афганистан и други страни, в които бушуват войни. За тези броени секунди, които получават за общуване, непознатите имат възможност да споделят мечтите или болките си, да поговорят за любов, семейство и т.н.     \"Толкова е хубаво да има подобни срещи, особено за нас - бежанците\", казва 26-годишният сирийски кюрд Роди Намо. Той е пристигнал в България през 2015 година, когато стотици хиляди мигранти щурмуваха т.нар. \"Балкански маршрут\" на път за Германия или други държави в Северна Европа.     Българите обаче също хвалят инициативата, както и традиционната близкоизточна кухня и традиционните афганистански танци след срещите. \"Беше ми много забавно. Срещата ми помогна да преодолея предразсъдъците. Бежанците просто са хора като нас, дават почти същите отговори като нас\", е цитирана да казва Милка Бочева, която има онлайн бизнес. \"Ще остана, ще докарам и семейството си\"   По-нататък агенцията припомня, че в България живее значително мюсюлманско малцинство - около 12% от общо 7,1 милиона население на страната са мюсюлмани. Независимо от това нашествието от бежанци и мигранти тревожи мнозинството от българските граждани. Намо, който се върнал в България след кратък престой в Германия, вярва обаче, че настроенията започват да се променят.   \"Реших да остана тук, това е моята страна. Ще докарам и семейството си\", казва той.", "date": "2017.10.16", "title": "Роди от Сирия: \"България е моята страна\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373931-%D0%B8%D0%BC%D0%B0%D0%BB%D0%BE-%D0%B5%D0%B4%D0%B8%D0%BD-%D0%BD%D0%B0%D1%80%D0%BE%D0%B4", "text": "Имало един народ в който закривали болници, всяка година умирали 500 деца от липса на лекарства и хиляди възрастни от глад, болести и мизерия. Но ръкопляскал на Президента който искал да даде 4 МИЛИАРДА за БЕЗПОЛЕЗНИ самолетчета!!!  Този народ имал пари да храни араби и африканци, и давал 1250 лева за тях, а за родителите си пенсионери по 200 лева…  Този народ нямал пари за бездетните семейства за инвитро, но имал ДВА МИЛИАРДА за саниране на панелки с ГОРИМ некачествен стиропор на 5торна цена.  Този народ можел да търпи безкрайно, дори и цигани да изнасилват бабите му, да крадат и безчинстват и да убиват децата му.  Основното занимание на този народ било да слуша чалга, да злослови, да плюе всички и да се рекетира взаимно.    Полицаят рекетирал шофьорите, лекаря и болничния персонал болните, администрацията гражданите, всеки който можел мачкал и искал пари от останалите, а правителството и парламента крадели от всички….  След това този народ се чудел защо е беден, нещастен и има най-голямата смъртност в света….  Чудел се защо изчезва и живее в мизерия…  Как да отрезвим пияния тръгнал към пропаст, как да събудим спящия роб, как да отворим очите на слепия, какво да извикаме да ни чуе глухия….  Има ли надежда за България, има ли Бъдеще за децата ни. Ще изчезне ли рода ни. Ще пропилеем ли всичко само за едно поколение. Ще бъдем ли прокълнатия изчезнал народ…  И всеки чакал, всеки живеел ден за ден, всеки мислел за собствената си душичка, никой не виждал какво става в съседа, в балканските държави и по света.  Всеки си мислел, че щом има ракия, пълен килер със зеле, чалга и цигари животът е прекрасен и вечен…  А Турция не чакала – един кошмарен ден Ердоган заповядал 400 000 армия да се локализира на границата на България, а турците, циганите и арабите в нея да извадят скритите оръжие и да обявят независимост на района на земите ни до Пловдив и Варна!!!  И тогава България видяла какво са истински бежанци – стотици хиляди Българи от анексираните ни територии бягали с каквото могат към София. А било пролет и дъждовете се смесвали със сълзите им…  И народа разбрал … че е НАРОД. Че сме едно цяло, че сме Българи, че сме една кръв и една душа!!!  Че не се ли обединим, като едно цяло, и не изчистим ли паразити и предатели – загиваме!!!  И политиците стигнали до затвора имали най-голям късмет… Никой политик от Прехода не бил пощаден!!!  И тогава народа видял, че има честни, умни и способни Българи. И заедно с тях съградили всичко отново. И върнали си енергетиката, върнали си водоснабдяването, върнали си мините и развалили всички концесии. Съградили силна икономика. Създали армия която да ни пази от всички възможни заплахи. Създали ново общество на братство и равенство, защитено чрез Референдуми и директна Демокрация от предатели, диктатори и зли хора.  От България тръгнала нова религия. Религия съживила знанията на Белите Арийци.  Тази религия завладяла сърцата на руските ни братя и скоро станала световна и спасила човечеството от унищожение и мрак… И така се спасил народа ни…  А Турция не оцеляла дълго. Ердоган бил детрониран и султаната му се разпаднал на няколко държави. Цариград пак станал Български и народа ни си взел старите земи чак до Анкара и Българската планина до Анталия!!!  Имало един народ – силен, мъдър древен и могъщ.  И винаги ще го има , защо е Душата и Сърцето на Човечеството!!!", "date": "2017.10.16", "title": "ИМАЛО ЕДИН НАРОД"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/373932-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%B5%D0%B3%D0%B8%D0%BE%D0%BD-%D0%B7%D0%B0%D0%B3%D0%B8%D0%B2%D0%B0-%E2%80%93-%D0%BC%D1%8A%D1%87%D0%B8%D1%82%D0%B5%D0%BB%D0%BD%D0%BE-%D0%B8-%D0%B2%D0%B5%D1%87%D0%B5-%D0%BD%D0%B5-%D1%82%D0%BE%D0%BB%D0%BA%D0%BE%D0%B2%D0%B0-%D0%B1%D0%B0%D0%B2%D0%BD%D0%BE-%E2%80%A6-%D0%B0-%D0%B2%D0%B8%D0%B4%D0%B8%D0%BD-%D0%B4%D0%BD%D0%B5%D1%81-%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%83%D1%82%D1%80%D0%B5", "text": "Във Видин славни и горди хора вече не живеят. Разпиляха се из всички краища на света. Изоставиха, продадоха или подариха домовете си, бързайки да натоварят единственото им останало ценно – човешкото си достойнство,  Един български регион загива. Мъчително и вече не толкова бавно. Пред блуждаещия празен поглед на управляващите, които хладнокръвно, надменно и цинично го изхвърлиха от всякакви настоящи, предстоящи, зримо и необозримо изпълними проекти и приоритети. Проекти и приоритети, в които Видин и регионът не съществуват, а гибелта му е обявена и потвърдена още преди да е окончателно настъпила. От някога славното и гордо българско царство, паднало последно под Османска власт, днес няма и помен. Историята също бе изтрита. На гражданите на Видин наскоро се наложи да напомнят и приканват, да обясняват, че Видин също е стара българска столица и като такава летописите на времето са му отредили място. Място, но не и в подготвяния закон за старите български столици. Днес Видин и там го няма. Съдбата на българския северозапад показва ясно бъдещето на държавата България. Защото Видин днес е България утре. Във Видин славни и горди хора вече не живеят. Разпиляха се из всички краища на света. Изоставиха, продадоха или подариха домовете си, бързайки да натоварят единственото им останало ценно – човешкото си достойнство. И избягаха, за да го спасят. Тук останахме хора на доизживяване. Мачкани, принизени, покорни, безропотни, безлични. Хора, които се усмихват щастливо, дори и когато остатъка от душата им плаче. Радват се, защото живеят в “оазис на сигурност, спокойствие и просперитет”, както обясни премиерът Борисов. Днес, опиянени от собственото си невежество, окъпани в медийна помия и сковани от наглостта на политическата си класа българите мълчаливо приемат смъртното си наказание. А над Видин се е спуснала гъста, трайна и непрогледна мъгла. И оплетени в мрежата на колективната безотговорност хората тук са се вкопчили отчаяно в отломките на минала слава. Докато вълните на времето, политическото късогледство и човешката глупост безмилостно и необратимо рушат света наоколо. И вещаят само забрава.", "date": "2017.10.16", "title": "Български регион загива – мъчително и вече не толкова бавно!… А Видин днес е България утре!"}
