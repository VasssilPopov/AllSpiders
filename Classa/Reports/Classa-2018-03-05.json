{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379334-%D0%BD%D0%BE%D0%B2%D0%B8%D1%8F%D1%82-%D0%BF%D0%BE%D0%BB%D1%81%D0%BA%D0%B8-%D0%B7%D0%B0%D0%BA%D0%BE%D0%BD-%D0%B7%D0%B0-%D0%BF%D0%B0%D0%BC%D0%B5%D1%82%D1%82%D0%B0", "text": "От години полските официални лица се борят да не допуснат употребата на израза „полски лагери на смъртта\" като синоним за Аушвиц и други концлагери, управлявани от нацистите на полска територия. Барак Обама направи това в реч през 2012 г. и бе бързо скастрен от полския външен министър. Сега правителството във Варшава отиде една крачка по-далеч. Закон, приет през февруари, въвежда наказание до 3 г. затвор, ако „някой обвини публично и в противоречие с фактите полската нация или полската държава, че е отговорна или съучастник в нацистките престъпления, извършени от Третия германски райх... или в каквито и да е други военни престъпления, престъпления срещу човечеството или срещу мира\". Полското правителство продължава спора си с Европейския съюз за контрола над съдебната власт и сега репутацията му получи още един удар. През Втората световната война загинаха 6 милиона поляци, 3 милиона от които бяха евреи, съставляващи 90% от еврейската общност в страната. Полското правителство не е сътрудничело с нацистите, но реакцията на населението е била противоречива. Някои поляци са подслонявали евреи. Поляците са най-големият контингент от „Праведните сред нациите\": хора, които не са евреи, признати от Музея на Холокоста „Яд Вашем\" в Ерусалим, защото са рискували живота си заради евреи по време на Холокоста. Но други са издавали еврейските си съседи, или по-лошо, както в клането в Йедвабне през 1941 г., когато тамошните селяни са вкарали стотици евреи в плевня и са ги изгорили живи. Съдбата на полските евреи си остава изключително деликатна тема в страната. Новият закон коригира друг от 1998 г., който се отнасяше до начините да се почитат жертвите от Втората световна война и борбата срещу окупацията, нацизма и комунизма. Чл. 55 от този закон заплашва със затвор тези, които публично отричат нацистките престъпления, тези на комунизма и по време на войната, извършени срещу поляци. Поправката заплашва със същата съдба тези, които обвиняват Полша в съучастничество в споменатите престъпления. Президентът Анджей Дуда, който прати закона за консултации в Конституционния съд, след като го бе подписал, казва, че той гарантира полското „достойнство и историческата истина\". Според опасенията на десницата без спорните текстове световната история може да бъде пренаписана и да казва, че поляци са управлявали концентрационните лагери. Подобни притеснения отразяват националистическите политики на управляващата дясна партия „Право и справедливост\" (ПиС), които са масово критикувани. Всъщност законът е ехо на предизвикателната линия на правителството в международното му политиканстване: никой в Брюксел, Берлин, Вашингтон или Израел не може да казва на Полша какво да прави. Освен това той, изглежда, е в съзвучие с избирателите на ПиС. Според неотдавнашно проучване 57% от тях подкрепят закона, а 68% казват, че трябва да влезе в сила независимо от международните критики. Законът бе зле приет в чужбина. Премиерът на Израел Бенямин Нетаняху го заклейми като „изкривяване на истината, пренаписване на историята и отричане на Холокоста\". „Яд Вашем\" описа закона като „проблематичен\". Америка предупреди, че той подкопава свободата на словото и историческите изследвания. И наистина с широкия обхват на закона и неясните формулировки все още е трудно да се прогнозира как точно може да бъде тълкуван. Той „цели да фалшифицира историята\", казва авторът на книга за Йедвабне Ян Грос. Други предупреждават, че усилията на Варшава ще имат обратен ефект, увеличавайки изкривяването на историята и в Полша, и в чужбина. Може да минат години, преди отново отворените стари рани да заздравеят.", "date": "2018.03.05", "title": "Новият полски закон за паметта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379335-%D0%BA%D0%BE%D0%BB%D0%BA%D0%BE-%D1%82%D0%B5%D0%B6%D0%B8-%E2%80%9E%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BC%D0%B5%D1%87%D0%BA%D0%B0%E2%80%9C", "text": "„Златна мечка\" в ръцете на българи? Да, случи се. Макар и поделено с творци от още четири държави, най-високото отличие, присъдено на филма „Не ме докосвай\" от Международния кинофестивал в Берлин, е поредният връх, покорен от шепа талантливи българи. Те са част от „семейството\" на продуцентска къща „АГИТПРОП\", която повече от две десетилетия произвежда качествени заглавия (документалните „Георги и пеперудите\", „Проблемът с комарите и други истории\", „Коридор №8\", „Момчето, което беше цар\", игралният „Безкрайната градина\"). Фирмата нашумя с творческия тандем Борис Мисирков/Георги Богданов, до който неизменно е продуцентът Мартичка Божилова. Именно нейна е и част от заслугата за спечелената „Златна мечка 2018\". Няколко дни след връчването на наградата гласът ѝ още трепти от щастие, но коментира събитието с поукротена емоция. Колко е тежка „Златната мечка\"?: „Доста си е тежка „Мечката\". Ако се претопи, може и някой лев да се вземе (смее се). Но в нашия случай наградата тежи седем години на труд, на възходи и спадове в това кинопътешествие. Защото „Не ме докосвай\", режисиран от румънката Адина Пинтилие, не е обикновен филм. Той е различен, стърчащ. Или „див и неудобен\", както каза председателят на журито Том Тиквер. Много сме щастливи, че ни забелязаха именно той и другите петима членове на журито, все невероятни професионалисти. Филм като нашия има нужда от подобен първоначален тласък, който се превърна и в най-високото отличие. Ние се радвахме, че сме в тази висока селекция от 18 ленти от цял свят, а това, че ни наградиха с две отличия, вече е сбъдната мечта.\" Когато продукцията печели приза за дебют на фестивала, екипът не вярва, че може да се сдобие с друго отличие. Затова на тв репортажите от церемонията личи искрената им изненада при обявяването на най-добрия филм на „Берлинале 2018\". Редом с румънската режисьорка ликуват партньорите от Чехия, Германия, Франция и разбира се, българите. „А те никак не са малко – актьорите Ирмена Чичикова и Георги Налджиев, композиторът Иво Паунов, майсторите на звука, начело с Веселин Зографов, монтажният консултант Георги Богданов\", допълва Мартичка Божилова. Към тях добавя и екипа, заснел кадрите на две ключови места в България – „Дерида денс арт център\" и арт пространството „Фабрика 126\". Факт е, че мненията за филма в световните медии са полярни – от „шедьовър\" до „скучен\". „Не сме се съмнявали в подобни реакции, защото филмът е създаден, за да провокира дискусии, мислене, коментира Мартичка. И допълва: - Една от причините да го направим е самотата, в която живеем днес. А другата – да не отричаме различните на първо четене, без да сме помислили.\" Според Божилова наградата гарантира на всички от екипа ново поле за международни изяви, а на филма – покани за още престижни фестивали. Първо обаче ще го видим в Балканския конкурс на „София филм фест\" (7 – 16 март). А „АГИТПРОП\" обещава до края на годината премиера на специалния проект на Мисирков/Богданов – „Дворец на народа\". „Подобно на „Не ме докосвай\", и в него става дума за събирателен образ – но не на хора, а на знакови, чудовищни сгради и за нашата любов и омраза към тях от днешна гледна точка: НДК, Двореца на Чаушеску в Букурещ, Двореца на републиката в Берлин и т.н. Очаквайте изненади.\" Виолета Цветкова", "date": "2018.03.05", "title": "Колко тежи „Златната мечка“"}
{"url": "http://www.classa.bg/%D1%81%D0%B2%D1%8F%D1%82/item/379327-%D0%BF%D1%80%D0%B8-%D0%BA%D0%B0%D0%BA%D0%B2%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B8%D1%80%D0%B0%D0%BD-%D1%89%D0%B5-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81%D1%8A%D1%81-%D1%81%D0%B0%D1%89-%D0%B7%D0%B0-%D1%81%D0%B2%D0%BE%D1%8F%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0", "text": "Техеран ще обмисли възможността да започне преговори за своята програма за балистични ракети, само ако САЩ и европейските държави унищожат ядрените си оръжия, заяви високопоставен ирански военен чиновник, цитиран от местните медии.   \"Условията за преговори по ракетите на Иран са унищожаването на ядрените оръжия и ракети за далечни разстояния на САЩ и Европа\", заяви говорителят на иранските въоръжени сили Масуд Джазариери в събота. Иран се съгласи да ограничи своята програма за ядрена енергия в замяна на премахването на икономическите санкции, но в нито един момент не е изразил интерес да преговаря за унищожаването на своите балистични ракети и настоява, че те са необходима възпираща мярка.   \"Няма да преговаряме с никого за нашите оръжия\", заяви президентът на страната Хасан Рохани през февруари, заявявайки, че иранските ракети \"са отбранителни и не са предназначени да носят оръжия за масово унищожение\".   След изявленията на френския президент Емануел Макрон, който призова Иран да постави своята програма за ракети под международно наблюдение, говорителят на външното министерство Бахрам Касеми заяви, че иранските противоракетни способности съответстват на военната доктрина на страната, основана на политика за отбрана и възпиране. Говорителят каза, че истинската заплаха за региона идва от Съединените щати и Европа, които наводняват Близкия изток със сложни оръжия.   Заместник-министърът на външните работи на Иран Абас Арагчи заяви, че западните сили трябва да се съобразяват с ядреното споразумение от 2015 г., преди да принудят Техеран да преговаря по други въпроси.   \"Сега искат Иран да участва в дискусии по други въпроси, нашият отговор е ясен: да направим споразумението успешен опит и след това да обсъдим другите въпроси\", каза Арагчи.   Американският президент Доналд Тръм многократно е заплашвал да изостави историческото споразумение. През януари той увери, че страната му ще се оттегли от пакта, освен ако неговите \"ужасни грешки\" не бъдат коригирани.   \"САЩ се опитват да ни натиснат да се оттеглим от ядреното споразумение, но няма да паднем в капана, ако САЩ се оттеглят, никоя страна няма да преговаря отново с тях\", каза Арагчи.", "date": "2018.03.05", "title": "При какви условия Иран ще преговаря със САЩ за своята програма за противоракетна отбрана"}
{"url": "http://www.classa.bg/%D1%81%D0%B2%D1%8F%D1%82/item/379328-%D0%BA%D0%B8%D1%82%D0%B0%D0%B9-%D1%89%D0%B5-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B5-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%B8%D1%82%D0%B5-%D0%BC%D0%B5%D1%80%D0%BA%D0%B8-,-%D0%B0%D0%BA%D0%BE-%D1%81%D0%B0%D1%89-%D0%B7%D0%B0%D0%BF%D0%BE%D1%87%D0%BD%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0-%D0%B2%D0%BE%D0%B9%D0%BD%D0%B0", "text": "Пекин \"ще предприеме необходимите мерки\", ако Вашингтон навреди на търговските му дейности, цитира агенцията Ройтерс изявление на говорителя на китайския парламент Джанг Дауи. Същевременно обаче Джанг добави, че Китай не иска търговска война със Съединените щати.   Изявлението на китайските власти дойде след като американският президент Доналд Тръмп обяви в четвъртък въвеждането на 25% мито върху вноса на стомана и 10% върху вноса на алуминий за защита на интересите на американската индустрия.   Говорителят на китайския парламент каза още, че \"търговските и икономическите отношения на САЩ и Китай са от взаимна полза, те са достигнали такова ниво, че миналата година търговията между двете страни достигна 580 милиарда долара, и е очевидно е, че в този тип отношения има някои различия \".   \"Според мен търговски спорове могат да бъдат решени с взаимно отваряне на пазарите, необходимо е да се работи заедно в търсенето на решения, приемливи за двете страни чрез диалог и преговори\", добави той.   Той също така подчерта, че \"Китай и САЩ имат много повече общи интереси, отколкото различия, а сътрудничеството остава единственият правилен вариант за двете страни\".   Междувременно последните мерки, обявени от Тръмп за налагането на твърди мита за стомана и алуминий, разтърсиха борсите и предизвикаха вълна от критики по света.   Международният валутен фонд предупреди също, че това може да \"навреди не само в чужбина, но също така и на американската икономика\", особено на секторите производство и строителство, които са основни потребители на тези суровини, посочи изявление на говорителя на международната организация Джери Райс.   \"ЕС ще даде твърд и пропорционален отговор, за да защити нашите интереси\", заяви председателят на Европейската комисия Жан-Клод Юнкер. Доналд Тръмп, на свой ред, написа в личния си профил в Twitter. \"САЩ губят много милиарди долари в търговия с практически всяка страна, с която се търгува. Например, когато загубим 100 милиарда долара с определена страна, не търгуваме повече, а печелим на едро, това е лесно!\", добави президентът.   Президентът отново настоя, че мярката ще бъде от полза за Съединените щати. \"Трябва да защитим нашата страна и нашите работници, стоманената ни индустрия е в лоша форма, а ако няма стомана, няма страна!\", настоя Тръмп.", "date": "2018.03.05", "title": "Китай ще \"предприеме необходимите мерки\", ако САЩ започнат търговска война"}
{"url": "http://www.classa.bg/%D1%81%D0%B2%D1%8F%D1%82/item/379329-%D1%80%D1%83%D1%81%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D0%B5%D1%80%D0%B8%D0%B9%D0%BD%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D1%81%D0%B2%D1%80%D1%8A%D1%85%D0%B7%D0%B2%D1%83%D0%BA%D0%BE%D0%B2%D0%B0-%D1%80%D0%B0%D0%BA%D0%B5%D1%82%D0%B0-%D0%B0%D0%B2%D0%B0%D0%BD%D0%B3%D0%B0%D1%80%D0%B4", "text": "Русия започна серийно производство на най-новата свръхзвукова ракета Авангард, съобщи дипломатически и военен източник.   Източникът посочи, че западните партньори на Москва трябва да са наясно с новите реалности и да разберат, че новото въоръжение е в състояние да лети със свръхзвукова скорост в плътните слоеве на атмосферата, което го прави неуязвимо за всяка система за противовъздушна и противоракетна отбрана. Той съобщи също така, че руските войски вече са оборудвани с друга ракетна система - Кинжал.   Руският президент Владимир Путин в речта си на 1 март обяви масовото производство на Авангард, като уточни, че ракета може да лети със скорост над 20 пъти скоростта на звука. Тази главоломна скорост кара повърхността на Авангард да достига температури между 1600 и 2000 градуса по Целзий, а ракетата \"се доближава до целта, като метеор, като огнено кълбо\" по думите на президента.", "date": "2018.03.05", "title": "Русия започва серийно производство на свръхзвукова ракета Авангард"}
{"url": "http://www.classa.bg/%D1%81%D0%B2%D1%8F%D1%82/item/379330-%D1%82%D1%80%D1%8A%D0%BC%D0%BF-%D0%B5-%D0%B5%D0%BD%D1%82%D1%83%D1%81%D0%B8%D0%B0%D0%B7%D0%B8%D1%80%D0%B0%D0%BD-%D0%BE%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%B8%D0%B4%D0%B5%D1%8F-%D0%B7%D0%B0-%D0%BD%D0%B5%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD-%D0%BC%D0%B0%D0%BD%D0%B4%D0%B0%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0", "text": "Американският президент Доналд Тръмп изрази интерес към инициативата на китайските власти за премахване на ограничението за мандата на държавния глава и предложи политическата система на САЩ да следва този пример.   Китайският лидер, Си Дзинпин \"е президент до живот, това е страхотно. И изглежда, той е в състояние. Мисля, че е страхотно. Може би един ден ние трябва да се опитаме същото\", казал Тръмп, цитиран от CNN.   На 25 февруари Китайската комунистическа партия предложи изменение на Конституцията и премахване на границите на президентския мандат.   Членът на Парламента Ро Ханна критикува изявленията на президента, твърдейки, че това противоречи на американските ценности.   \"Дали това е шега или не, да говорим за доживотен президент като Дзинпин е най-антиамериканското настроение, изразено от един американски президент. Джордж Вашингтон ще се обърне в гроба си\", пише конгресменът в туит.", "date": "2018.03.05", "title": "Тръмп е ентусиазиран от китайската идея за неограничен мандат на президента"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/379332-%D0%B3%D0%BE%D1%80%D0%B0%D0%BD%D0%BE%D0%B2-%D0%BD%D0%B5-%D0%B5-%D0%BD%D1%83%D0%B6%D0%BD%D0%BE-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B4%D0%B0-%D0%BA%D1%83%D0%BF%D1%83%D0%B2%D0%B0-%D1%87%D0%B5%D0%B7", "text": "Продължавам да смятам, че не е нужно държавата да купува активите на ЧЕЗ в България, но ще се подчиня на общото решение. Това обяви финансовият министър Владислав Горанов по повод скандала около сделката за ЧЕЗ и последното решение държавата да се намеси в нея. Той уточни, че до решението държавата да се намеси правителството е стигнало, за да успокои потребителите на ЧЕЗ в България след истерията, която е създала опозицията около сделката. „Истерията, която се налага от опозицията ме кара да мисля, че една партия от опозицията, разполага с информация, която не е известна на правителството. Високият тон говори, че има някой разсърден и некласиран от чехите\", коментира Горанов. Финансовият министър обясни, че собственикът на „Инерком\" Гинка Върбакова не отива в Чехия да преговаря от името на държавата, а да преговаря с чехите отново да отворят договора, за да може държавата да се намеси. Чешката ЧЕЗ може да се съгласи, но може и да откаже, напомни Горанов. На въпроса какво следва оттук нататък той отговори: „Ако се стигне до положително решение на чешката компания ние може директно да влезем купувайки компанията „Инерком\" или част от нея, или да проведем други преговори\". За цената той обясни, че тя ще е тази, която двете страни вече са постигнали, ако не се стигне до нови преговори. „Службите са пращали доклади до Министерсия съвет и президентството как върви процесът между ЧЕЗ и кои са кандидатите за купувачи. Оказа се, че в един ранен етап те са знаели ценовите оферти на кандидатите\". Това каза пред Нова тв бившият енергиен министър, настоящ депутат от ГЕРБ и председател на парламентарната енергийна комисия Делян Добрев. „Оказа се, че сделката с „Инерком\" не е фалшива новина. Точно поради тази причина имахме изслушване в четвъртък. В продължение на 5 часа изслушвахме купувача Върбакова с нейните консултанти, целия юридически и консултански екип, и службите. Задавахме въпроси, питахме откъде са парите, откъде са кредитите\", уточни той. Последният един час от срещата е бил закрито заседание, в което службите са дали повече информация с детайли. „Аз лично, още в явната част, бях задоволен от отговорите на службите\", подчерта Добрев. Добрев обясни, че финансирането за ЧЕЗ ще е 20-30 процента акционерен капитал и останалите 70 - 80 на сто – банков кредит. Депутатът е категоричен, че държавата реагира адекватно в случая.", "date": "2018.03.05", "title": "Горанов: Не е нужно държавата да купува ЧЕЗ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379331-%D1%87%D0%B5%D1%80%D0%BD%D0%B8-%D0%BE%D0%B1%D0%BB%D0%B0%D1%86%D0%B8-%D0%BD%D0%B0%D0%B4%D0%B2%D0%B8%D1%81%D0%B2%D0%B0%D1%82-%D0%BD%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Атмосферното налягане ще се повиши, но ще остане по-ниско от средното за март. Днес облачността над страната ще е значителна. Това прогнозира дежурният синоптик на НИМХ в БАН Евгения Егова.    Преди обяд на места в равнините и котловините видимостта ще е намалена, а в следобедните часове, главно над югозападните райони отново ще завали дъжд, предимно слаб. Вятърът ще e слаб, в източните райони – до умерен от изток-югоизток. Максималните температури ще са от 2°-3° в Северозападна България до 12°-13° в югозападните райони, за София – около 6°. Над планините ще бъде предимно облачно и мъгливо.      След обяд в масивите в западната половина на страната ще завали дъжд, над 1700-1800 метра – сняг. Ще духа умерен до силен южен вятър. Максималната температура на височина 1200 метра ще е около 6°, на 2000 метра – около минус 1°. Над Черноморието ще бъде облачно. Ще духа до умерен югоизточен вятър. Максималните температури ще са 5°-7°.    Температурата на морската вода е 5°-6°. Вълнението на морето ще бъде 2-3 бала. На 05.03.2018 слънцето ще изгрее в 06:56 часа и ще залезе в 18:21 часа. Продължителност на деня 11:25 часа. На 05.03.2018 луната ще изгрее в 22:16 часа и ще залезе в 08:59 часа. Осветеност на диска в 0h UT 89 %. Фаза на луната: след пълнолуние преди последна четвърт.", "date": "2018.03.05", "title": "Черни облаци надвисват над България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379333-%D0%BE,-%D1%88%D1%83%D0%BD%D0%BA%D0%B0", "text": "Наскоро един културен сайт бе пуснал забравено есе на Йордан Радичков за простотията. „Човекът върви – пише големият ни писател, – а с него върви и простотията му. На един простотията е малка, като въшка на ревера, на друг е голяма – като черква.\" Простотията няма почивен ден, санитарен полуден и никога не приема стока. Особено се активизира около празници, национални тържества и чествания. Тогава съвпада с речите, с фанфарите, с ръкоплясканията и даже с минутите на мълчание. В такива моменти на задължителна тишина простотията ще бъбри и ще се тупа по гърдите, за да бъде забелязана. Да влезе във фейсбук или в новините, да се изтъпани в социалните мрежи и по телевизията. А телевизията, защото такъв ѝ е характерът, не оставя непоказана простотия. Малко след честването на деня от обесването на Апостола на екрана се яви един нашенец, по занятие пожарникар. Съвпадението с професията на премиера ни е абсолютно случайно. Въпросният герой не беше гасил пожар или спасил дете от пламъци. С друго се бе прочул – направил Апостола на салата. Видяхме я: елипсовидна чиния с националното знаме – бялото – сух таратор, зеленото от маруля, червеното – лютеница. На този фон бе вдигнал и бесило – от тънки суджуци... И нарязан шпек за паметна плоча, с надпис „Васил Левски (1837 – 1873)\". Пред камерата авторът на „инсталацията\" разкри сериозни творчески намерения – работел по подобен проект за салата, национално мезе, и в чест на националния празник 3 март. Щял да направи паметника на Шипка от шунка и салам „Бургас\", стълбите – от пастърмички и филе „Елена\", а пък оръдията от бирени пръчици. Ако за французите апетитът идва с яденето, то за нас, българите, яденето винаги върви с празника. Както и мезето – с пиенето. Салатата – с ракията, виното и бирата – с мръвките. Левски – с бесило от суджуци, о, Шипка – о, шунка! Оръдията – бирени пръчици, дулата им – маслинени кръгчета! А младите дружини – щом седнат, три деня масата бранят! В края на телевизионната си изява авторът на тия кулинарни паметници пожела да бъде разбран правилно от зрителите: правел историческите салати единствено от любов към България. Родолюбец от нов модел – гастро-патриот. Децата нямат спирачки, патриотите – също! В нашия квартал „Лозенец\", на ул. „Кръстьо Сарафов\" 30, един патриот без спирачки си е нарисувал на вратите на гаража двамата ни национални герои – Левски и Ботев на фона на трикольора. Явно художникът наивист повече е имал любов към родината, отколкото талант, та ги е изобразил като хора с ментални проблеми. Но важно е плакатното послание... Докато на другите гаражи пише обикновеното: „Не паркирай!\" или заплашителното: „Пукам гуми!\", тук посланието е застрашително: „Охранява се от национални светини!\"... Да, простотията не можеш да я скриеш, тя си върви с човека... И ще се покаже – малка като въшка на ревера или тънка, като бирена пръчица – греда на бесило. Или двукрила – като гаражна врата. А пък при политиците си е видна отвсякъде и направо грандиозна – пред паметника на Апостола един атакуващ политик, управляващ в правителствената коалиция, заяви, че трябва да искаме от турския президент преразглеждане на съдебния процес срещу Левски, 144 години по-късно. И оправдаването му. Патриотизмът може да е хубаво чувство, но когато е без мярка, става само за мезе... Михаил Вешим", "date": "2018.03.05", "title": "О, Шунка"}
{"url": "http://www.classa.bg/%D1%81%D0%B2%D1%8F%D1%82/item/379326-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%B0%D1%89-%D0%B1%D0%B5%D0%B7-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F", "text": "Пхенян е готов да разговаря с Вашингтон, само ако американците не изискват спазване на предварителни условия, съобщи севернокорейската агенция KCNA цитирайки изявление на Министерството на външните работи.   \"Това е нашата последователна и принципна позиция за решаване на проблема, дипломатично и мирно, чрез диалог и преговори\", заяви представител на Министерството на външните работи на Северна Корея, добавяйки, че \"диалогът за решаване на въпросите е от взаимен интерес и трябва да се основава на принципа на равенство между страните\".   Северна Корея подчертава, че не възнамерява да застане на колене, за да избегне военния вариант, насърчаван от САЩ, които отказват да проведат разговори, ако Пхенян не се откаже напълно от ядрената си програма.   \"Ние имаме способността и готовността да отговорим на всеки избор на САЩ\", каза дипломатът. Той също така припомни, че Севера и Юга \"отварят нов етап на помирение и сътрудничество на полуострова\".   \"Зависи изцяло от отношението на САЩ дали ще се установи мир на Корейския полуостров, желан от корейския народ и света, или дали този порочен кръг на конфронтация ще създаде ситуация, която никой не иска\", каза дипломатът в изявление.", "date": "2018.03.05", "title": "Северна Корея готова да говори със САЩ без предварителни условия"}
{"url": "http://www.classa.bg/%D1%81%D0%B2%D1%8F%D1%82/item/379325-%D0%BE%D1%82%D0%BA%D1%80%D0%B8%D1%85%D0%B0-%D0%BC%D0%B5%D0%B3%D0%B0%D0%B3%D1%80%D0%B0%D0%B4-%D1%81-1,5-%D0%BC%D0%B8%D0%BB%D0%B8%D0%BE%D0%BD%D0%B0-%D0%B6%D0%B8%D1%82%D0%B5%D0%BB%D0%B8-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0", "text": "Международен екип от учени е открил гигантска колония пингвини на Антарктическия полуостров Аделаида, дом на повече от 1,5 милиона птици, една от най-големите групи в света, подчертава проучване, публикувано в списание Scientific Reports.   Тази \"мегаколония\" пингвини бе открита на островите Дейнджър, в морето Уедъл, на източната страна на Антарктическия полуостров, труднои рядко посещавано място. Откритието е станало възможно с помощта на сателитни изображения, полеви проучвания и въздушни снимки, направени от дронове, които в комбинация разкриха съществуването на повече от 750 000 двойки пингвини.   Впоследствие са анализирани сателитни снимки от 1959 г., които показват, че колонията от тези птици е останала стабилна оттогава. За разлика от тях колониите за пингвини в западната част на Антарктическия полуостров, където въздействието на изменението на климата и човешката дейност са много по-големи, намаляват.   Изследователите потвърждават, че островът е жизнено важно убежище за няколко вида пред лицето на изменението на климата предизвикани от човека и че то трябва да бъде защитено като огромен резерват от морска фауна, който в момента се проучва.   \"Размерът на колонията я прави регионално важна, и на предлага разширяване на защитените морски територии в Уедъл да с включат островите. Повече от това, мисля, че се подчертава необходимостта от по-добра защита на западния полуостров Антарктика където сме свидетели на спад на колонията пингвини\", каза Том Харт, Оксфордския университет (Великобритания) от изследователския екип, цитиран от Guardian.", "date": "2018.03.05", "title": "Откриха \"мегаград\" с 1,5 милиона жители в средата на Антарктида"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379320-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D0%BA-%D0%B9%D0%BE%D0%B0%D0%BD-%D0%B2%D0%BE%D0%B9%D0%BD", "text": "    Този светия служел във войската (1). По време на царуването на императора Юлиан Отстъпник (2) заедно с други воини бил изпратен да убива християните.   (1) В пролога на Амвросианската библиотека и у Никодим се казва, че свети Иоан бил воин в полка, съставен от войници от скитското племе трифали. Преосвещеният Сергий в \"Пълния месецослов на Изтока\" изказва предположение за славянския му произход.Бел.ред.     (2) Юлиан, роден племенник на император Константин Велики, царувал от 361 до 363 година. Нарича се отстъпник, понеже, бидейки християнин от детство, след встъпването на престола се отрекъл от християнската вяра и станал ревностен езичник. Като желаел да отслаби християнството и да възстанови в Римската империя падналото езичество, той употребил срещу християните отначало хитри мерки, а след това преминал и към насилие, но не повдигнал общо гонение срещу християните. Имало само отделни случаи на преследването им.Бел.ред.   На тези, които го виждали при изпълнение на това дело, той изглеждал като гонител на християните, но тайно той им оказвал немалка помощ. Така, едни той известявал тайно, преди да бъдат хванати, за да могат да избягат, а други след залавянето им освобождавал.   Той бил милосърден не само към преследваните християни, но и към тези, които просели от него помощ, като им давал всичко, от каквото се нуждаели. Като се упражнявал в молитви и пост, свети Иоан украсявал живота си с посещение на болни и утешение на скърбящи и се усъвършенствал в добродетелта. Като прекарал живота си така богоугодно, той преминал към Господа и бил погребан на мястото, където погребват странници .    Годината на кончината на свети Иоан е неизвестна. Знае се само, че е умрял и е погребан в Константинопол.Бел.ред. По-късно в откровение той разказал на една жена за всички свои деяния, които извършил през живота си, а също така й казал и името си.   Казват, че свети Иоан освен това извършил и други чудеса. Особено бил известен с това, че удържал от бягство робите, изобличавал крадците и откривал откраднатото.   С такива дела на чувотворство Бог обогатил свети Иоан заради неговия добродетелен живот.", "date": "2018.03.05", "title": "Св. мъченик Йоан Войн"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/379321-%D0%B7%D0%B0%D0%B3%D0%B0%D0%B4%D0%BA%D0%B0%D1%82%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%82%D0%B5%D0%BB%D0%BD%D0%B0-%D0%B2%D0%BE%D0%B9%D0%BD%D0%B0", "text": "„Защо руският цар, който твърдо се зарича никога  да не воюва срещу Турция, обявява война? Защо руската армия, противно на всички елементарни изисквания на военното изкуство, не се възползва от ефекта на изненадата? Защо Русия обявява войната през април 1877 г., а започва военните действия чак през юни с.г., давайки по този начин добра възможност на противника да се подготви за отбрана?      Защо през това време Руското главно командване три пъти променя плана си за водене на война? Защо руската дипломация не предприема нужните мерки за политическо осигуряване на евентуалните придобивки от войната? Защо руското правителство се ангажира с такива тайни споразумения във Виена и Лондон, които фактически свеждат до минимум резултатите от войната и превръщат Санстефанския мирен договор във фикция?” – част от въпросите, на които Константин Косев и Стефан Дойнов отговарят в „От Шипка и Плевен до Сан Стефано и Берлин” (изд. „Захарий Стоянов”).   От днешна гледна точка натежава и питането защо нашето националноосвободително движение закъснява с половин век след гръцкото и сръбското, но темата е войната. „Княз Бисмарк с всички сили се стреми да ви тласне към война против нас” – Великият везир към руски драгоман на Цариградската мирна конференция в началото на 1877 г.   Александър II не иска война с Турция, иска я Бисмарк. Конференцията е предизвикана от Русия за решаване на Източния въпрос, той тогава е само български. Другите велики сили провалят мирното решение. Заради интересите си. Тънки дипломатически игри при ясното съзнание, че всички са си ясни помежду си.   „Българският народ е извоювал своята Освободителна война”, обобщават Косев и Дойнов. Никак не е маловажно. А Берлинският конгрес е вездесъщата историческа логика: „крахът на илюзиите” на българите „по неизбежния път на компромисите” на великите сили. Поуката – задължителна подозрителност към потупвания по рамото от великите, особено когато са придружени с „ценности” и други лакърдии.  ", "date": "2018.03.05", "title": "Загадката Освободителна война"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379322-%D0%BD%D0%B0-%D0%B3%D0%B8%D0%BD%D0%BA%D0%B8%D0%BD%D0%BE%D1%82%D0%BE", "text": "В началото на седмицата заваля сняг и температурите паднаха. В края заваля дъжд и температурите скочиха. Нестабилно и променливо време, типично за началото на март - стави се обаждат, кръст алармира.     В началото на седмицата заваляха обяснения и политиците се разклатиха. От „няма да купуваме ЧЕЗ“ в началото, стигнахме до „да купим ЧЕЗ“ в края на седмицата. От \"никой не познава Гинка\" в началото, до \"много хора познават Гинка\" в края. Глави болят, рейтинг алармира.     Интересна личност се оказа госпожа Гинка Върбакова. Предизвика скандал в две държави, шамароса дори и опозицията тук и междувременно си купи ЧЕЗ.   Въпросът е - тя ли е потърсила ЧЕЗ, за да сключи сделката, или ЧЕЗ са потърсили нея и хората около нея, за да й продадат бизнеса си у нас. Защото съществува и вариант в Прага да имат собствен план за продажбата, свързан с борба на политически лобита, много далеч от София. Например, между премиер и президент, Бабиш и Земан, чиито отношения са като на Борисов и Радев.     В такъв случай, хипотезата, че София е била хваната неподготвена, е напълно възможна. Което обаче не може да оправдае хаоса, в който се завъртяха управляващите. И институционалната патова ситуация, която ще остави крайното решение на волята на централата на ЧЕЗ и на Гинка Върбакова.   Българските политици като цяло имат много голям проблем с публичния си образ и комуникацията си с медиите. Когато са в опозиция, са първа писта в телевизионните студиа. Когато управляват, подходът им към логичните въпроси, които всички си задаваме, се променя до степен на пренебрежение и странно високомерие.   Когато българският политик е на власт, той разчита все по-често на пропаганда и техники за отвличане на общественото внимание. Няколко сайта и няколко издания го възнасят до небесата, заблуждавайки го, че това му е достатъчно. Когато падне от власт обаче същите тези издания са първите, които го заклеймяват по команда.     Истината е, че няма нужда от пропаганда. Има нужда от честна комуникация и искрени отговори. А не всеки неудобен въпрос да бъде пришиван към най-различни лагери. Това само може да радикализира част от обществото срещу източника на пропаганда. И винаги така става, поне според теорията на модерната публична комуникация.   В резултат на това притъпяване на инстинктите и фалшива самодостатъчност се случват драмите като тази с \"Гинкиното хоро\", което политиците ни тропат вече втора седмица. Играе се със свити лакти. Стъпките са бавни, хем напред, хем назад. Хем надясно, хем наляво. И всички танцуват. А ние гледаме и викаме - \"Иху\" и \"Опа\".", "date": "2018.03.05", "title": "На Гинкиното"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379323-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B8-%D1%80%D1%83%D1%81%D0%BA%D0%B8%D1%8F%D1%82-%D0%BD%D0%B0%D1%80%D0%BE%D0%B4-%D1%81%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D0%BE%D1%82-%D0%B4%D1%8A%D0%BB%D0%B1%D0%BE%D0%BA%D0%B8-%D0%B4%D1%83%D1%85%D0%BE%D0%B2%D0%BD%D0%B8-%D0%B8-%D0%BA%D1%83%D0%BB%D1%82%D1%83%D1%80%D0%BD%D0%B8-%D0%B2%D1%80%D1%8A%D0%B7%D0%BA%D0%B8", "text": "Българският и руският народ са свързани от дълбоки духовни и културни връзки и голям принос за това имат Българската православна църква и Руската православна църква - още от делото на Светите братя Кирил и Методий и пренасянето на славянската писменост в Русия.\"     Това заяви президентът Румен Радев, който разговаря на „Дондуков\" 2 днес с Негово Светейшество Кирил, патриарх на Москова и на цяла Русия. В срещата участва и Негово светейшество Българският патриарх Неофит.   „Убеден съм, че със своето дело православните църкви на двете държави ще продължат да допринасят за нашето културно и духовно сближаване\", заяви още президентът. През последните години в Русия са построени хиляди православни църкви и манастири, а Руската православна църква развива активна социална дейност, насочена и към младите хора, посочи патриарх Кирил.   Държавният глава цени високо участието на руския патриарх в тържественото отбелязване на 140-годишнината от Освобождението на България и подчерта, че народът ни пази спомена за Руско-турската освободителна война от 1877-1878 г. и България уважава паметта на воините, загинали за нейното освобождение.   „Така както църквата се бори за душата на всеки човек, така и ние сме признателни към паметта на всеки воин, сражавал се в руската армия под знамената на император Александър II и загинал за българската свобода, независимо от неговата националност\", подчерта Румен Радев. Патриарх Кирил оцени високо ролята на българския държавен глава за недопускане на преиначаването на историческата истина в България за Освободителната война от 1877-1878 г.   „Паметта за героичната борба на руси и българи за освобождението на православна България е особена страница за историята на нашите народи. И затова бих искал да помоля и Вас и българските институции да съхраняват тази памет, независимо от политическата конюнктура\", заяви патриарх Кирил.", "date": "2018.03.05", "title": "Румен Радев: Българският и руският народ са свързани от дълбоки духовни и културни връзки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379324-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%E2%80%9E%D0%B3%D0%B8%D0%BD%D0%BA%D0%B0%E2%80%9D-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D0%BE%D0%BD%D0%B5%D0%BD-%D0%BF%D1%80%D0%BE%D0%B2%D0%B0%D0%BB-%D0%BD%D0%B0-%D0%B3%D0%B5%D1%80%D0%B1-%D0%B8-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%BE%D1%82%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2", "text": "              , увличайки в тайфуна си власт и опозиция, икономически и банкови субекти.    от която зависи енергийното бъдеще на близо 3 милиона граждани, националната сигурност и политическата стабилност.   Сделка изникнала от Нищото, за да вкара в капан премиер и правителство, без изгледи за скорошно измъкване. Сделка, която влетя и на международната сцена, накърнявайки имижда на страната ни, точно когато тя прави неимоверни усилия да се представи като достоен председател на Съвета на Европа.      Обществото е настръхнало, гневът е на ръба да се излее по улиците, а властта се оказа безсилна да даде както смислени отговори, така и резултатни решения.   Борисов е като тъмен облак (с основание), мята се от едната крайност до другата, воден от различните настроения в обществото и в кабинета, лицето му е изпито от напрежение, а около него няма екип, който да осмисли експертно ситуацията, да анализира безпристрастно и да му даде правилните съвети.   Всяка изява на дежурните говорители по медиите вместо да успокояват населението, внасят още повече смут, недоверие и отвращение. Социалните мрежи са взривени от негативни коментари.   , която стратезите на партията или не виждат или нямат механизмите да я овладеят. Досегашната тактика на партията не сработва. Освиркването на  Цвета Караянчева на връх Шипка е сигнал за разтварянето на пропаст между управляващата партия и народа.    при скандала „Гинка-ЧЕЗ”. Само че тук негативите за тях ще бъдат още по-големи.   ГЕРБ не бива да сърдят другиму - те създадоха хаоса по темата, като първо сътвориха скандала, после го разгоряха с некординирани изказвания и действия, не успяха да овладеят разрастването му в общественото мнение и сега са в потрес от размерите му.     , както при Истанбулската конвенция    както при Истанбулската конвенция. ГЕРБ като че ли все още не са разбрали, че вече имат сериозен имиджов проблем в обществото.    липса на екипност, липса на експертност. Непрекъсната смяна на позициите. За пореден път министри се противопоставят на решение на премиера. В правителството няма единно мнение по основополагащи въпроси на пазарната икономика и функциниране на демокрацията.   , прояви на нервност, тичане след скандала, липса на генерална стратегия и тактика за овладяване на ситуацията. Липса на говорители с обществена тежест.    , бездействие по отношение на тяхното използване. Обвиненията, че навсякъде ги дебнат пъклени сценарии издават страх. Търсене на виновници в лицето на президента и опозицията е признак на малодушие.   . Това е най-големият негатив, който ГЕРБ консумират от този скандал.    набъркаха имената на двама президенти и двама премиери и хвърлиха сянка върху успеха на българското европредседателство   И ще се опитам да поясня защо, проследявайки поведението на ГЕРБ в тази стоварила им се като гръм от ясно небе ситуация, която те още дълго време няма да успеят да овладеят. Сагата е толкова драматична, наситена с изненади, неочаквани обрати, конфликти и противоборства, че спокойно може да се превърне в кинохит.     В късните следобедни часове   Кой  можеше да очаква, че това безлично съобщение, което би трябвало да мине в потока от бизнес новините, ще взриви на следващия ден правителството и цялата държава?    заявява в „Здравей България   Бомбата е хвърлена. В парламента депутатите на ГЕРБ са в шок, ходят по кулоарите и се питат какво става, никой от тях не знае коя е тази Гинка и споделят, че само Борисов може да знае за сделката, тъй като няма как в сектор от националната сигурност да бъде извършена такава продажба без негово знание. В медиите тръгва мълвата, че министър Петкова е кума на Гинка и че двете се познават отдавна. Опозицията скача, Нинова прави гневна декларация от трибуната, слагайки клеймото  По това време Борисов е в Брюксел, където за първи път председателства  неформалното заседание на Европейския Съвет.   От София му сюрпризират новината със скандала, в който е намесено неговото име и той провежда спешен телефонен разговор с енергийния министър Теменужка Петкова.    в кулоарите на парламента, че подава оставка, за да не се накърни репутацията на правителството, на премиера и да изчисти името си. Това налива още масло в огъня – щом енергийният министър подава оставка, значи Делян Добрев е прав - енергийната система е в опасност!    от Брюксел премиерът Борисов подпечатва в ефир оставката на Теменужка Петкова.  , уверява той.    заява в „Лице в лице” , че за първи път е чул за фирмата „Инерком” на Гинка Върбакова преди седмица, когато тя изненадващо се появила в краткия списък на купувачите на активите на ЧЕЗ в България.  , слага Трайчо още една главня в разгарящия се огън.    с мисъълта за най-голямата далавера, „зад която стои Борисов”, а отговорните фактори в ГЕРб нищо не знаят. И се спотайват.     поставят на ренген всички факти от биографията на „Гинка от Пазарджик”, които карат българите да настръхнат. До този момент никой не е видял лицето на дамата. Естествено плъзват и спекулации. ГЕРБ са в тотална несвяст. Този ден е изпуснат от тях като реакция. А се оказва един от най-важните в скандала.    - действията са на пожар,  надеждата е с една оставка да се успокои ситуацията. Думите на Добрев са поникнали в съзнанието на българите пред телевизора и в следващите дни ще се разбере какво огромно недоверие към държавата и ГЕРБ е поникнало от тях.     , без нейна снимка и без автор на интервюто. Отговорите са клиширани: \" .”   . Ясно, че интервюто е подготвено от управляващите. То обаче предизвиква още повече въпроси и още повече нагнетява ситуацията. В ГЕРБ вероятно се чудят как да отбият атаките, но ясна стратегия нямат. БСП провежда пленум, който потвърждава казаното от Нинова в парламента:   Левицата иска държавата да си върне дружеството. Това пада като камък в съзнанието на хората.   Сутринта премиерът присъства  на семинар на младежкия ГЕРБ в Сандански, където заявява:  . Сравнява сделката с ЧЕЗ с покупката на Нова телевизия. Отново грешка – ако не ти харесва Нова телевизия, врътваш копчето на друг канал, докато 3 милиона потребители на ЧЕЗ, ако Гинка ги остави без ток, посягат към свещите. И плюят държавата.   В медиите Гинка и нейния бизнес са първа новина. Все в негативен план: неплатени данъци, запорирани сметки, фалшиви ЕГН-та, кухи фирми, протести на хора срещу фотофолтаични паркове. Гинка отсякла 1800 декара вековна гора, Гинка излъгала хора.     ГЕРБ не показват никаква мисъл за отпор на канонадата срещу дамата на енергетиката и сделката ѝ .    и лидерите на шестте държави от Западните Балкани. И оставя в България лавината „Гинка” да се търкаля, увличайки със себе си и правителството. В партийните офиси вече се разказват схемите за финансиране на сделката през офшорни компании и използването на български банки за параван. Титаникът \"Гинка\" лети стремглаво към своя айсберг.     . Чертае коридори, магистрали, дигитални връзки, които да свържат балканските столици. Всички го хвалят, Еди Рама обявява:  . А Борисов живее в паралелни реалности. В Лондон му ръкопляскат, в София една Гинка му клати властта. Сутринта Гинка дава интервю първо за Нова тв, после и за БиТиВи. Ясно е, че са взети под контрол. И въпреки това дамата още повече се оплита. Запитана как банката си гарантира, че обезпечава парите, Гинка отговаря:  Пред БиТиВи заявява:     че ако става въпрос за прехвърляне на акции между ЧЕЗ и „Инерком”, няма основания за доказване на опита на компанията и промяна на лиценза.   . Почват коментари докъде стигат правомощията на КЕВР. Експерти твърдят, че КЕВР има правомощия да откаже прехвърлянето на активи и акции при положение, че е заплашена енергийната сигурност на страната и региона. Председателят на българския енергиен форум Иван Хиновски цитира чл. 21 от Закона за енергетиката, според който  КЕВР може да откаже придобиване на активи, при положение че дружеството не покаже капацитет да управлява сигурността на доставките, което би застрашило националната сигурност.    и като ощипана мома не смее да припари до „Инерком”. . Радев изразява загрижеността си от липсата на достатъчно информация, както и на прозрачност в процеса на придобиване на активите на една от най-големите компании в стратегически сектор като енергетиката.   Казва това, което говорят хората по улиците.   ГЕРБ влизат в обяснителен режим, без ефект.    където откъси от нейните интервюта се въртят през час по телевизиите.   Кацайки в София Борисов потъва в истинската реалност.   Тук обаче никой не е защитил гърба му, никой с нищо не му подсказва как да реагира. Няма екип от експерти, енергийни, юридически, икономически, които да го въведат в детайлите и да му подскажат верен изход.      И в този случай Борисов е сам и действа, както му диктува интуицията и опита.   Опозицията вече е яхнала скандала. В България не се говори за нищо друго, освен за \"Гинка от Пазарджик\", която може да спре тока на една трета от страната.    Толкова е гневен, че речта му е накъсана. Обявява, че скандалът с ЧЕЗ е акция да бъде свален от власт, подобно на февруарските събития от 2013 г., но \"по друг сценарий, със същите изпълнители - пак ЧЕЗ, ток и популистки изказвания. Не си сдържа нервите. И се зарича с цялата тежест на поста, който заема:„ .    Въпросите валят: кои са гадовете тогава, кои сега. Емват го отвсякъде. Така един нервен изблик отваря нов фронт.      Борисов разказва, че е провел телефонен разговор с премиера на Чехия Андрей Бабиш и му е поискал информация за продажбата на ЧЕЗ. И оповестява полученото от Прага: \"   И демонстративно внася в секретното деловодство на НС „изпратеното от премиера на Чехия . Насочва вниманието на всички към „тайната”, която е депозирал в НС. Изявлението му предизвиква трус и в София, и в Прага.      , къде с назначени постфактум проверки на ДАНС, НАП, финансово разузнаване, не дават успех. Скандалът„Гинка-ЧЕЗ” излиза извън България и се разгаря на дипломатическия фронт.   Опозицията само това чака. Обвинява Борисов в лъжа и в уронване престижа на България точно по време на европредсседателството. Депутатите тичат в секретната секция на парламента и виждат, че заведените от премиера „тайни документи” представляват изрезки от чешките вестници, в които са посочени банките, изявили желание да финансират сделката. Между тях изскача името на държавната ББР, която е под личното наблюдение на премиера. И се нанизва пъзела за участието на държавата в сделката.   Чешкият премиер не скрива раздразнението си от създадената ситуация и само след няколко дни ще го покаже на Борисов.  да финансират тази сделка, при какви механизми и дали въпросната фирма е получила политическа подкрепа, за да бъдат банките толкова щедри”.   , че    . Създава се усещането, че на думи ГЕРБ са против сделката, но не правят нищо, за да я стопират. Единствената им реакция е да нападат опозицията. И президента. От което още повече губят.    казва експертът Еленко Божков. ГЕРБ не реагират на нито едно от тези предложения.    Нацията тръпне пред развръзката. След  едночасов разговор станалата най-известна дама в България излиза, съпроводена от вицепремиера Дончев и финансовия министър Горанов и дава първия си официален брифинг. От думите ѝ става ясно, че е    Нов обрат! Шок за пазарната икономика!   , която забранява в първите пет години да се вкарват нови акционери. Тогава как е обещала на Борисов да предостави дял на държавата и на какво основание пък той ще придобие контрол върху продажбата?    „ , обявява изпод вежди финансовият министър горанов, който стои до Гинка и гледа тя да не изпусне някоя неправилна фраза.   Върбакова обявява, че заминава за Чехия, за да преговаря с ЧЕЗ за възможностите българската държава да влезе в сделката. Така правителството на Борисов пада доброволно в краката на г-жа Гинка от Пазарджик     Всички са ошашавени, защото само преди дни Борисов е заявил: \"   , което показва, че огромната част от българите са против случващото се с ЧЕЗ, че не възприемат добре действията на властта до този момент и искат    93% от запитаните твърдят, че са чули за скандала,    Това е поредният студен душ за управляващите. , ако властта не предприеме бързи и адекватни действия.   Всеобщото мнение, което звучи от тв екрана и радиоефира е, че е невъзможно държавата да не е била запозната със сделката. Хората коментират, че „непринудената“ постановка на голяма изненада от страна на властта не е била добре отиграна.   Въпросът кой стои зад Гинка остава висящ и това още повече подхранва съмненията към управляващите. Обясненията на Борисов, че не познава Гинка, че няма нищо общо със сделката, не хващат декиш.    и     В началото15 минути чете написан тект -    Обясненията ѝ не хвърлят светлина върху неяснотите по сделката. Новината идва от изслушването на . За кого е била предназначена разликата, бе въпросът, който плъзна веднага. На следващия ден Томислав Дончев смъмря шефа на ДАНС – това не е трябвало да го казва.   Изслушването потвърждава съмненията за източниците на финансиране, а     за откриването на Делфийския икономически форум. Отново добро представяне, отново проекти за Балканите, отново потупвания по рамото. Усмивки и прегръдки.   В София обаче ври и кипи. Гинка я коментират и кучетата по улиците. Никой не се сеща, че в София е бил Жан-Клод Юнкер заедно с трима президенти и трима премиери на страните от Западните Балкани.   На сутринта, излитайки от Атина за София, настъпва отрезвяването.  . И за да унижи българския премиер подчертава, че го препраща към ЧЕЗ, ако иска с тях да се обяснява, защото  .   Докато ние тук се чудим коя е Гинка и как може да купи тока на 3 милиона българи, докато търсим кои са банките и кой дава гаранциите, докато се маем как и дали може държавата да влезе в схемата, Бабиш ни посече. С което унижи българската държава. За втори път след разправите с „тайните листчета”.    обявяват български журналисти, които следят как постепенно чешката енергийна компания завладява политическата сцена в България”, пише в своя публикация от България пражкият всекидневник \"Лидове новини\". , пита пражкият вестник. Чешката и българската страна са имали още преди няколко седмици информация за собствениците на \"Инерком\" и за начините за финансиране на важната сделка, но не са се намесили преди подписването на договора за продажба”.   Да, защо? Основателен въпрос   Защо българската държава допусна всичко това?   Защо не можа да реагира адекватно?   Защо Борисов не намери механизмите да излезе от този заплетен казус, както го е правил десетки пъти досега?   Защо му изневериха интуицията и политическия нюх?   Защо повтори грешките с Истанбулската конвенция?   Защо се е обградил с хора, от които няма полза?   Защо ги води със себе си, след като те са показали неуважението си към него?   Вицепремиерът Томислав Дончев, който асистираше на Гинка, докато тя говореше, че е готова да даде дял на държавата, се отмята:  . Е, кога казва истината г-н Дончев?    пък е убеден, че електроразпределителното дружество не трябва да отива при хора, които    Къде е единството в кабинета?   И как могат да се взимат адекватни решения при тези полярни мнения?   Как се управлява държава при тази разбита отвътре команда?    и ни осветли, че заминава за Прага в средата на новата седмица, за да постави въпроса за влизането на държавата в сделката.    Борисов и се обявява категорично против влизането на държавата в сделката с ЧЕЗ.     \"  заключи и  . И разкри:  . Тогава защо я изгориха? Защо не обясниха правилно ситуацията, така че Борисов да взема правилното решение, а не да действа на пожар?    когато обяви сделката на „фалшива новина”, с което запали преди десет дни пожара в държавата.    Що за поведение е това? Що за отговорност от човек, който, като шеф на комисия, би трябвало да има всичката информация и да говори компетентно. Как ще понесе Делян Добрев вината за това, което сътвори? И изобщо съзнава ли какво направи той за разгарянето на скандала?     В кого да вярва и как да е сигурен, че държавата ще защити правата и интересите му?   И как може да функционира нормално правителството при този властови и информационен хаос?     Да се моли на ЧЕЗ и на Гинка да го допуснат до сделката.   Унизително!   Да се опитва да я спре институционално.   Съмнително!   Да стои и да чака.   Убийствено!   На Борисов му трябва развръзка. Спешно. Иначе лавината го помита.   Развръзка положителна за него, за кабинета, за държавата.   А такава засега не се задава.   Но, все някой трябва и ще удари финалния звънец на тази ужасна пиеса.   И това ще е най-голямото изпитание за Борисов, откакто се е докоснал до властта.", "date": "2018.03.05", "title": "Скандалът „Гинка”- информационен провал на ГЕРБ и най-голямото изпитание за Борисов"}
{"url": "http://www.classa.bg/%D1%81%D0%B2%D1%8F%D1%82/item/379316-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%BD%D0%B0-%D0%BF%D1%83%D1%82%D0%B8%D0%BD-%D0%B2-%D1%81%D0%BA%D0%BE%D0%BF%D0%B8%D0%B5-%D0%BD%D0%B5-%D0%B2%D0%B8-%D1%82%D1%80%D1%8F%D0%B1%D0%B2%D0%B0-%D0%B5%D1%81,-%D0%B7%D0%B0%D1%89%D0%BE%D1%82%D0%BE-%D1%81%D0%B5-%D1%80%D0%B0%D0%B7%D0%BF%D0%B0%D0%B4%D0%B0", "text": "Русия няма да пречи или да се меси на Македония за членството й в Европейския съюз или НАТО и ще зачита това, което македонският народ реши, но Македония трябва да има избор, заяви днес в Скопие съветникът на руския президент Александър Дугин, съобщи македонската редакция на Радио Свободна Европа.     Съветниците на Владимир Путин Александър Дугин и Леонид Савин присъстваха на панел-дискусия   в Скопие. Дискусията бе организирана от партия Единна Македония на Янко Бачев, която досега се наричаше Народно движение за Македония, но се преименува по модела на Путиновата партия Единна Русия, отбелязва Свободна Европа, предава БТА.   С предупреждения, че Западът не е добър избор за Македония, Дугин и Савин казаха пред около 300 граждани на Скопие, че Македония трябва да помисли за опцията за участие в Евразийския икономически съюз.    каза Савин.   По-рано, помолен от журналисти да коментира Договора за добросъседство с България и преговорите по спора за името с Гърция, Дугин избягна пряк отговор, а само каза, че   ", "date": "2018.03.05", "title": "Съветници на Путин в Скопие: Не ви трябва ЕС, защото се разпада"}
{"url": "http://www.classa.bg/%D1%81%D0%B2%D1%8F%D1%82/item/379317-%D0%BF%D0%B8%D1%80-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-metoo", "text": "Тази година Оскарите са толкова лесни за познаване, че и баба ви може да назове предвалително победителите, ако успеете разбира се да отвлечете вниманието й от Гинка Върбакова.       Предизвикателството пред любителите на кино-залози сега е не кого са предпочели академиците, без да са гледали филма, а по какъв начин Холивуд ще запази претенцията за прогресивност, докато раздава статуетка на мъж по гол задник. Aми така де, ако Харви Уайнстийн си свали панталоните – това е тормоз; но добре сложен позлатен мачо, прикрил с меч гениталиите си, не изглежда да символизира нищо фалическо, нали така?     Ето ни неусетно при първата радикална прогноза: крайно време е някоя активистка да забележи половата скулптурна дискриминация и да се въведе на първо време джендър неутрално име за наградата (\"Оскарио\" е добро предложение, има и латино елемент).     На бас, че мъжкото име Оскар ще бъде ограничено в произнасянията. Освен това е добре да се помисли за дрехи на статуетката, по възможност нека е нещо като роба, не всеки може да си позволи такива стегнати бедра, нали не искаме потисничеството във филмовия свят да е и на естетически принцип?!       Слагам десет кинта, че все някой ще отбележи сексизма на златния мъж и още пет, че никой няма да бъде така ироничен да каже, че тоя меч пред гениталиите е единствената му преграда пред кастрацията. Или нейното начало, знам ли. Джими Кимъл, надявам се поне в истински комичните моменти на церемонията да вмъкнеш някаква смешка за това.   Иначе Франсис Макдорманд ще спечели безапелационно, понеже е силна жена и знае как да използва билборди по предназначение, не като служителите на МВР тук. Друг е въпросът, че тия билборди уж бяха на изоставен път и тя ги съзря случайно, пък всъщност се виждаха от верандата на дома й, но понякога и Макдона прави грешки.   Малко по-рано Алисън Джени ще вземе Оскара за поддържаща роля за филм, който не сте гледали още, понеже името ви звучи тъпо - \"Аз, Тоня\". Горещо ви го препоръчвам; ако искате да си спестите номиниран филм, нека е \"Вестник на властта\".     В областта на културата изричното споменаване кой мъж и кой – жена е анахроничен сексизъм, вие представяте ли си да има женски Пулицър или Ман Букър? Именно – актьорът е актьор и смесването на категориите е кауза, зад която си струва да стои поне един хаштаг. Но може би Холивуд все още не е узрял за тази идея в дълбочина, засега все още борим заплатите зад сегрегацията, не самата нея.   Гари Олдман също ще спечели, най-вече от това, че никоя колежка не се е сетила да го обвини в обарване. Впечатляващо въздържание, Гари, или невзрачност, не сме сигурни кое е. Лека-полека навлизаме във времето, когато да не си бил лъстив в кино средите е или белег за висш морал, или за полова немощ.   Сам Рокуел също е от добрите, всеки превъзпитан расистки реднек-сексист е добре дошъл сред победителите, не че до това му се свежда ролята, но баш това вижда в нея политическият консилиум на напредничавите.     Това ще е нещо като In Memoriam секция, но за живи и без да ги помним. No Memoriam се връзва идеално. Почти не мога да се сетя кой заменен с Кристофър Плъмър актьор ще я поведе.   Следват категориите за сценарий, които са традиционно лакмусът дали сте филмов нърд или си мислите, че и ония там снимат като родните сериали и вече си сценарист, ако умееш да вържеш две клишета на фльонга. За оригинален ще спечелят Билбордите, за адаптиран – \"Призови ме с твоето име\", което е красива гейска история.     Така че може би ще оставим няколко статуетки на гол мъж в областта на Награда за сексуална диверсификация. Това все още няма да е отделна категория, но и до това ще опрем някой ден, бъдете сигурни.   Оскарът за режисура ще е за Гийермо Дел Торо и междувидовите щения на човека-амфибия към сексуално фрустрираната хигиенистка, която се влюби в него, преди да е сигурна има ли първични полови белези и дали ще й паснат. Дай Боже повече такива филми, няма значение, че съществото може да регенерира, но не и да връща към живот невинни котки, които е утрепало по погрешка. Почти като самото движение #metoo. Иначе и аз съм впечатлен как шаран-мен лекува плешивост с докосване, същи блатен Кашпировски.   Най-трудната прогноза е дали пак да е народно-демократична работата при най-добър филм, т.е. да дадем на Гийермо и този Оскар, или да почетем Билбордите и да се правим, че случайно е станало, че Макдона не е сред номинираните режисьори.     Докато мислите, само да ви кажа, че както върви, Оскарите се превръщат във второстепенна филмова награда и то не пред Глобусите или БАФТА, а пред призовете на порно-гилдията. Там поне ти е ясно, че актрисата със сигурност е имала сексуални общения с продуцента, а не се налага да го предполагаш, както вече е тук.   Хаштаг: имаме нужда от искрени Оскари, на които да се подиграваме за филмово качество, не за политическа конюнктура.", "date": "2018.03.05", "title": "Пир по време на #metoo"}
{"url": "http://www.classa.bg/%D1%81%D0%B2%D1%8F%D1%82/item/379318-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%BE%D1%82%D0%BE-%D0%B8-%D0%BF%D1%80%D0%B0%D0%B2%D0%BE%D1%82%D0%BE-%D0%B4%D0%B0-%D0%BC%D1%8A%D0%BB%D1%87%D0%B8%D1%88", "text": "Един малко по-сложен въпрос за днешното поляризирано и изпадащо във все по-големи крайности общество - ако всички (уж) ценим свободата на словото и правото да говорим свободно това, което мислим без страх от порицание или наказание, какво се случва тогава с правото да си замълчиш?       Разбира се, всичко тръгва от \"Оскарите\" и различните филмови и музикални награди в ерата на #MeToo. А и все пак отбелязването на подобни артистични мероприятия от години привлича доста политически послания. Политиката на червения килим отразява големите социални битки на времето и настроенията, които се оформят (главно в САЩ). Тази година това се очаква да са #BlackLivesMatter (тоново), #MeToo (очаквано).     Проблемът обаче идва, когато започне да се оказва напреженеие да се изразява определено мнение, да се защитават ключови каузи и да се заклеймяват определени неща. Когато това се прави, не за да изразиш лично мнение, а под страх от това, че сам ще бъдеш порицан, ако не се включиш във всеобщото жужене, тогава имаме проблем.   За всякакви събития с висок профил - от раздаването на наградите \"Златен глобус\" до годишното обръщение на американския президент към Конгреса, жените трябваше показно да са облечени в черно, в знак на протест срещу сексуалното неправомерно поведение. А тези, които пропуснаха, бяха подложени на сериозни критики.   Така например не бяха малко критиките към херцогинята на Кеймбридж Кейт Мидълтън, когато тя не се появи в черно на раздаването на наградите БАФТА, въпреки че е ясно, че британското кралско семейство има ясна политка да не заема страни в подобни социални движения.   Феминистките нападнаха ожесточено Дженифър Лорънс, един от най-силните гласове за правата на жените в Холивуд, за избора й на тоалет за премиерата на новия й филм \"Червената лястовица\" като според тях той бил твърде разголен и във времето на #MeToo и #TimesUp това било адски неподходящо.     Кейт Уинслет страдаше от не по-малко нападки, задето не се втурна веднага да осъжда Уди Алън. А Тейлър Суифт беше критикувана, че осъжда сексуалния тормоз, без да осъжда Доналд Тръмп.   2017 г. определено беше време, в което се видя цената на това да си замълчиш, да преглътнеш и да подминеш нередното. Така че в момента сякаш е нужно всеки да застане зад актуалните каузи най-малкото с думи, с история или поне със значка и определен цвят дрехи. Ако не го правиш, сякаш се приема, че не ти пука за тези каузи, че си безсърдечен, социално неадекватен или дори, че подкрепяш нередностите.   Такава кампания може да сигнализира за сериозността и мащаба, докато хората не бъдат осъдени за това, което са избрали да не носят, да не казват.     Шоубизнесът в световен мащаб е обхванат от политическа треска, която взе да напомня на макартизма и ерата на черните списъци със забранени за работа хора от бранша. И тези, които си мълчат и отказват да говорят за политика или да се отличават от общото гневно настроение, пораждат все повече съмнения.   Несъмнено за Холивуд сега е времето на епичния сблъсък с Доналд Тръмп и всичко това, което американският президент представлява. В тази борба обаче крайностите, мисленето в черно и бяло и сатанизирането стават все по-често явление. И самият шоубизнес става все по-малко шоу и все повече политка и стереотипно мислене.   И да, понякога да мълчиш е грешно, особено когато виждаш нещо нередно да се случва. Това обаче е въпрос на лична съвест и стигне ли се дотам да се сочи с пръст и да се раздават обвинения, \"праведната кауза\" започва да губи моралната си висота.    ", "date": "2018.03.05", "title": "Свободата на словото и правото да мълчиш"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379319-5-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1558 г. - Испански мореплаватели донасят в Европа тютюна за пушене.     1684 г. - Австрия, Полша, Венеция и Русия създават Свещена лига за борба срещу Османската империя.   1792 г. - Революционното правителство във Франция затваря Сорбоната и всички теологически факултети в страната.   1821 г. - Джеймс Монро встъпва във втори мандат като президент на САЩ.   1867 г. - Играе се финалът на първият организиран турнир по футбол Йодан Къп в Шефилд, Англия.   1868 г. - Започва процедура на импийчмънт на президента на САЩ Ендрю Джонсън.   1927 г. - Започва да излиза вестник Работническо дело.   1933 г. - На парламентарните избори в Германия нацистите побеждават с 44%.     1940 г. - Катинското клане: Членовете на съветското политбюро издават заповед за екзекуция на 25 000 души от полската интелигенция, в това число 17 500 военнопленници.   1946 г. - Уинстън Чърчил произнася реч в американския град Фултън, с която обявява, че Европа е разделена от „желязна завеса\", на изток от която се налага съветската система.   1948 г. - 6 Велико народно събрание на България приема Закон за национализиране на едрата градска недвижима собственост.   1955 г. - Елвис Пресли е показан за първи път по телевизията.   1960 г. - Започва излъчването на телевизионната рубрика Лека нощ, деца.   1970 г. - Влиза в сила Договора за неразпространение на ядреното оръжие, подписан от 43 страни на 1 юли 1968 г.     1974 г. - Война от Йом Кипур: Израел прекратява окупацията си на Суецкия канал.   1982 г. - Съветският космически апарат Венера 14 достига повърхността на Венера.   1998 г. - НАСА съобщава, че космическата сонда Клементин, обикаляща около Луната, е открила достатъчно вода за поддържане на човешка колония.   2000 г. - Британски учени извършват първото клониране на свиня.   2003 г. - На Марс е открито замръзнало езеро.    ", "date": "2018.03.05", "title": "5 март, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/379315-%D1%82%D1%80%D1%8A%D0%BC%D0%BF-%D0%B2%D1%8A%D0%B2%D0%B5%D0%B6%D0%B4%D0%B0-%D0%BC%D0%B8%D1%82%D0%B0-%D0%BD%D0%B0-%D0%BA%D0%BE%D0%BB%D0%B8%D1%82%D0%B5-%D0%BE%D1%82-%D0%B5%D1%81", "text": "Президентът на САЩ Доналд Тръмп заплаши ЕС да наложи мита на колите му, ако евросъюзът вземе ответни мерки срещу митата, които Тръмп обяви върху вносната стомана и алуминий, предадоха DPA и BBC.   „Ако ЕС иска да увеличи вече високите си мита и бариери за американски компании, които работят на негова територия, ние просто ще наложим мито на колите му, които свободно влизат в САЩ. Те правят невъзможна продажбата на наши коли (и други стоки) там. Голям търговски дисбаланс!”, написа Тръмп в Тwitter.     Ако подобна търговска война се случи, ЕС най-вероятно ще колабира за 2-3 години. Той се крепи на икономиката на Германия, която пък се крепи на износа – основно на американския пазар, руския, и донякъде – в Азия. Без САЩ, Германия остава едно остригано пате, а еврото ще струва колкото струваше германската марка след Първата световна война.   Във втори туит Тръмп се оплака отново от търговския дефицит и го обясни с „нашите много глупави търговски споразумения и политики“.   „Нашите работни места и богатство се дават на други страни, които са се възползвали от нас години наред, и се смеят на това какви глупаци са нашите лидери. Край на това!”, добави Тръмп.   Tърговският спор започна в четвъртък, когато Тръмп обяви намерението си да наложи мита от 25% върху вносната стомана и 10% върху много категории вносни алуминиеви продукти. Това накара търговските партньори на САЩ да обмислят ответни мерки и предизвика критики от страна на МВФ и СТО. По-късно Тръмп заяви, че “търговските войни са нещо хубаво и лесно се печелят”.   Говорителят на Европейската комисия Александър Винтерщайн заяви, че ЕС отдавна се готви за такава ситуация и добави, че ЕС е готов да вземе защитни мерки за европейския пазар на стоманата, а освен това ще се стреми да реши спора в Световната търговска организация. Твърди се, че ЕС възнамерява да въведе такса от 25% (за около 3,5 млрд. долара) на вноса от САЩ след предложението на Тръмп за 25% мито върху вносната стомана и 10% за алуминия.   Исторически, САЩ стават световен икономически лидер някъде около 1900 г. при условия на почти пълна автархия – затворена икономика. До 1945 г., тя все още е затворена с вътрешни обороти от 95% от БВП.  ", "date": "2018.03.05", "title": "Тръмп въвежда мита на колите от ЕС"}
{"url": "http://www.classa.bg/%D1%81%D0%B2%D1%8F%D1%82/item/379310-%D0%BD%D0%BE%D0%B2%D0%B8%D1%82%D0%B5-%D1%80%D0%B0%D0%BA%D0%B5%D1%82%D0%B8-%D0%BD%D0%B0-%D0%BF%D1%83%D1%82%D0%B8%D0%BD-%D0%B8-%D0%B7%D0%B0%D0%BF%D0%B0%D0%B4%D1%8A%D1%82", "text": "Нито една точка на този свят вече няма да е защитена от руските ракети. Новата ракета с ядрен двигател, която беше изпитана в края на 2017 година, може да достигне до всяка точка на земята. Това обяви Владимир Путин в своето годишно обръщение към нацията. Всички съществуващи отбранителни системи били безсилни пред новата междуконтинентална ракета, също както и срещу новата свръхзвукова ракета „Кинжал\". Новата ракетна система е „непобедима\", заяви още Путин.      В своята презентация, придружена от показването на видеофилми, той представи също и подводни дрони, способни да пренасят ядрено оръжие и възторжено заяви, че новата система е „просто фантастична\". Руският президент не смята, че новите разработки биха могли да се тълкуват като едностранно въоръжаване на страната: „Става дума за нови стратегически ракетни системи на Русия, които разработихме в отговор на едностранното оттегляне на САЩ от Договора за противоракетна отбрана и на фактическото разполагане на подобни системи на територията на САЩ и извън нея\", заяви Путин.   В речта му съвсем ясно прозвуча самочувствие от новата мощ: „Никой не искаше да разговаря с нас, никой не искаше да ни чуе. Сега Вие ще ни слушате\", заяви той под гръмките ръкопляскания на публиката. Речта на Путин буди спомените за Студената война, когато Русия и САЩ бяха застанали едни срещу други начело на два силно въоръжени блока. От едната страна бяха държавите от Варшавския договор, водени от Русия, от другата страна - бившите държави-членки на НАТО, водени от САЩ. Политоложката Сузане Шпан казва в разговор с ДВ, че речта на Путин ѝ е напомнила за времето на голямата надпревара във въоръжаването, когато главният враг на СССР са били САЩ. Според Шпан, Путин използва много заплашителна реторика срещу.   Руски ракети SS-400   Някои изявления от страна на САЩ също напомнят за времената на надпреварата във въоръжаването.Преди един месец Пентагонът представи новата американска ядрена стратегия и не остави никакво съмнение срещу кого е насочена тя: „Нашата стратегия трябва да накара Русия да разбере, че всякакъв вид употреба на ядрени оръжия е неприемлива, независимо колко е ограничена\", заявиха от Вашингтон. А в средата на февруари бившият вицепрезидент по времето на Барак Обама Джо Байдън също използва в речта си в Мюнхен думи, които напомняха за времето на Студената война. „Днес Кремъл и Путин правят всичко възможно, за да разрушат либералния световен ред, да отслабят НАТО, да изпразнят от съдържание западните демокрации и да съсипят трансатлантическото партньорство\", заяви Байдън пред Международната конференция за сигурността.   Западът взима тези заявления на сериозно. За това говори и дискусията за създаване на нов команден център на Бундесвера в рамките на сегашното преструктуриране на НАТО. Генералният секретар на Алианса Йенс Столтенберг заяви: „Ние имаме нужда от една командна структура, която да гарантира, че необходимите военни части навреме ще се окажат на точно необходимото място, с необходимото за целта въоръжение\".   НАТО се въоръжава и с ядрени оръжия.Новата ядрена стратегия предвижда модернизирането на разположените в Германия американски атомни бомби. Става дума за общо 20 бомби, всяка една от които има четири пъти по-голяма разрушителна мощ от бомбата, хвърлена над Хирошима. Тези бомби са на борда на самолети тип „Торнадо\", разположени във военната база Бюхел в провинция Райнланд-Пфалц.     Историкът Од Арне Вестад, автор на книга за Студената война, твърди, че сегашното въоръжаване напомня за логиката на Студената война, включително и поради това, че голяма част от сегашното поколение политици е свързано с онова време. „Идеите и представите за Студената война възникнаха в един контекст, който продължава да бъде валиден за тези политици\", казва той. Според него обаче, контекстът междувременно се е променил коренно. Той се отличава от времето до 1989 година в две отношения. Първо, Западът и Изтокът вече не носители на две конкуриращи се идеологии. Русия също се е сбогувала с комунизма в голяма степан. И САЩ вече почти не вярват на глобалната пробивна сила на капитализма и демокрацията. „Новият световен ред, за който навремето говореше американският президент Джордж Буш, претърпя пълно фиаско след нахлуването в Ирак\", твърди Од Арне Вестад.   Съперници: Вл. Путин и Д. Тръмп   Тясно свързана с идеологическото отрезвяване е и загубата на военна и политическа мощ и от двете страни. „Руско-американските отношения са обтегнати, но вече не става дума за двете суперсили, изправени една срещу друга през по-голямата част на 20-ия век. Отдавна вече не живеем в двуполюсна система, чиито порядък се определя от тези две империи\", казва Вестад. Действително и двете държави трябваше да се примирят с загубата на мощ и влияние. За разлика от времето на Студената война, техният глобален авторитет вече не е несъмнен. Особено отчетливо това се забелязва в Близкия изток. САЩ до голяма степен се изтеглиха от региона или поне не желаят да налагат своя ред там. Русия пък засили присъствието и влиянието си в региона и допринесе значително за запазването на властта на Башар Асад в Сирия. Москва обаче не казва как ще изглежда политическото бъдеще на страната.     Не е ясно докъде ще доведе руската властова политика. Анализирайки речта на Путин, политоложката Сузане Шпан твърди, че тя най-вероятно е израз на желанието на Русия да получи международно признание. „Мисля, че вече може да се говори за надпревара във въоръжаването. Но Путин накрая каза, че целта му е да се стигне до преговори, както и че Русия иска да бъде призната за равноправен партньор и световна сила. Мисля, че това е опит да се оказва натиск над Запада, САЩ и Европа, за да бъде призната Руската федерация като равноправен партньор\", заключава политоложката.", "date": "2018.03.05", "title": "Новите ракети на Путин и Западът"}
{"url": "http://www.classa.bg/%D1%81%D0%B2%D1%8F%D1%82/item/379311-%D0%BA%D0%B0%D0%BA%D0%B2%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D0%BC%D0%B5", "text": "            В крайна сметка всичко приключи благоприятно: С относително ясен вот от 66% членовете на ГСДП подкрепиха нова широка коалиция, водена от Ангела Меркел. Новото правителство ще може да са сформира в края на март, още преди Великден. Пътят дотук бе мъчителен. Мина се през провалени преговори за коалиция, залезе и звездата на политици като Мартин Шулц, който за кратко беше носител на големи надежди за своята партия. Имиджът на канцлерката Меркел също пострада, тъй като тя не успя да събере мнозинство за управление в една Германия, където в парламента за пръв път влязоха толкова много партии.   За цялата страна това е нова ситуация. От създаването на Федералната република през 1949 г. насам практиката бе неизменно една и съща: една от двете големи, масови партии си избираше партньор за управление, в случай, че не успееше да състави самостоятелно правителство. През последните 12 години пък ситуацията беше още по-лесно предвидима: Ангела Меркел бе и си оставаше неизменно канцлер. Всички останали подробности бяха незначителни за останалия свят.   С влизането на дясноконсервативната „Алтернатива за Германия\" (АзГ) в германския парламент обаче стана доста по-трудно да се управлява. Големите партии постоянно се топят, а малките – нарастват. С това намирането на правителствени мнозинства става все по-сложно. Тази нова ситуация отразява случващото се в Германия. Двете големи партии толкова сериозно разочароваха твърдите си избиратели, че те все по-често гласуват за радикални политически сили от левия или десния спектър.   Къде се провалиха големите партии   Видя се, че някогашните масови партии просто нямат политически концепции, с които да дадат отговор на страховете на онези германци, които се чувстват несигурни и застрашени, които усещат, че познатата им жизнена среда просто изчезва. Тези партии нямат отговор на въпросите, свързани с глобализацията, интеграцията на чужденците и идентичността на германските граждани. Външнополитически също остава неясно каква роля смята да играе Германия в света на Тръмп, Си, Путин и сие и какви последици за страната ще има поемането на по-голяма отговорност в европейската външна и отбранителна политика.   Последните месеци на мъчителни усилия за съставяне на правителство може би ще изиграят ролята на пробуждащ сигнал, от какъвто Германия спешно се нуждае. Политиците трябва да убедят избирателите си, че ги чуват. Политиката трябва да докаже, че е разбрала едно важно нещо: има дневен ред, поставен от хората, с който политиците са длъжни да се съобразяват, без да залитат към стари, опасни национализми.     При това партньорите в бъдещата широка коалиция на всичкото отгоре са принудени и да се разграничават един от друг, независимо от общото си управление, защото само ясните и разпознаваеми профили на отделните партии ще им помогнат да спрат отлива на избиратели. Не успеят ли да го сторят, и двете големи партии заедно ще се сринат – най-късно на следващите избори през 2021 година.   Сега Ангела Меркел е в състояние да състави ново правителство. Дългият път, който беше изминат дотук, показа, че намирането на бъдещия курс на управление също ще бъде съпроводено с битки. С влизането на АзГ в парламента се роди и една нова дискусионна култура, а това е обнадеждаващо. С една блестяща реч политикът от партията на Зелените Джем Йоздемир показа как трябва да се отнасяме към проявите на омраза и отхвърляне в обществото.   Той, който е дете на турски преселници, показа, че гордостта и любовта към родината Германия не са категории от времето на „кафявото минало\". Те са извор на сила, която помага да се защитава плуралистичния, свободен обществен договор, който е същностен за Германия. Подобни речи отдавна не беше имало. Ето, че сега настъпва времето, в което битката за по-добрите аргументи ще играе решаваща роля. Времето, в което приключва наложената ни „безалтернативност на решенията\". Това е добро начало след фазата на политическата парализа, която продължи доста по-дълго от четирите месеца опити за съставяне на правителство.", "date": "2018.03.05", "title": "Каква Германия искаме"}
{"url": "http://www.classa.bg/%D1%81%D0%B2%D1%8F%D1%82/item/379312-%D1%81%D0%BB%D0%B5%D0%B4-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%83%D1%82%D0%B8%D0%BD-%D0%B8-%D0%B8%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9-%D0%B7%D0%B0-%D1%81%D1%8A%D1%8E%D0%B7-%D1%81-%D1%80%D1%83%D1%81%D0%B8%D1%8F-%D1%81%D1%80%D0%B5%D1%89%D1%83-%D1%81%D0%B0%D1%89,-%D1%82%D1%80%D1%8A%D0%BC%D0%BF-%D0%BE%D0%B1%D1%8A%D1%80%D0%BD%D0%B0-%D0%BF%D0%B0%D0%BB%D0%B0%D1%87%D0%B8%D0%BD%D0%BA%D0%B0%D1%82%D0%B0", "text": "   “Русия разработи редица ядрени оръжия, способни да пробият в щита на САЩ за противоракетна отбрана”, каза Владимир Путин в четвъртък.  Китай поиска с Русия да се изправят заедно срещу САЩ, а американските аналитици признаха: “Губим войни с Русия и Китай и поотделно”.    Специалният представител на САЩ за Северна Корея подаде оставка.   Президентът на САЩ Доналд Тръмп заяви, че има неофициални планове да намали напрежението в отношенията със Северна Корея и ще изпрати държавния секретар Рекс Тилърсън „да изпуши лулата на мира“ със Северна Корея, пише The Hiil.  Тръмп изненадващо заяви, че е готов и лично да се срещне с ръководството на Северна Корея.„Не изключвам и преки преговори с Ким Чен-Ун. Въпросът зависи от него“, допълни президентът на САЩ.  Специалният представител на САЩ за Северна Корея подаде оставка.  Американският държавен секретар Рекс Тилърсън е прие оставката на специалния представител на страна за Северна Корея Джоузеф Юн.  Досегашният конкретен план на САЩ за действия спрямо Северна Корея е бил на Юн, каза говорителят на Държавния департамент.  В Южна Корея и Япония има над 70 000 американски войници, намиращи се обсега на ракетите на Севера.  Американските ястреби от Пентагона се страхуват, че при евентуално сближаване на Севера с Юга, или “Не дай боже” при обединение на Корея ще им се наложи да напуснат.   Речта на Владимир Путин, в която описа новите непобедими руски оръжия, с няколко градуса понижи температурата на и без друго вече хладните отношения между Русия и САЩ, писа The Washington Post .  Путин успя да направи политически шедьовър с “Ракети без граници, крилати ракети с ядрени установки и хиперзвуково оръжие в изказването си до нацията, като представи арсенал от нови, неуязвими оръжия”, писа германския Stern.  “Русия е разработила редица ядрени оръжия, способни да пробият в щита на САЩ за противоракетна отбрана”, каза президентът Путин в четвъртък “, съобщава The Wall Street Journal.  Сега намерението на САЩ за конвенционална ядрена война срещу Русия на Балканите, Прибалтика и с Украйна надвисна и се върна с ядрена сила върху континенталната част на САЩ. Това изказване на Президента Путин дава надежда за мир в Европа.   В края на февруари чухме: Китай и Русия трябва заедно да се противопоставят на Вашингтон, каза военният аташе на китайското посолство в Русия, майор-генерал Куи Янвей на среща с председателя на Комисията по отбрана и сигурност на Съвета на федерацията, Виктор Бондарев.  “Американците и западните страни от НАТО в Европа заплашват Русия, докато в Азия, САЩ със съюзниците си заплашват Китай “, казва военният аташе.  Москва и Пекин трябва заедно да противодействат на глобалните заплахи, както и на “предизвикателствата на САЩ и техните съюзници”, за да се гарантира сигурността не само в техните региони, но и по света.  Американският тв канал CNBS разкри доклада на американската изследователска корпорация (think tank) RAND.  Въоръжените сили на САЩ в Европа и Източна Азия са достатъчно слаби и ще загубят възможни войни с Русия или Китай, дори поотделно, заключиха анализаторите.  Въоръженият потенциал на Русия и Китай стана толкова силен, че армиите на тези страни могат да спечелят война със Съединените щати, е заключението на анализаторите от американската изследователска корпорация (think tank) RAND. Анализаторите отбелязват, че НАТО ще се изправи пред трудности, ако Русия нахлуе откъм страните от Балтийския регион. Руската армия е въоръжена с модерни системи за противовъздушна отбрана. Авторите-експерти се съмняват в способностите на САЩ в случай на подобен сценарий за успешно прилагане на военновъздушните сили.  “Ние стигаме до заключението, че в момента НАТО не е в състояние да се защити в случай на решителна и внезапна руска атака”, заявиха те.   Въпреки всичко, американците замислят създаване на нова опора на терористите в Сирия, пише Блиц, днес.  Almasdarnews (AMN) пише за изказването на сирийския бригаден генерал Хетам Хасун пред медиите, че САЩ се опитват да притискат Сирия и Русия в борбата им против терористите. AMN задава въпрос какво са намислили САЩ в Източна Гута, където сирийската армия провежда мащабна военна операция. Анализаторът от изданието отбелязва, че от американската база „Ат Танф” започва възникване на поредната опора на тероризма, която ще бъде използвана за усилване на натиска над руско-сирийския антитерористичен тандем. Журналистът от AMN твърди, че сега проамериканската опозиция по всички начини поддържа радикалите в Източна Гута, също както при освобождаването на Хомс и Алепо. Изказва се мнение, САЩ сега предприемат всички мерки по аналогичен начин да превърнат столичния район в нова цитадела на тероризма в Сирия.  ", "date": "2018.03.05", "title": "След предупреждението на Путин и искането на Китай за съюз с Русия срещу САЩ, Тръмп обърна палачинката"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/379313-%D1%83%D0%BD%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BD%D0%B8%D1%89%D0%B5%D1%82%D0%B0", "text": "Прибирам се преди малко от поредната дискусия на  , този път в Пловдив, на която отново споделих възхищението си, че в лицето на Руския патриарх Кирил за първи път в историята моята Родина беше припозната като Субект на Цивилизация: „Без Българското Православие нямаше да има Руско Православие!“ – сподели онзи ден Руският патриарх!…     Прибирам се и разбирам, че, забележете, Човекът, изрекъл това историческо признание, си тръгва огорчен от България заради продажното, слугинско, омерзително, предателско и антицивилизационно говорене и поведение на т.нар. „политически елити“!…     Руският патриарх Кирил е абсолютно прав – ограниченият, тъпият, идиотският, ненормалният български „политически елит“, за пореден път успя да принизи ролята на нашия Цивилизационен Брат – Русия, спрямо онова, което се случи преди 140 години на страхливия, предателски, комплексиран и духовно несвободен български народ!… А то е политическата свобода и възможността да се възстанови българската държавност, единствено и само с помощта на Русия, драги!…   Недейте, много ви моля, за пореден път като народ да се оправдавате с нищетата на вашите управляващи – още Ботев цитираше Алексис дьо Токвил, че „всеки народ заслужава правителството си!“… Искам да ви кажа, драги, че нищетата на днешните управляващи е и наша общобългарска нищета!…   Пак да повторя – Руският патриарх Кирил за първи път в историята призна българската субектност спрямо Православната Цивилизация, която е нашата обща с Русия идентичност, но българската нищета направи всичко възможно за пореден път дори и да не се опита да промисли собственото си достойнство?!…   Дърво без корени сте, драги! А знаете какво става с такова дърво – умира, нали?!…   Юнкер и папи ще галят някаква тиква, НАТО-вският генерал ще казва, че с Русия сме имали „дълбоки духовни връзки“, без да осъзнава нашата обща Цивилизационна Принадлежност, ще трябва да сме полит-коректни, за да се кланяме на измислени „европейски партньори“ чрез измислената им роля в Освобождението, и т.н., и т.н.?!… Не огорчение, драги, гади ми се от вас!…", "date": "2018.03.05", "title": "Уникалната българска нищета"}
{"url": "http://www.classa.bg/%D1%81%D0%B2%D1%8F%D1%82/item/379314-%D0%B2%D0%B0%D0%BA%D1%81%D0%B8%D0%BD%D0%B8%D1%82%D0%B5-%E2%80%93-%D1%80%D0%B0%D0%BA-%D0%B2-%D0%B8%D0%BD%D0%B6%D0%B5%D0%BA%D1%86%D0%B8%D1%8F", "text": "Ваксините често са наричани „свещената крава“ на съвременната медицина, а Робърт Скот Бел пък нарича медицината „Църквата на биологичния мистицизъм“.   Първите ваксини били изработени от гной и кръв, взети от рани на крави и коне; след това със скалпел или игла били вкарани в нечия ръка… С една дума, вкарали кръв и гной от заразени животни в организма на болни… Това е лудост, но така възникнала съвременната практика на ваксиниране.     Ваксинирането е още една грандиозна грешка на традиционната официална медицина, при това абсурдна.   Идеята, че ваксините предпазват от инфекционни заболявания и засилват имунитета, е абсолютно лъжлива.   Медицината твърди, че ваксините намаляват заболеваемостта и ни уверява, че са безопасни и ефективни. В същото време тези твърдения противоречат на официалната държавна статистика, на публикуваните резултати от медицински изследвания, заключения на FDA и CDC, мнения на известни учени от много страни.   Ваксините съдържат добавки, консерванти и адъюванти, които би трябвало да усилват имунния отговор на организма на ваксината. Най-разпространените вещества са живак, алуминий, формалдехид, натриев глутамат, сквален, антифриз, полисорбат 80, който предизвиква безплодие.   Медицински изследвания отдавна са установили, че инжектирането на чуждородни белтъчини и други токсични материали превръщат получателя в не повече, а по-малко резистентен към бъдещите болести. Това означава, че действието на ваксините е противоположно на имунизацията, често нарушавайки образуването на естествената натурална защита от обикновените инфекционни болести, от които са призвани да защитават. Някои специалисти наричат ваксините „токсични коктейли“ или „най-вредните субстанции на земята“.   Когато купуваме продукти в магазина, винаги четем етикетите за съдържанието им. Но с ваксините нещата не стоят по този начин.   По закон лекарите са задължени да запознават родителите само с информацията от брошурите за ваксините, но не и с инструкцията от опаковките. Но тази информация може да се намери в мрежата.   Ако потърсите темата „канцерогенеза“ – или буквално „създаване на рак“, за всяка ваксина, ще намерите общата фраза „Тази ваксина не е тествана за канцерогенеза, за възможно влияние с мутация и безплодие…“     Как може да се прилагат опасни, токсични смеси върху новородените и най-малките и по-големи деца, без да знаят медиците дали предизвикват рак или не?   Няма нито едно изследване на тема дали ваксините предизвикват рак.   По-надолу са посочени няколко компонента във ваксините, които предизвикват рак, невротоксини и вещества, които разрушават имунитета и се съдържат в най-разпространените ваксини.   Това е балсамираща течност, известен канцероген; този факт признават ЕРА, и АRC. Тогава защо ваксините още съдържат формалдехид, който се свързва с няколко вида рак, включително и левкемия.   Той се съдържа във ваксините против сибирска язва, дифтерия, тетанус, коклюш, ХИВ, хепатит А, хепатит В, грип, менингит, полио и др.   Алуминиеви соли се съдържат в детските ваксини като DTaP, пневмококовата ваксина, хепатит В и др. Алуминиевият хидроксид се свързва с аутизма, болестта Алцхаймер и рак. Алуминият предизвиква рак, изтласквайки желязото от защитаващите го белтъчини, и така повишава нивото на свободното желязо в организма и предизвиква по този начин силна възпалителна реакция, генерация на свободни радикали и окисляване на липидите.   Във ваксините се среща като тиомерсал. Живакът се среща в повечето ваксини и е свързан с аутизма, рак и др. 643 научни разработки показват връзката между живака и рака.   В „Настолния справочник на лекаря“ пише, че в добавка към живака, алуминия и формалдехида, ваксините могат да съдържат SV40 – маймунски вирус, латекс, неомицин и други известни канцерогени и алергени. Много от тях влизат в кръвния ток на децата веднага след раждането им.   Фактите показват, че няма никакви дългосрочни изпитания на ваксини за безопасност и ефективност. Така фармацевтиката използва децата като опитни зайчета. През 2002 г. британското медицинско списание „Ланцет“ публикува убедителни доказателства, че замърсена ваксина против полиомиелит е виновна за повече от половината от 55 хиляди случаи на лимфома. Тя била замърсена със SV40 – маймунския раков вирус. Всичко започнало през 1994 г, когато доктор Мишел Карбон от Университета Лойол открил този неизвестен преди това вирус, който предизвикал половината от случаите на рак при хора, които той изучавал. Повече от 60 изследвания потвърдили неговите резултати и маймунският вирус бил открит в различни видове рак при човека – рак на мозъка, на белия дроб, на костите и лимфната система. Смята се, че със замърсената ваксина били ваксинирани от 30 до 100 милиона души в Америка, десет години след началото на ваксинирането в края на 50-те и 60-те години. В края на 60-те години много учени предупредили за епидемия от рак през следващите 10-30 години. Така се и случило. През 2011 г. д-р Мариус Хилеман направил сензационното изявление в интервю за здравно предаване. Той посочил, че фармацевтичната компания „Мерк“ разпространявала опасни вируси чрез ваксините си в целия свят. Самият Хилеман разработвал програми по ваксини за тази компания и разработил над 12 ваксини. Той бил член на американската национална научна академия, на института по медицина, на американската академия на изкуствата и науките и др. Когато срещаме израза „ваксина против рак“, а така наричат ваксината срещу човешкия папилома вирус (HPV – Gardasil), веднага си мислим, че тя предпазва от рак на шийката на матката при девойки и млади жени. Но не съществуват никакви научни доказателства, че това е така. Всъщност, едно от най-тревожните заключения, което изисква незабавно разследване, е фактът, че след прилагането на тази ваксина се увеличават предраковите образувания с цели 45%. С една дума тя увеличава риска от различни видове рак. Един цитат от д-р Денис Търнбул:    ", "date": "2018.03.05", "title": "Ваксините – Рак в инжекция"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379306-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%B7%D0%B2%D0%B5%D0%B7%D0%B4%D0%BD%D0%B8-%D1%82%D0%BE%D0%B0%D0%BB%D0%B5%D1%82%D0%B8-%D0%BD%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5-2018", "text": "Широки поли, великолепни материи и ловящи окото десени наблюдаваме на червения килим на церемонията по връчването на тазгодишните награди Оскар. Изглежда, че звездите залагат на гама от многобройни цветове за 90-тата церемония. Представяме ви едни от най-ярките рокли за тази вечер.                                  ", "date": "2018.03.05", "title": "Най-красивите звездни тоалети на Оскарите 2018"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379307-16-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-%D1%81-%D0%B4%D0%B2%D0%B5-%D0%BC%D0%BE%D0%BC%D1%87%D0%B5%D1%82%D0%B0,-%D0%BD%D0%BE", "text": "В Маяс 16-годишна студентка от местния колеж се е самоубила. Майката на Ксения научила за трагедията чрез социалните мрежи, предаде life.ru. Според приятелите на починалото момиче тя страдала от депресия поради несподелена любов. Гаджето й я измъчвало, после я изоставяло, а след това отново се връщало при момичето. След поредната раздяла Ксения, докато била на парти, преспала с двама.      Според приятелите й това е причината за трагичния акт. \"Тя не ни каза нищо, но беше ясно, че съжалявала и разтревожена. Ксения бе весела, винаги усмихната\", споделят те. Служителите в регионалната администрация на следствената комисия разясняват обстоятелствата на инцидента.", "date": "2018.03.05", "title": "16-годишна прави секс с две момчета, но..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379308-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-5-%D0%BC%D0%B0%D1%80%D1%82", "text": "Възможна е любов от пръв поглед, която ще затъмни всички минали отношения. Това ще се случи толкова изненадващо, че сами няма да повярвате на своето щастие. Просто не анализирайте ведичко и мислено не критикувайте новият си избраник. Работа, ще имате много, но лесно и качествено, ще се справи с това, което ще изискат от вас. Може лесно да пресечете границите на допустимото, ако се поддадете на изкушения и приключения. Имайте предвид, че такова поведение ще ви вкара в задънена улица. Денят е благоприятен за усвояване на нови знания и овладяване на интересна професия. В областта на финансите, назрява криза, която още веднъж доказва, че трябва да спестявате. Очаква ви успех в бизнеса и търговията. Всичко, в което сте инвестирали преди месец, ще даде резултати. В личния живот, не трябва да доказвате превъзходство над избраника си. Малко вероятно е, по този начин да запазите любимият си. Възможни са битови и жилищни проблеми. Няма да ви остане, нито една минута, за разрешаване на лични проблеми или други извън служебни занимания. Ще се почувствате уморени още до обяд, докато прехвърлите много ненужна работа. Завистливите погледи и критичните забележки от колегите, могат да ви нервират. Вместо да се ядосвате, им покажете своята интелигентност, умения и опит. Посветете този ден на почивка, излезте извън града или се срещнете с приятели. Така, ще е много по-добре, отколкото да седите цял ден и да безделничите в офиса. Особено, ако цялата работа, сте я свършили през предишните дни. Времето също е благоприятно, за спортни занимания, фитнес, йога. Ще е добре, да успокойте нервите си. Днес ви очакват много спешни въпроси, затова не се препоръчва да се разсейвате от дреболии. Денят е благоприятен за изучаване на нови неща, а болните имат шанс за изцеление. Вечерта е подходяща за активен спорт. Очаква ви интересна среща, която драстично ще промени плановете и живота ви като цяло. Човекът, с когото ще се запознаете, ще е много по-възрастен и по-опитен от вас, но това е само за добро. В любовта е по-добре да покажете нежност, отколкото присъщата ви строгост. Забравете за вашите принципи за известно време, ако искате да запазите това, което имате. Ще бъдете агресивно настроени и този вид тактика на поведение, може да доведе до конфликти. Опитайте се, да се държите хуманно и културно, поддържайте достойни отношения и не нарушавайте собствения си мир. В личната сфера, ви очакват ярки промени и нова любовна история.   Не се препоръчва да споделяте личните и финансовите си проблеми на всички поред. Хората могат да ви съчувстват, но това няма да ви помогне. Експериментите в сферата на работата, ще бъдат от полза за тези, които са вътрешно готови за тях. Ако прикриете уязвимостта и чувствителността си, ще може да преодолеете много неща, по пътя към постигането на целите в кариерата. Нищо ново и важно не предприемайте днес. В противен случай, ще забравите за незначителните въпроси, от които зависят финансите ви. Твърде официалният тон при общуването с любимия човек, ще разруши топлите отношения. Трябва да се разберете във вътрешните си чувства и след това да си правите заключения. Очаква ви, дълго пътуване ако сте го планирали предварително. Може да е в друг град или страна, която винаги сте искали да посетите. С партньора в брака, трябва да сте по-резервирани, ако разберете, че той се обижда дори при най-малките забележки. Ревността не е най-добрият вариант, за укрепване на връзката. Трябва да си зададете конкретна цел и да се движите към нея уверено. Колкото по-невъзмутими сте, толкова по-добре ще е за вашите дела. Възможно е важно съобщение по телефона или пощата, не го пренебрегвайте. Вечерта, може да посетите фитнес залата или да се срещнете с приятели.", "date": "2018.03.05", "title": "Дневен хороскоп 5 март"}
{"url": "http://www.classa.bg/%D1%81%D0%B2%D1%8F%D1%82/item/379309-%D1%81%D0%BB%D0%BE%D0%B2%D0%B0%D0%BA%D0%B8%D1%8F,-%D0%BC%D0%B0%D1%84%D0%B8%D1%8F%D1%82%D0%B0-%D0%B8-%D0%BD%D0%B5%D0%B9%D0%BD%D0%B8%D1%82%D0%B5-%D1%83%D0%B1%D0%B8%D0%B9%D1%81%D1%82%D0%B2%D0%B0", "text": "            В мразовитата петъчна вечер хиляди хора в Братислава се бяха събрали на площада на свободата. Някои от тях носеха европейското знаме, други издигаха плакати „Мафията - вън от нашата страна!\" и \"Да спрем мафията!\". По данни на организаторите на митинга, свикан в памет на убития журналист Ян Куцияк и неговата годеница, на площада са присъствали около 25 000 души. Миналата седмица неизвестни лица застреляха разследващия журналист и неговата годеница в дома им на около 60 километра източно от столицата Братислава. Предполага се, че мотивът за убийството са разследванията на Куцияк за евентуалните връзки между словашки политици и италианската мафия.     Един от първите, които отдадоха почит на убития журналист, бе президентът на Словакия Андрей Киска. Бившият предприемач и филантроп, който всеки месец дарява цялата си президентска заплата за благотворителни цели, е нещо като добрата съвест на словашката нация. 55-годишният Киска постоянно зове управляващите да поемат повече отговорност, клейми расизма в обществото и приема бежанци в резиденцията си. В петък вечерта обаче той не държа пламенна реч. Постави свещ на импровизираната сцена, отдръпна се от микрофона и наведе глава. Неговото едноминутно мълчание беше по-силно от всякакви речи.   Словакия в момента се намира в своего рода извънредно положение. Убийството на Ян Куцияк и неговата годеница може да прерасне в голяма държавна криза, каквато страната не е преживявала от обявяването на независимостта си преди 25 години. Защото журналистическите разследвания на Ян Куцияк крият експлозивен заряд – те ясно показват, че италианската мафия от години върти съвсем необезпокоявано своя криминален бизнес в Словакия. Нещо повече: Разследванията на Куцияк за двама важни съветници на премиера Фицо показаха, че мафията явно е имала отлични контакти с управляващите, включително и достъп до поверителни документи.   И по-рано е имало информации за корупционни афери на словашкия премиер, неговия вътрешен министър Роберт Калинак и други политици в правителството. На тях премиерът неизменно отговаря с обвинения срещу журналистите. Нарича ги „хиени\", „джихадисти\", „идиоти\", „задници\" и „проститутки\".   Колегите на Ян Куцияк са възмутени от факта, че убийството на техния колега засега остава без всякакви последствия на правителствено равнище. Вярно, министърът на културата Марек Мадарич, който отдавна се бореше срещу корупцията, подаде оставка. Оставки подадоха и двамата съветници на премиера, подозирани във връзки с мафията: бившата манекенка Мария Троскова и съветникът по въпросите на сигурността Вилиям Ясан. Но иначе, министър-председателят Фицо си управлява както досега. Той обещава прозрачно разследване и обвинява опозицията и независимите медии, че използвали убийството на Ян Куцияк за „антиправителствени цели\".   Протести срещу убийството на разследващия журналист Ян Куцияк   „Във всяка нормална държава вътрешният министър и министърът на правосъдието биха подали оставки в такъв случай, поне от морални съображения. Но тук никой не се чувства морално отговорен\", казва 28-годишният журналист Петер Хабара. Той не вярва, че убийците някога ще бъдат разкрити, но се надява, че „тази страна ще се събуди и ще види какви ужасяващи корупционни скандали се разиграват\".   Същото мнение споделят и главните редактори на „Сме\" и „Дневник Н\" - Беата Балогова и Матуш Костолни. Двата вестника станаха известни със своите журналистически разследвания на корупционни афери във висшите правителствени кръгове. „Мислехме си, че Словакия е нормална средноевропейска държава. Четем за убити журналисти в Русия и в Украйна и си мислим, че това е някъде далеч от нас. Сега обаче същото се случва и в нашата страна. Стигнахме до преломен момент\", споделя Матуш Костолни. „Сега става дума за това, по кой път ще тръгне нашата страна и нашето общество. Трябва да отговорим на въпроса дали сме мафиотска държава или не\", казва Беата Балогова.", "date": "2018.03.05", "title": "Словакия, мафията и нейните убийства"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379305-%D0%B3%D0%BE%D1%80%D0%B5%D1%89%D0%B0%D1%82%D0%B0-%D0%B5%D0%BC%D0%B8%D0%BB%D0%B8", "text": "26-годишният супер модел Емили Ратайковски украси корицата на списание Vanity Fair. На четири от петте снимки, направени за ексклузивната фотосесия, красивата британка позира без дрехи.      Само за 12 часа колекцията с големите й фотоси събра над 2,6 млн. лайка.      Ратайковски има над 16 млн. последователи в Инстаграм. Съвсем скоро звездата заяви, че най-удобно се чувства, когато е гола. Тя отбеляза още, че се смята за истински супер герой и е пример за подражание на самата себе си.      „Харесва ми сама да вземам решенията. Живея живота си по свои правила... Чувствам се максимално комфортно, когато съм гола вкъщи\", заяви тя.        Феновете на Емили се надяват този път хубавицата да остави провокативните снимки на профила си, а не да ги свали, както направи с предишните.", "date": "2018.03.05", "title": "Горещата Емили"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379304-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D0%B5%D0%B4%D1%80%D0%BE%D0%B3%D1%8A%D1%80%D0%B4%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0", "text": "Представители на Главното управление на МВР на Москва са започнали проверка, след като в социалните мрежи са открити голи снимки на жена, вероятно служителка в правоохранителните органи, съобщава Лайф.ру.      Разголените снимки са качени в една от групите, предназначени за запознанства в интернет.      \"Започнала е проверка на информацията, че в интернет са публикувани снимки, за които се твърди, че са на сътрудник на органите на вътрешните работи, се казва в съобщението на силовото ведомство.", "date": "2018.03.05", "title": "Проверяват едрогърда полицайка"}
