{"url": "http://www.classa.bg/%D1%81%D0%B2%D1%8F%D1%82/item/396230-%D0%B2-%D0%BC%D0%BE%D1%81%D0%BA%D0%B2%D0%B0-%D1%80%D0%B0%D0%B7%D1%87%D0%B8%D1%82%D0%B0%D1%82,-%D1%87%D0%B5-%D0%BD%D0%BE%D0%B2%D0%B8%D1%82%D0%B5-%C2%AB%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%BD%D0%B0-%D1%80%D1%83%D1%81%D0%B8%D1%8F%C2%BB-%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BD%D1%8F%D0%BC%D0%B0-%D0%B4%D0%B0-%D0%B3%D0%B8-%D0%BF%D0%BE%D0%B4%D0%B2%D0%B5%D0%B4%D0%B0%D1%82", "text": "В Москва внимателно следят резултатите от европейските избори и новото съотношение на силите в Европейския парламент, съобщава Das Erste. Русия, разбира се, се надява, че санкциите ще бъдат отменени и че ще има повече „приятели на Руската федерация“ в новоизбрания законодателен орган на ЕС, обяснява немският телевизионен канал. Отношенията между Русия и Европа са напрегнати. Затова в Москва всички следят резултатите от европейските избори и новия баланс на силите в Европейския парламент в Брюксел. На пряката ни линия от Москва е Ина Рук. Каква е реакцията? ИНА РУК , кореспондент на Das Erste: Какво може да очаква Москва от новия Европейски парламент? ИНА РУК: Следващото гласуване по санкциите ще се проведе през юли и вече с участието на нови депутати в новия парламент. И тук, разбира се, се надяват на това. Строго погледнато, за Русия разделеният Европейски съюз, чиито членове почти не успяват да се договорят, е много по-слаб противник или партньор, отколкото сплотена Европа.   Превод: М.Желязкова ", "date": "2019.06.01", "title": "В Москва разчитат, че новите «приятели на Русия» в Европейския парламент няма да ги подведат"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/396226-%D0%B7%D0%B0%D1%89%D0%BE-%D0%B4%D0%B5%D1%86%D0%B0%D1%82%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-%D1%81%D0%B5-%D1%85%D1%80%D0%B0%D0%BD%D1%8F%D1%82-%D1%81%D1%80%D0%B5%D1%89%D1%83-%D0%BF%D0%B0%D1%80%D0%B8,-%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8%D1%82%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%81%D0%B5-%D1%85%D1%80%D0%B0%D0%BD%D1%8F%D1%82-%D0%B7%D0%B0-%D1%81%D0%BC%D0%B5%D1%82%D0%BA%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0", "text": "Каква толерантност само… затворници, нелегални нашественици – бежанци, цигани, дегенерати и прочие подобна сган е на пълна издръжка от НАШИТЕ данъци, а децата, майките (РАБОТЕЩИ, ЕТНИЧЕСКИ БЪЛГАРКИ) и пенсионерите (отново ЕТНИЧЕСКИ БЪЛГАРИ, работили и трудили се в България) трябва да отговарят на 1001 безумни изисквания, за да получат подаяние от скъпите ни институции… Но какъв просперитет очакваме от една ”държава”, която плаща за сране на депутатите си повече, отколкото за израстването и изхранването на поколението, което е бъдещето на тази държава ? ? ? ", "date": "2019.06.01", "title": "Защо децата в училище се хранят срещу пари, а престъпниците в затвора се хранят за сметка на държавата?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/396227-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%B8%D1%81%D0%BA%D0%B0%D0%BC-%D0%BF%D0%BE%D0%B2%D0%B5%D1%87%D0%B5-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D0%B4%D0%B0-%D0%BC%D0%B8-%D0%BF%D0%B5%D0%B5", "text": "Магаре да бях вързал за депутат, щяха да го изберат!”, смята премиерът и лидер на ГЕРБ Бойко Борисов.   Признание за липса на доверие и намек за прекомерна концентрация на власт в ръцете на един човек направи председателят на ГЕРБ Бойко Борисов, ден, след като стана ясно, че дългогодишният му заместник на различни постове Цветан Цветанов напуска партията. „Това беше очаквано, не ми се искаше повече Веско Маринов (известен с близкото си приятелство с Цветанов – б.р.) да ми пее на концертите, ясно бях казал как трябва да се проведе кампанията, не се съобразиха на моменти с мен. Винаги народът ми е давал кредит на доверие, много внимателно съм разчитал какво се иска от мене”, подчерта Бойко Борисов, съобщава бТВ.     Той коментира и позицията на Цветанов, който вчера спомена „липса на доверие” между двамата: „Каза, че доверието в нас по много теми го няма. След като го няма, това (оставката) е правилно решение”. Борисов посочи, че е предложил на Цветанов да остане служител на ГЕРБ, но без да е ръководител и без да е лице на партията. Бившият силов министър обаче не приел.     „Името на Цветан Цветанов се заменя с Изпълнителната комисия (…) Има лидер, зам.-председателят се занимаваше с партията през другото време, ролята на Изпълнителната комисия беше много слаба”, обяви Борисов, като в името на „демократичността и плурализма” в ГЕРБ ще има нов вътрешнопартиен орган за контрол „за сигнали, жалби и оплаквания”, които не касаят престъпления. Нов зам.-председател на партията няма да бъде назначаван, а административният секретар ще придобие нови правомощия. Днес Борисов посочи и няколко структури, чиито шефове ще бъдат наказани заради слабо представяне на евровота: „Не може в Ямбол да направим всичко и да не спечелим изборите, или в Плевен (…), или в Добрич”. След седмица ще има още една среща с областните ръководители. На въпроса как ще се справи ГЕРБ с местните избори без Цветан Цветанов, Бойко Борисов бе категоричен: „Дайте да си говорим сериозно по тия теми (…) Аз влязох в избори когато направих ГЕРБ с 90% рейтинг. Магаре да бях вързал за депутат, щяха да го изберат!”.  ", "date": "2019.06.01", "title": "Борисов: Не искам повече Веско Маринов да ми пее"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/396228-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%B2%D0%B5%D1%81%D0%B5%D0%BB-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%B5%D1%86%D0%B0", "text": "Децата ще могат да станат откриватели в Музей за история на София, Институт за етнография и фолклористика с Етнографски музей, Софийска градска художествена галерия, Национален Природонаучен музей. Днес е 1 юни - Международният ден на детето. Празникът води началото си от Световната конференция по въпросите на детското здраве, състояла се в Женева през 1925 година. Идеята за отбелязване на този ден идва през 1925 година, когато китайският генерален консул в Сан Франциско събира няколко китайски деца сираци и ги води на празника на лодките-дракони (китайски празник, водещ началото си от древността и свързан с пролетното равноденствие). По-късно неговата инициатива е продължена, като независимо от благотворителната акция в САЩ и в Европа се провежда международна конференция по въпросите на детското здраве.     През 1949 г. денят официално е обявен за Международен ден за защита на децата. През 1950 година 1 юни за първи път е честван едновременно в 51 страни по света. Специално за Деня на детето днес са организирани редица празненства и инициативи в цялата страна. Националният исторически музей ще предложи много игри и забавления за цялото семейство.     По повод Международния ден на детето БДЖ и тази година ще спази добрата си традиция и ще подари безплатно пътуване на всички български деца на възраст до 14 години. Младите пътници могат да се възползват от тази възможност от 00:00 ч. до 24:00 ч. на 1-ви юни във всички пътнически и бързи влакове (2-ра класа). При условие, че пътуването започва с нощен влак, който заминава преди 24:00 ч. на 1-ви юни, безплатното пътуване важи до пристигането на влака в крайната гара на следващия ден. На празничния ден безплатното пътуване за децата до 14 години ще важи и за влака по маршрута Пловдив-Одрин-Пловдив.     Националната галерия в Квадрат 500 също ще отбележи Деня на детето с различни инициативи. Над 60 културно-образователни инициативи за деца включва тазгодишното издание на Детски панаир в София, което по традиция ще се проведе на 1-ви юни пред Народния театър „Иван Вазов”. Съорганизатори на събитието са Фондация Изиарт и Столична община, а всички инициативи за празника на детето са с вход свободен. Детски панаир стартира преди осем години с подкрепата на Фондация Америка за България, като до момента са реализирани над 40 събития в над 15 града. Предвидените работилници за 1-ви юни ще се провеждат в рамките на целия ден от 11.00 ч. и 20.00 ч. на територията на Градската градина и в близките музеи и галерии. По традиция Фондация Изиарт е изработила и специално създадени игри за музеите – децата ще могат да станат откриватели в Музей за история на София, Институт за етнография и фолклористика с Етнографски музей, Софийска градска художествена галерия, Национален Природонаучен музей.", "date": "2019.06.01", "title": "Отбелязваме международния празник на детето. Весел празник на всички деца!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/396229-%D1%81%D1%82%D0%BE%D1%8F%D0%BD-%D0%B6%D1%83%D0%BB%D0%B5%D0%B2-%D0%B7%D0%B0-%D0%BA%D0%BE%D1%80%D0%B5%D0%BD%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D0%BF%D1%83%D1%81%D0%BD%D0%B0%D1%82%D0%B8%D1%8F-%D1%88%D0%B0%D0%BD%D1%81-%D0%BE%D1%82-%D0%B1%D1%81%D0%BF", "text": "За да си направим правилните изводи защо БСП можеше, но не спечели вота на 26 май, преди всично трябва да си дадем сметка какво можеше да привлече към избирателните урни ония близо 2/3-ти от народа, които не гласуваха. Главна характеристика на вота от 26 май беше крайно ниската избирателна активност. Мисля, че ако отдадем този много жалък за една европейска страна факт, на квалификации от рода на безразличие, опростачване или ниска осведоменст, то дълбоко ще сгрешим. Не е сериозно обяснение и това, че народът не се вълнува от процесите в ЕС и ролята на европейския парламент, когато всеки ден хората слушат за еврофондовете от ЕС. Едва ли може да се спори за това кои са главните проблеми на България като: Най-бедната страна в ЕС и същевременно с най голяма разлика в доходите на мизерстващите мильони хора и огромните доходи на един тесен кръг от хора. Характеристика, която се съпътства и определя в голяма степен от най- антисоциалната данъчна система; Страната е с най-бързо топящото се коренно население, един ужасяващ демографски срив, протичащ в условията на почти пълно бездействие от страна на управляващите; Постоянното сриване на здравословното състояние на населението при един пълен упадък на здравните заведения, финансирани от НЗОК и държавата и изтичане на квалифицирания медицински персонал извън страната; Жалкото състояние на образователната ни система, която доведе до застрашително нарастваща неграмотност, при липса на нужните подготвени кадри за реалния производствен сектор на националната икономика, несъразмерно раздута университетска система с намаляващ приток на студенти и растящ стремеж за следване в чужбина; Безспорен факт за голяма част от избирателите е, че тези фрапантни недъзи в живота на хората се дължат на десетгодишното некадърно и крадливо управление на ГЕРБ, но народът не видя алтернатива, която ясно и точно да предложи решение на тези най-важни, най-насъщни проблеми, за да го запалят така, че да се извият опашки пред избирателните секции. За сметка на това БСП, начело с К. Нинова, К. Добрев и Е. Йончева, превърнаха предизборната кампания в едва ли не „антикорупционна революция“ и глупашки бойкот на парламентарната трибуна в условията на предизборна борба. Сигурно от Позитано ще ми възразят, като посочат, че на народа е предложена „Визия за България“. Едва ли, обаче, някой си вярва, че народните маси са прочели и прегърнали този почти академичен продукт. Аз питам, каква щеше да е реакцията на широките маси от бедния и среден български народ, ако БСП беше застанала с предложения примерно като: Убеден съм, че такъв подход щеше да съответства на социалистическата идеология и традиция на тази партия и щеше категорично да промени картината на резултатите от гласуването – сега и наесен при местните избори. Нека не ми се сърдят от Позитано, но мен ме боли много за пропуснатия шанс за промяна на България и за да не се повтори наесен, то  промяната трябва да започне отгоре надолу в партията, не да се търси потвърждаване на партийното статукво отдолу нагоре, каквото ми се струва, че се готви.", "date": "2019.06.01", "title": "Стоян Жулев: За корените на пропуснатия шанс от БСП"}
{"url": "http://www.classa.bg/%D1%81%D0%B2%D1%8F%D1%82/item/396220-%D0%BB%D0%BE%D0%BF%D0%B5%D1%81-%D0%BE%D0%B1%D1%80%D0%B0%D0%B4%D0%BE%D1%80-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BD%D0%B5-%D1%81%D0%B5-%D1%80%D0%B5%D1%88%D0%B0%D0%B2%D0%B0%D1%82-%D1%81-%D0%BD%D0%B0%D0%BB%D0%BE%D0%B7%D0%B8", "text": "\"Човешките същества не изоставят селата си за удоволствие, а по необходимост\", заяви мексиканският президент Андрес Мануел Лопес Обрадор в писмо до американския си колега, след съобщението за налагане на мита от 5 % на продуктите от Мексико, в опит да се спре незаконната миграция. Мексиканският президент припомни, че \"социалните проблеми не се решават с налози или принудителни мерки\". „Как да превърнем от днес за утре страната на братството на мигрантите от света, в гето, в затворено пространство, където правото на свобода е заклеймявано, малтретирано, преследвано, изгонено и се отменя справедливостта за онези, които търсят с усилие и работа да живеят свободни от мизерия? Статуята на свободата не е празен символ, \"пише Лопес Обрадор. В писмото президентът на Мексико подчертава, че не търси конфронтация и настоява за разрешаване на конфликтите чрез диалог \"с благоразумие и отговорност\". Във връзка с това той изпрати в петък във Вашингтон представители на неговото правителство, оглавявани от министъра на външните работи, които \"да постигнат споразумение в полза на двете нации\". Лопес Обрадор също е уверил Тръмп, че \"в близко време мексиканците няма да трябва да отиват в САЩ и миграцията ще престане да бъде принудителна, защото Мексико ще бъде сила със социално измерение и нейните жители ще могат да работят и да бъдат щастливи, там където са родени\". По отношение на имиграционната политика мексиканският лидер заяви, че Мексико се опитва да избегне преминаването на мигранти през неговата територия, доколкото е възможно и без да нарушава правата на човека. Той припомня, че е предложил на Тръмп да си сътрудничат и да се направят инвестиции, които да допринесат за развитието на страните от Централна Америка, да се създадат работни места, за да \"разрешат този болезнен въпрос в дълбочина\".", "date": "2019.06.01", "title": "Лопес Обрадор \"Социалните проблеми не се решават с налози\""}
{"url": "http://www.classa.bg/%D1%81%D0%B2%D1%8F%D1%82/item/396221-%D1%82%D1%80%D1%8A%D0%BC%D0%BF-%D0%BD%D0%B0%D0%BB%D0%BE%D0%B6%D0%B8-%D0%BC%D0%B8%D1%82%D0%B0-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%BE,-%D0%B4%D0%BE%D0%BA%D0%B0%D1%82%D0%BE-%D1%81%D0%BF%D1%80%D0%B5-%D0%BF%D0%BE%D1%82%D0%BE%D0%BA%D0%B0-%D0%BE%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8", "text": "Американският президент Доналд Тръмп обяви в четвъртък, че ще наложи 5% мита за всички продукти, които влизат от Мексико, ако притокът на мигранти не спре. \"На 10 юни САЩ ще наложат мита от 5% за всички стоки, идващи от Мексико, докато всички незаконни мигранти, които идват от Мексико, не спрат\", заяви президентът. Тези 5% ще растат, докато проблемът не бъде отстранен, добави той. Ако до 1 юли администрацията на САЩ сметне резултатите за недостатъчни, митата ще нараснат до 10%. Така ще има увеличение на ставките от 5% всеки месец, докато достигнат 25% през октомври. \"Мексико все още не е предприело стъпки за драстично намаляване или премахване на незаконните чужденци, преминаващи през територията му в Съединените щати\", се казва в изявление на Белия дом. Вашингтон заяви, че митата ще останат високи и американските компании, разположени в Мексико, могат да се върнат в САЩ, за да произвеждат там своите продукти и стоки, ако латиноамериканската страна не се задейства. \"Компаниите, които се върнат в САЩ, няма да плащат митата нито ще бъдат засегнати по никакъв начин\", предупреди Белият дом. Вашингтон заяви, че ако Мексико предприеме ефективни действия и незаконната имиграция бъде прекратена, митата ще бъдат премахнати, въпреки че той предупреди, че това ще бъде решено \"по изключителната преценка и критерии на САЩ.\" Подсекретарят на Мексико за Северна Америка, Хесус Сийд, отговори на изявлението на Тръмп, като заяви, че ако САЩ наложат мита за Мексико, страната ще реагира силно. \"Тази заплаха е много сериозна и Мексико няма да остане неактивно, когато е в процеса на ратифициране на T-MEC (Търговски договор между Мексико, САЩ и Канада)\", каза Сийд, който е и един от преговарящите по споразумението.", "date": "2019.06.01", "title": "Тръмп наложи мита на Мексико, докато спре потока от мигранти"}
{"url": "http://www.classa.bg/%D1%81%D0%B2%D1%8F%D1%82/item/396222-%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D1%8F%D0%B2%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-inf-%D0%B8-%D0%B7%D0%B0%D1%89%D0%BE-%D0%B5-%D0%B2%D0%B0%D0%B6%D0%B5%D0%BD", "text": "Русия е готова да прекрати Договора за ядрени сили със среден обхват (INF), след като Съединените щати решиха да го изоставят, обвинявайки Москва в поредица от нарушения. Договорът INF беше подписан през 1987 г. между СССР и Съединените щати, с цел елиминиране на балистични и крилати ракети, както ядрени, така и конвенционални с обхват между 500 и 5500 километра, базирани на земята. Това историческо споразумение отбеляза за първи път, че свръхдържавите се съгласяват да елиминират цяла категория ядрени оръжия и въвеждат механизма за инспекции на място за проверка. Споразумението доведе до оздравяване в европейската политическа атмосфера в епохата на Студената война. Споразумението не засяга ракетите, базирани на въздух и море, област, в която САЩ имаха ясно стратегическо предимство, така че подписването му от СССР се разглеждаше като жест на добра воля. Друг важен проблем за Договора за INF е, че той не включваше други държави, които имат такива оръжия, включително съюзници на Съединените щати като Франция и Обединеното кралство. Въпреки че Москва е спазила споразумението, Вашингтон продължава да твърди, цитирайки класифицирани разузнавателни данни, че Русия тайно разработва ракети със среден обсег, по-специално тези, които се очаква да бъдат пускани от тактическите ракетни системи \"Искандер\" М, разположени по протежение на западната граница на страната. Москва обвинява Вашингтон в нарушаване на договора, тъй като инсталира инсталации за ракети-носители Aegis Ashore в Европа, които могат да бъдат използвани за изстрелване на крилати ракети. А също, че балистичните ракети като Хера нарушават договора. Москва прояви загриженост също за тежките бойни безпилотни летателни апарати, основна част от американската въздушна сила, които могат да изпълнява задачи на крилати ракети, като стартират от земята, което представлява нарушение на Договора за INF. Въпреки това, след спирането на Договора за INF, Вашингтон следва по-агресивна стратегия. През май Пентагонът обяви два ракетни проекта, които, въпреки че не са ядрени, „се вписват\" в границите, определени от договора. Първият е крилата ракета, способна да атакува цели на 1000 км, и която може да бъде тествана още през август, след като САЩ официално се откажат от споразумението. Тестовете на втория снаряд, балистична ракета с обхват между 3000 и 4000 км, може да бъде през ноември.   Коментирайки проектите, Тръмп каза: \"Така имаме огромна сума пари, която да похарчим с нашите военни.\" Президентът Владимир Путин предупреди, че ако Вашингтон реши да се откаже от договора, \"отговорът на Русия ще бъде еквивалентен\". Москва изчака почти четири месеца откакто САЩ напуснаха договора INF през февруари, докато президентът Путин подписа постановлението за суспендиране през март и през май той внесе в парламента законопроекта за неговото спиране.", "date": "2019.06.01", "title": "Какво представлява Договорът INF и защо е важен?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/396224-%D0%BF%D1%80%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B2%D1%81%D0%B8%D1%87%D0%BA%D0%B8-%D0%BD%D0%B8%D0%B5-%D0%BE%D1%89%D0%B5-%D0%BF%D0%BB%D0%B0%D1%89%D0%B0%D0%BC%D0%B5-%D0%B7%D0%B0-%D0%BD%D0%B5%D0%BA%D0%B0%D0%B4%D1%8A%D1%80%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2", "text": "Някои сигурно се питате защо до този момент не съм коментирал факта, че повече няма да видим такава снимка, показваща Бойко Борисов и неговия доскорошен пръв помощник. Чаках някой запознат да се произнесе по темата и ето, че дочаках – певецът Веселин Маринов пред „Дарик радио“ си спомня за Цецерон, по паспорт Цветанов, когато той е бил министър на вътрешните работи: „Това бяха много страшни години. Беше по цели дни и нощи в кабинета си. Виждах го колко е угрижен как щеше да промени света към по-добро веднага и да има справедливост.[…] Той се бореше за справедливост, не за целия свят. Той не може да го промени, но просто искаше да възтържествува справедливост. Това се усещаше“. Разбирам г-н Маринов – той е приятел с човека Цецо, но когато говори за министъра Цветанов, просто можеше да избере друга позиция и да каже: „Извинете, но аз съм приятел с него, не мога да говоря обективно.“       Защото, ако човек говори обективно за времето, в което Цв. Цв. беше министър и вице-премиер, ще трябва да си спомни, че тези години бяха страшни, но не за бандитите, а за невинните хора, обявени от Цветанов за престъпници! Веселин Маринов може и да е забравил, но ние помним, че именно Цветанов беше човекът, който пред микрофоните на камерите решаваше кой е крадец, кой – мошеник, кой – убиец и кой – детеубиец. Как може човек да е забравил, че именно Цветанов бе човекът, съсипал живота и кариерата на едни лекари от Горна Оряховица, като прочете от трибуната на Народното събрание (и в нарушение на закона) записи от СРС-та, за да покаже, че те са детеубийци?! Това не беше справедливо, а подло и гнусно. Арестуването на бивш министър с викове „Като всеки престъпник – на колене!“ не е справедливост, а пълно тържество на беззаконието. А какво да кажем за останалите изказвания и издаване на микрофонни присъди по адрес на най-обикновени граждани, журналисти или художници, или използването на фамилни имена на съдии (помните ли заглавието „Цветанов обяви нова акция на МВР – „М.И.Л.Е.В. – Мастит Измамник Лицемер Е Вреден“?), намесата му в съдебни дела (забравихте ли, че се изказа по случая с осъдените полицаи за убийството на човек на улица в Благоевград?) и т.н., и т.н. Ако някой познава Веселин Маринов, моля да му предаде, че човек с подобни прояви в качеството си на министър трудно ще бъде угрижен как да променя света към по-добро и „да има справедливост“. Напротив – с подобни действия министърът Цветанов направи така, че в обществото имаше по-малко справедливост. А сметката за некадърната работа на МВР под неговото ръководство от онова време я плащаме все още всички ние – с всяка осъдителна присъда в Страсбург. За разлика от Веселин Маринов, нормалните граждани, които не са приятели с Цветанов няма как да видят каквото и да е лошо в това, че такъв човек вече не е във властта.    ", "date": "2019.06.01", "title": "Предайте на Веселин Маринов: Всички ние още плащаме за некадърната работа на Цветанов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/396225-%D0%B7%D0%B0-%D0%B2%D0%B5%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%B2%D0%B0%D0%BB%D0%B8-%D0%B8-%D0%B2%D0%B5%D0%BB%D0%B8%D0%BA%D0%B8%D1%82%D0%B5-%D0%BF%D0%BB%D0%B0%D0%BD%D0%BE%D0%B2%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5", "text": "Българинът непрекъснато се проваля – и пак крои велики планове. Писателят Г. Господинов разказва за трудния преход в България. Нямам дълг към страната, дългът ми е да пиша хубави книги  на български, казва той в интервю.       „Летописец на българския социализъм” - така швейцарските медии наричат българския писател Георги Господинов. По покана на Дома на литературата, Господинов е „гост-писател“ в швейцарския град Цюрих, където пише и новия си роман. Медиите отбелязват, че той е един от най-превежданите съвременни български писатели. Детството и зрелостта, родината и идентичността, неразказаните и тайни истории – така два швейцарски вестника обобщават творчеството на Господинов. Тези текстове разкриват много и от времето на социализма, в което авторът прекарва първите 21 години от живота си, пише “Ааргауер Цайтунг”. Социдеологията беше проникнала във всяка цепнатина Пред „Нойе Цюрхер Цайтунг” Господинов разказва своите спомени за онези времена: “Живях в социализъм само 20 години. През ноември 1989 г. научихме от вечерните новини, че вече сме свободни. Но не знаехме какво да правим с тази свобода. Спомням си добре как вярвахме, че след две или три години ще живеем нормално. Но социалистическата идеология бе проникнала във всяка цепнатина от всекидневието ни. Ситуацията беше шизофренична. Родителите ми слушаха „Свободна Европа“, а вратата на всекидневната се заключваше. (…) Истината се изричаше единствено у дома, навън беше друго. Това „мислене в два коловоза“ все още е широко разпространен и днес. Когато става дума за борба срещу корупцията, например, всички подкрепят европейските ценности – на думи. А страхът от държавния апарат все още е в кръвта ни”, обяснява Господинов.     В интервюто с писателя в „Нойе Цюрхер Цайтунг” става дума за най-известната книга на Господинов, “Естествен роман”, в която историческите факти се интерпретират през историята на обикновения човек. Господинов казва: “Опитах се да разкажа за провала на един мъж, който преминава през развод. По това време в България имаше много разводи, които бяха политически мотивирани. Семейства се разпадаха в спора дали старата или новата система е по-добра. По онова време за нас беше много трудно да говорим за провалите си. И героят в романа, който носи моето име, също непрекъснато се проваля. И се мъчи да започне нещо ново. Но вместо за живота си, той разсъждава само за разни тоалетни и за домашни мухи. (…) В България хората често имат велики планове, които никога не се осъществяват. Затова и аз разказвам истории за неща, които не са се случили. Понякога е по-добре да не разваляме несбъдналото се с реалността”, обяснява още Господинов. Миналото е неуловимо чудовище Заглавието на новия му роман все още не е известно, но пред “Нойе Цюрхер Цайтунг” авторът все пак повдига малко завесата: “В новия ми роман става дума за опасността от едностранчивото тълкуване на миналото. Днес разните национализми непрекъснато се позовават на някакво уж славно минало. Но миналото е неуловимо чудовище, което непрекъснато ни преследва”, обяснява Господинов. Според него, хората са изчерпали ресурса на бъдещето и в момента се нагласят някак в настоящето, изпаднали в нещо като „социален Алцхаймер“. “След финансовата криза от 2008 г. повярвахме, че политиката и икономиката са най-важното нещо за нашето общество. Подценяваме изкуството, литературата и устното предаване на истории. Вече няма финансова криза, a криза на смисъла. Затова искам да напиша роман, който принуждава читателите да мислят повече”, обяснява авторът. Според него, човек трябва едновременно да гледа и към миналото, и към бъдещето - в идеалния случай с по едно око, както сляпата Вайша от неговия едноименен разказ. Да, днес хората масово предпочитат да живеят „тук и сега“, но Георги Господинов мисли нещо друго: \"Не живейте в настоящето!\", пише авторът на дългата статия в „Ааргауер Цайтунг“. И отправя към писателя въпроса дали се чувства в дълг към своята страна. В отговор Георги Господинов казва: Не, моят дълг е да пиша хубави книги – на български!  ", "date": "2019.06.01", "title": "За вечните провали и великите планове на българите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/396223-1-%D1%8E%D0%BD%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "193 г.  - Римският император Дидий Юлиан е убит на третия месец от своето управление.     1778 г.  - Основан е град Мариупол в днешна Украйна.     1792 г.  - Кентъки става 15-ият щат на САЩ.     1796 г.  - Тенеси става 16-ият щат на САЩ.     1831 г.  - Експедицията на британският морски офицер и изследовател Джеймс Кларк Рос открива Северния магнитен полюс.     1850 г.  - Българските земи под османско владичество: Избухва масово Въстание в Северозападна България.     1858 г.  - Георги Раковски е назначен за надзирател в Херсонската духовна семинария в Одеса.     1867 г.  - Торонто избран за столица на провинция Онтарио в Канада     1876 г.  - В подножието на връх Вола във Врачанската планина, след сражение с части на османската армия е прострелян смъртоносно Христо Ботев, като почитта се отдава традиционно на 2 юни.     1879 г.  - България е приета за член на Всемирния пощенски съюз.     1880 г.  - Приет е първият държавен бюджет на Българското княжество за 1880/81, одобрен от 2. ОНС през декември същата година.     1913 г.  - Непосредствено след края на Балканската война представители на Сърбия и Гърция подписват в Солун Гръцко-сръбски договор, с който си разпределят бившите османски територии в Македония.     1913 г.  - Начело на коалиционното правителство на Народната и на Прогресивнолибералната партия застава Стоян Данев.     1913 г.  - В 11 ч. и 35 мин. Северна България е разтърсена от земетресение, тежки са пораженията в Горна Оряховица, Велико Търново, Лясковец.     1922 г.  - На първата конференция на комитета Народен сговор в София ръководството се поема от проф. Александър Цанков.     1935 г.  - В Англия са въведени автомобилните номера и изпитите за получаване на свидетелство за правоуправление.     1942 г.  - България във Втората световна война: На гарнизонното стрелбище в София е разстрелян българския генерал Владимир Заимов.     1944 г.  - Приключва мандата на Добри Божилов като министър-председател на България, за нов премиер е избран Иван Багрянов.     1945 г.  - Приета е наредба-закон за подпомагане на борците против фашизма и техните семейства.     1950 г.  - За първа година в 51 страни на света се чества учредения от Съвета на Международната демократична федерация Международен ден за защита на децата.     1954 г.  - Състои се премиерата на филма „Границата\".     1956 г.  - Подписано е споразумение за установяване на дипломатически отношения между Народна република България и Република Судан.     1979 г.  - На децата до 3 г. и бременните жени започват да са предоставят безплатни лекарства при домашно лечение.     1980 г.  - CNN започва излъчване.     1981 г.  - В София е открито двуседмично Световно биенале на архитектурата.     1996 г.  - Опозицията в България провежда първите в Европа предварителни избори за определяне на общ кандидат за президент; действащият президент д-р Желю Желев, подкрепен от ДПС, БЗНС и ДП, е елиминиран от кандидата на СДС Петър Стоянов.     2000 г.  - Българският телевизионен канал bTV започва да излъчва за пръв път.     2001 г.  - Непалското кралско семейство е избито от престолонаследника принц Дипендра, който след това се самоубива.     2005 г.  - На национален референдум Нидерландия отхвърля Европейската конституция.     2006 г.  - Радио N-JOY започва да излъчва за пръв път.     2009 г.  - Самолет Airbus A330 пътуващ по маршрута Рио де Жанейро - Париж на „Air France\" се разбива над Атлантическия океан вследствие удар от мълния. Загиват всички 216 пътници и 12 членен екипаж - 9 стюардеси и 3 пилоти.  ", "date": "2019.06.01", "title": "1 юни, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/396215-%D0%BA%D0%BE%D0%B3%D0%B0%D1%82%D0%BE-%D1%81%D0%B8-%D1%82%D0%BE%D0%BB%D0%BA%D0%BE%D0%B2%D0%B0-%D1%82%D1%8A%D0%BF,-%D1%87%D0%B5", "text": "  Ако не можеш да схванеш това, което току що прочете, ще ти го преведа – толкова си тъп, че не можеш да разбереш колко си тъп. Затова ти е добре, а самочувствието ти е несравнимо с нищо земно. За мое съжаление обаче, имаш право да гласуваш. В края на тази динамична работна седмица да погледнем назад и да видим какво ни/ви държа вниманието през изминалите дни… *** Разбира се – изборите. Тези не се проведоха само в беге, тези бяха Европейски. За онези, били обект на изследването на Дънинг, ще обясня – за Европейски парламент… Демек международни, един вид, но не световни – например САЩ, Китай и Русия не участваха. Те играят в друго първенство. Като се замисля… то тяхното е и друг вид спорт.  Новините се напълниха с дезориентирани субекти, които, запитани дали знаят за какво гласуват, те се лутаха в мненията си: „за президентите“; „не бе, не за президентите, за тези, бе… другите…“. Други пък се наиграха с купуване на гласове. Оказа се, че за 30-50 лв. на глас хората си продаваха конституционното право и бъдещето на България. Моето бъдеще. Това са между 3 и пет шишета с ракия, да не говорим колко талончета за търкане.  . Другите няколко милиона са решили, че им е през у… рната за изборите, Европата и всичко, което не е пряко свързано със собствените им за*ници. Те, един вид, също гласуваха за моето бъдеще. Искам и на тях да им благодаря, както и на продалите гласовете си. Всички вкупом искам да ви… … да ви благодаря. За ценния урок, който ми дадохте относно доверието в човешкия интелект и бъдещето на беге територията.  *** Докато сме на темата с паразитите, да отбележим, че пролетта ни натресе  , че по количество и кръвопиене могат да се сравнят с ордите абитуриенти, впили зъби в спестяванията на родителите си.  Абитуриентите, разбира се, също са основна тема от изминалите дни, но за тях какво можем да кажем, което не е казвано? – коли под наем; рокли за по три заплати; пачки от мама, тате и баба; българска водка в шише от Finlandia; надеждата, че Калина от ве клас ще е достатъчно фиркана, че да му пусне или поне Аксиния от бе клас, нищо, че има нисък център на тежестта; светло бъдеще и кой каза: едно две, три… jobs.bg!  Да се върнем на по-малките паразити: Ако миналата година имаше бум на кърлежите, то тази има епидемия, пандемия. В „Лозенец“ хората видяха десетки кърлежи, лазещи по анти-паркинг колче до училище. Парковете са фрашкани, а деца и кучета, на всяко излизане, се прибират с по няколко гадини – кой в козината, .  От общината обаче са спокойни, защото било пръскано и на документи кърлежи не би трябвало да има. Е, добре, де, не на всякъде е пръскано и май тук-там са пръснали, колкото да се каже, че са свършили нещо, но, както казах – ПО ДОКУМЕНТИ всичко е точно, стига мрънкàхте.  За да се намали рискът от ухапване, лекарите съветват да избягваме неокосени тревни площи и да носим дълги дрехи.  Така де – няма да ги караме хората да ходят да пръскат пак, я, ще носим дълги гащи вместо това. Също както се решават проблемите с дупките по пътищата… вместо да се ремонтират, се слагат знаци, които предупреждават за дупки.  Както красотата на истината е, че рано или късно излиза наяве, така и „красотата“ на кърлежите е, че не им пука в чий за*ник се забиват да смучат кръв. Не пробират, не се плашат от партийни връзки, йерархия и „наши хора“… опитвам се кажа, че се радвам, че умниците от общината живеят в същия град, като нас.  *** И така… говорейки за кърлежи… . Льо Пен и Салвини спечелиха във Франция и Италия. Фараж – в Британия. Да-а-а… тъжен ден за Европа. Много дървени глави не са научили нищо от Световните войни. Нищо…  Въпреки, че проблемите с бежанците и имигрантите позатихнаха, кресльовците не се спряха да плашат хората с този Торбалан. Така… … все ми се струва, че проблемите с миграцията и опитите на крайнодесните „да решат проблема“ е глупав популизъм. С техните „решения“ всъщност само подтискат симптомите на болестта, а срещу причинителя ѝ не се прави нищо. Ако няма защо да напускат страните си, имигрантите няма да са имигранти. Толкова е просто, нали? Така, като гледам, няма много имигранти ОТ Германия, ОТ Франция, ОТ САЩ, ОТ Британия, ОТ Белгия, ОТ Норвегия. Има КЪМ тях. Просто няма от какво да бягат оттам, а натам. Казва се „среда“ – бизнес среда, социална среда, икономическа среда. Има и други държави, които вместо „среда“ имат войни, глад, корупция, беднотия, престъпност (махнете „войни“ и България се нарежда в списъка…). Намирам за глупаво докато едно правителство на дадена западна държава се бори срещу миграцията, частните фирми от същата държава да продават оръжие на садистичния режим, който прогонва поданиците си, а банките, фирмите, корпорациите да въртят бизнес с диктаторите и приближените им.  В този ред на мисли, така и не чухме какво предложение имат крайнодесните по въпроса. Как те предлагат да се излекува болестта. Защото досега предлагат само подтискане на симптомите. Искам да чуя „умните“ уж патриоти (а всъщност обикновени националисти) да дадат предложение за справяне с причините, а не само кресливото: „ “ Аз лично мисля, че, макар и да парадират с „християнски ценности“, те не са никакви християни, а най-обикновени злобари, които имат нужда от кауза, „флаг“, идея, с които да извиняват злобеенето си – уж в тяхно име. Избрали са Християнството, защото е доказано работещ моделът „в името на вярата“.  *** Като стана дума за религия… някой чел ли е наскоро Библията? Какви бяха знаците за Апокалипсиса? Щото… .  . За малко, но все пак… появи се в Парламента два дни подред. На третия се отказа. Е, кой не би се изморил да работи по няколко часа на година? Другата новина е, че се отказа да ходи в Брюксел остава си в Бълга… където там живее, по принцип. Защото,  .  *** . Явно изборите са били вълшебни… Сблъсквайки се на входа на Парламента с Пеевски, от групата на БеСеПе се зачудиха толкова малка формация ли са… искрено изненадани преброиха повече Пеевски охранители от собствените си съпартийци.  Както и да е. На добър път! Малко остана до лятната ви ваканция, ей го къде е.  *** .  Нищо, ще им съберем капачки.  *** В редакционните пощи пък се получи новината, че  , посветена на дезинформацията и фалшивите новини. Не стана ясно дали ще споделя добри практики и ноу-хау и… в коя посока…  В абсолютно несвързана с това новина: от мексиканския наркокартел обявиха, че организират благотворителен концерт с послание срещу дрогата. Водещи са Чарли Шийн и Линдзи Лоън, а Кийт Ричардс (който е и патрон на събитието) е написал официалната песен на кампанията.  ***", "date": "2019.06.01", "title": "Когато си толкова тъп, че..."}
{"url": "http://www.classa.bg/%D1%81%D0%B2%D1%8F%D1%82/item/396216-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BF%D0%BB%D0%B0%D0%BD%D0%B5%D1%82%D0%B0-%D0%B4%D0%B6%D1%83%D0%B4%D0%B6%D0%B5-%D0%B1%D0%B5-%D0%BA%D1%80%D1%8A%D1%81%D1%82%D0%B5%D0%BD%D0%B0-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B1%D0%BE%D0%B3-%D0%BD%D0%B0-%D0%B2%D0%BE%D0%B4%D0%B0%D1%82%D0%B0", "text": "На сайта на Планетарното общество са публикувани резултатите от проучване, в което потребителите са избрали името на небесното тяло (225088) 2007 OR10. Сега тази планета джудже с диаметър от 1535 километра се нарича Гонггонг, името на китайски бог на водата, представян като червенокосо създание с тялото на змия, който е обвиняван за причиняване на наводнения. Разположена в пояса на Кайпер, извън орбитата на Нептун, тя беше най-голямата планета-джудже в Слънчевата система, която още не беше кръстена. За да коригират този проблем, астрономите Майк Браун, Мег Швамб и Дейвид Рабиновиц, открили Гонггонг през 2007 г. от обсерваторията Паломар (Калифорния, САЩ), организираха гласуване и предложиха три варианта на митологични божества. В допълнение към настоящото име, потребителите можеха да избират още между Холе и Вили, но Гонгонг спечели с 46% от гласовете. За Вили, божество от скандинавската митология, което заедно с братята си Один и Ве са победили ледения гигант Имир и използвали тялото му, за да създадат вселената, гласуваха 37% от участниците. Холе, който участва в историята на братята Грим и въплъщава древното зимно божество на плодородието, жените и прераждането, беше подкрепен от 23% от избирателите.", "date": "2019.06.01", "title": "Най-голямата планета джудже бе кръстена на китайски бог на водата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/396218-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D0%BA-%D1%8E%D1%81%D1%82%D0%B8%D0%BD-%D1%84%D0%B8%D0%BB%D0%BE%D1%81%D0%BE%D1%84", "text": "  Св. Юстин, един от най-бележитите философи през ІІ век след р.Хр., се родил в самарийския град Сихем, наричан още Неапол Сирийски. Родителите му били богати и знатни люде и се погрижили за неговото образование. Юстин от ранни години се пристрастил към науката: той посещавал най-добрите училища, учел се при най-бележитите философи. Повече от другите учения го привлякло учението на Платон, което се отличавало с възвишеност на стремежите и на някои понятия за Божеството и за безсмъртието на душата. Юстин страстно се заел да изучава книгите на Платон. Той често търсел усамотение, за да може свободно и задълбочено да мисли за предмета, който така силно занимавал душата му. В една такава минута му се случило да чуе за Христовото учение. Той сам по-късно разказвал, как станало това.     Веднъж той излязъл от града и вървял по морския бряг. Ненадейно срещнал почтен старец, който влязъл с него в разговор. Юстин започнал да му говори за философията, за своето желание да узнае истината, хвалел учението на Платон. Старецът започнал да оборва мнението му и да доказва, че само със своя разум, без помощ отгоре, човек не може да дойде до познание на истината и до възвишеното понятие за Бога. \"Аз не допускам - казал той, - че в учението на Платон и на другите философи ти можеш да намериш истинска мъдрост, която довежда до познание на Бога. Човешкият ум, ненаставляван от Светия Дух и непросветен чрез вяра, не може да познае Бога\". Юстин слушал стареца с изумление. \"А къде според твоето мнение мога да намеря учител, който би ми показал истината, ако няма пълна и съвършена истина в книгите на Платон?\" - запитал той. Старецът упоменал за  . \"В старо време - казал той, - много време преди философите, живеели праведни и святи мъже, които Господ обикнал. Изпълнени с Дух Светий, те предсказвали, какво имало да се случи по-късно. Господ им говорел или възвестявал откровения и това те без страх съобщавали на людете. Техните писания съществуват и досега и просвещават умовете, за да познаят истината, защото те били свидетели на истината. Те вярвали в Бога, Създателя на света, и възвестявали за дохождането на земята на Син Божий, Иисус Христос.\" Посочвайки Свещеното Писание и пророчествата, които вече се били изпълнили, старецът продължавал да доказва на Юстин, че ученията на езическите философи далеч не са съвършени и че истината той може да намери в християнското учение. \"Моли се на истинския Бог - казал му старецът - да ти отвори Той вратите на светлината, понеже никой не е в състояние да разбере божественото, ако Сам Бог не му помогне. Но Той открива истината всекиму, който я търси с молитва и който с любов прибягва до Него.\" Като поговорил доста дълго с Юстин, старецът си заминал. \"Аз повече не го срещнах - пише Юстин, - но в душата ми пламна огън от любов към пророците и светите мъже, които са приятели Христови. Като размислих за думите на стареца, аз разбрах, че едничка истинска мъдрост е тая, за която ми говори той. Започнах да изучавам книгите на пророците и апостолите. Аз станах философ - християнин.\" Като не се задоволявал с изучаването на християнските книги, Юстин пожелал да узнае, как живеят християните и изпълняват ли те правилата, завещани от Техния Божествен Учител. За християните имало тогава най-нелепи слухове: езичниците ги ненавиждали, обвинявали ги в престъпления и в безнравствен живот. Името \"християнин\" било в очите им позор и гавра. Подобни слухове стигнали и до Юстин и твърде го учудвали. Той никак не могъл да съгласува чистотата на Христовото учение с ония постъпки и дела, които се приписвали на християните. Юстин се постарал да се сближи с тях и когато видял, че те живеят свято и благочестиво, че с кротостта, милосърдието и търпението те съединяват непоколебима твърдост на вярата и духа, той искрено ги обикнал и сам пожелал да приеме свето кръщение. \"Най-силното, което ми подейства, - пише той, - това бе мъжеството на християните и спокойствието, с което те понасят мъченията, като изповядват вярата си\". Като повярвал от цялото си сърце и като приел свето кръщение, Юстин започнал усърдно да порповядва словото Божие. С тая цел той пътешествал по разни страни и градове, а между другото отишъл и в столицата на империята - Рим. Той носел облекло на философ и отворил училище за християнска мъдрост и благочестие. Около него се събирали много ученици, които той се стремял да насочи към истините, разкрити в християнското учение. Но езическите философи, с които спорел, го намразили и се стараели по всякакъв начин да му навредят. В това време римски император бил Антонин Пий (138-161). Той преследвал християните, но не от омраза към тяхното учение, а защото вярвал на клеветите, които им приписвали. Тогава Юстин написал  В това съчинение, което Юстин философ изпратил на самия император, той опровергал лъжливите слухове и злостните обвинения против християните, обяснил същността на тяхното учение и описал живота им. Думите му силно подействали на императора, който заповядал да прекратят гоненията. След това Юстин напуснал Рим. В Ефес той водил спор с мъдрия еврейски учител Трифон, комуто се старал да докаже истината на християнското учение. Това съчинение дошло по предание и до нас под името  Тук Юстин разказва за своето обръщение към християнството и обяснява старозаветните пророчества за идването на Месия-Христос. Съчиненията на Юстин Философ са пълни с духовна мъдрост и пламенна вяра. От тях можем да узнаем много за обичаите на християните от онова време и за техния живот. Юстин отоново дошъл в Рим вече в царуването на Марк Аврелий (181-182), известен под името \"философ\". Марк Аврелий бил един от най-добрите императори, които някога управлявали Рим. Той се придържал във високите правила на добродетелта, но при все това жестоко преследвал християните, като не разбирал тяхната вяра и ги считал за врагове на държавата. Непрестанно се издавали жестоки смъртни присъди. Предавали се на смърт християни. Юстин написал  . В това съчинение той доказвал, колко несправедливо е да се предават на смърт люде, които не са извършили никакво престъпление. Но този призив към съвестта на управниците в Римската империя останал без въздействие. Гонението свирепствувало с предишната сила и скоро самият Юстин бил подложен на същата участ с тия, които той така горещо и смело защитавал. Езическите философи намразили Юстин. В числото на най-непримиримите негови врагове бил философът Крискент, известен със своя порочен живот и голяма омраза към християните. По неговите клевети свети Юстин бил затворен в тъмница и приел мъченичска смърт: според едни - от отрова, тайно донесена му от Крискент, а според други - бил обезглавен с меч. Не го спасило и званието му \"философ\", тъй уважавано при император Марк Аврелий. Това станало около 166 г. след рождение Христово.", "date": "2019.06.01", "title": "Св.  мъченик Юстин Философ"}
{"url": "http://www.classa.bg/%D1%81%D0%B2%D1%8F%D1%82/item/396217-%D0%B5%D0%BA%D1%81-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-farc-%D0%BD%D0%B5-%D1%81%D0%B5-%D1%82%D1%80%D0%B5%D0%B2%D0%BE%D0%B6%D0%B0-%D0%B7%D0%B0-%D0%BD%D0%B8%D1%89%D0%BE-%D0%B4%D1%80%D1%83%D0%B3%D0%BE-%D0%BE%D1%81%D0%B2%D0%B5%D0%BD-%D0%B7%D0%B0-%D0%BC%D0%B8%D1%80%D0%B0-%D0%B2-%D0%BA%D0%BE%D0%BB%D1%83%D0%BC%D0%B1%D0%B8%D1%8F", "text": "Известният като Хесус Санрич бивш лидер на разформированите революционни въоръжени сили на Колумбия (FARC), заяви, че \"не се интересува от абсолютно нищо друго, освен мирът да бъде конкретизиран в Колумбия в полза на всички колумбийци. \" Той посочи, че този мир трябва да бъде \"със социална справедливост, преодоляване на мизерията, неравенството и политическото изключване\". Няколко часа след като е бил освободен, след повече от година задържане, Сантрич даде пресконференция в централата на партията FARC в Богота, където подчерта, че неговото \"сърце се радва, заедно с цялата FARC, на желанието да се постигне помирение в полза на всички колумбийци.\" На въпроса кога ще заеме мястото си в Камарата на представителите на Колумбийския конгрес, след като стана победител в миналогодишните избори, бившият партизанин коментира, че \"той трябва да изпълни всички формалности на закона\". Той също така спомена, че има \"неотменна ангажираност\" към Интегралната система за истина, справедливост, репарация и неповторение, създадена от колумбийското правителство и FARC в споразуменията от Хавана, чиято цел е да консолидира институционален преходен и временен сценарий за удовлетворяване правата на жертвите на въоръжения конфликт и допринасящ за националното помирение. Санрич бе освободен в четвъртък, ден след като колумбийският Върховен съд разпореди освобождаването му. Съдът счете, че решение на Държавния съвет е утвърдило Сантрич като конгресмен, след като бившият партизанин спечели място в Камарата на представителите на Атлантическия департамент на изборите на 11 март 2018 г. Бившият партизанин бе задържан от 9 април 2018 г., след като колумбийските власти са изпълнили искане, отправено от съдия в Ню Йорк (САЩ), разпоредил ареста му, след като го обвини, че през 2016 г е изпратил десет тона кокаин в Съединените щати, оценен на 15 милиона долара, т.е. след подписването на мирното споразумение между FARC и правителството на Колумбия.", "date": "2019.06.01", "title": "Екс-лидерът на FARC: \"Не се тревожа за нищо друго освен за мира в Колумбия\""}
{"url": "http://www.classa.bg/%D1%81%D0%B2%D1%8F%D1%82/item/396219-%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B8%D1%8F-%D1%81%D1%8A%D0%B4%E2%80%9C", "text": "Боинг E-4B Nightwatch има уникални характеристики, които не могат да бъдат сравнени с тези на други самолети на ВВС на САЩ. Това са самолети, които са оборудвани да служат като пълноценни командни центрове за американския министър на отбраната и висши служители, включително ръководителите на съвместните началници на щабовете, в случай че бъде обявена ядрена война или национално извънредно положение. Във време на мир тези устройства се използват за пътуване на висши служители на американското министерство на отбраната. Разработен на основа пътническия самолет Boeing 747, самолетът разполага с 18 сепарета, шест бани, кухня, заседателна зала и всичко необходимо за настаняване на военно-политическото ръководство на страната в случай на ядрен конфликт и унищожаване на инфраструктура и комуникации на сушата. \"Самолетът е летателен команден център\", заяви говорител на Пентагона пред американската мрежа CNBC. E-4B Nightwatch са оборудвани с четири мощни двигателя и са в състояние да издържат на непосредствените последици от ядрена експлозия. \"Това е цял като Пентагон за подкрепа\", информира CNBC. Говорителят добави, че министърът на отбраната, който обикновено пътува с този тип самолети, има достъп от него до всички видове комуникационни системи, както класифицирани, така и некласифицирани. \"Следователно той винаги е наясно с всичко, което се случва\", обясни той. В момента ВВС на САЩ разполагат с четири от тези уникални самолети в своя флот; като повечето от възможностите му са класифицирани. Прикрепени към въздушната база Оффут в Небраска, те функционират от 80-те години на миналия век. Видимата „гърбица\" на върха на самолета се нарича „купол на лъчите\" и съдържа около шестдесет антени от различни типове. Това отделение е ключов елемент на E-4B, тъй като дава възможност на хората на борда да се свързват с военни кораби, подводници, самолети и сухопътни линии навсякъде по света. Освен това, благодарение на презареждането в полет и огромните резервоари за гориво, самолетът може да остане във въздуха няколко дни. Самолетът има три палуби и може да побере екипаж от до 112 души. Противно на очакванията, самолетът използва аналогово оборудване. С някои изключения, електрониката на апарата и неговите летателни инструменти също са от този стар вид. \"Този самолет няма цифрови сензорни екрани в пилотската кабина и никъде другаде\", обясни друг член на екипажа. \"Условията, при които този самолет трябва да лети, изискват аналогова система за контрол, тъй като цифровата технология ще спре да функционира по време на ядрена война\", добави той. Тази аналогова технология прави E-4B по-устойчива на електромагнитния импулс, който следва атомната експлозия.", "date": "2019.06.01", "title": "Самолетът на САЩ за \"Деня на страшния съд“"}
{"url": "http://www.classa.bg/%D1%81%D0%B2%D1%8F%D1%82/item/396211-%D0%B1%D0%B5%D0%B7-%D1%81%D0%BC%D0%B0%D1%80%D1%82%D1%84%D0%BE%D0%BD-%D1%82%D0%BE%D0%B2%D0%B0-%D0%B6%D0%B8%D0%B2%D0%BE%D1%82-%D0%BB%D0%B8-%D0%B5", "text": "Използват го да слушат музика, да гледат видеа или да чатят в мрежата: все повече деца и от все по-ранна възраст посягат към смартфона. Днес дори вече и 6-годишните умеят да боравят с устройството,  сочи изследване.       Няма нужда да отправяме поглед в далечното минало, за да установим колко бързо се променя делникът на децата в Германия. Достатъчно е да разгледаме статистиките от последните пет години. А в тях веднага се набива на очи следното: все повече деца използват през свободното си време смартфон. Ако през 2014 само 1/5 от децата на възраст между 6 и 7 години са използвали мобилен телефон, през 2019-а делът им е нараснал до 54 процента.     При по-големите деца   - днес 75% от десетгодишните в Германия имат собствен телефон. В тази възрастова група е отчетено увеличение от 55% спрямо 2014 година. Това става ясно от актуално изследване, проведено по поръчка на Федералното сдружение за информационни технологии и телекомуникации \"Битком\". Какво правят децата със смартфона? \"Таблетите и смартфоните вече са неразделна част от ежедневието на децата и младежите\", казва президентът на \"Битком\" Ахим Берг. Поради тази причина е важно децата отрано да се научат да боравят компетентно с тези устройства и да сърфират безопасно в интернет, подчертава експертът. \"Децата имат право да бъдат част от дигиталния свят. Родителите им обаче трябва да ги придружават много внимателно по този път\", казва още той. Повече от половината участници в допитването са признали, че  . А 65% са посочили, че в определени ситуации родителите им налагат забрана за използването на смартфони вкъщи. Но какво точно правят децата със смартфона? Телефонните разговори, за които всъщност навремето е бил измислен телефонът, не са основното им занимание. 88% от децата на възраст между 10 и 18 години използват смартфона най-вече за слушане на музика. Почти толкова деца (87%) го използват за гледане на видеа в различни платформи. Със смартфона телефонират 84% от децата. А близо 75% го използват, за да си правят снимки или видеа, а 61% са активни и в социалните мрежи. И още една интересна цифра: 56% го използват като будилник. Децата между 10 и 11 години използват най-вече приложението TikTok, а децата над 12 години предпочитат Instagram и Snapchat. Facebook се използва най-вече от младежите над 16 години,  а Whatsapp от всички възрастови групи. Грешката в образованието 72% от младежите между 16 и 18 години посочват, че използват смартфона за учебни цели. Мобилните телефони и компютрите обаче почти не са интегрирани в училищното обучение и това е грешка, твърди президентът на \"Битком\". \"Абсолютно  , което учениците използват ежедневно и благодарение на което получават информация по най-различни теми. Смартфоните би трябвало да се използват активно, а децата да бъдат обучени как да боравят правилно с тях\", казва Ахим Берг. Въпреки че в училище се говори все още твърде малко по темата, децата в Германия са много по-внимателни в интернет, отколкото преди десет години. Днес две трети от децата между 10 и 18 години казват, че внимават каква лична информация споделят в интернет. 40% посочват, че са преживявали и неприятни ситуации в мрежата. Така например 14% от децата над 10 години са ставали жертва на онлайн мобинг или обиди. \"Задача на родителите е да информират децата си за опасностите в интернет\", казва Ахим Берг.", "date": "2019.06.01", "title": "Без смартфон: Това живот ли е?"}
{"url": "http://www.classa.bg/%D1%81%D0%B2%D1%8F%D1%82/item/396212-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BB%D0%B5%D1%81%D0%BD%D0%BE-%D0%B5-%D0%BA%D0%B0%D0%BA%D1%82%D0%BE-%D0%B4%D0%B0-%D0%B7%D0%B0%D0%B1%D0%BE%D0%B3%D0%B0%D1%82%D0%B5%D0%B5%D1%88,-%D1%82%D0%B0%D0%BA%D0%B0-%D0%B8-%D0%B4%D0%B0-%D1%83%D0%BC%D1%80%D0%B5%D1%88", "text": "В Северна Корея цари… брутален капитализъм. На пръв поглед звучи абсурдно, но според един доклад на ООН, реалността е точно такава. В тази страна е еднакво лесно да забогатееш и да умреш от глад. Докладът на ООН се базира на интервюта с 214 севернокорейски бегълци от 2017-2018 година. Те рисуват мрачна картина на положението на обикновените хора в комунистическата държава: севернокорейците, които изкарват своя продукция на частните пазари в страната, редовно стават жертва на произвола и диктата на държавата и корумпираните власти.   и много често частните търговци зависят единствено от настроението и благоразположението на отделния държавен чиновник. Севернокорейците, чието оцеляване често зависи от полулегални търговски дейности, по всяко време могат да станат жертва на държавен произвол. И само онези от тях, които имат пари да плащат рушвети, съумяват да се откупят. „Ако изпълнявате повелите на държавата, вие сте обречен на глад“ Северна Корея пропусна да създаде работещ частен сектор, основаващ се на върховенството на закона, и така да облекчи икономическото положение на голяма част от населението на страната, се посочва в доклада. Един от интервюираните бегълци казва пред авторите: \"Ако изпълнявате повелите на държавата, вие сте обречен на глад.\"     За да разберем как функционира икономическата система при управлението на Ким Чен-ун, трябва да се върнем малко назад в историята - към края на 1990-те години. Тогава, след колапса на Съветския съюз, който беше най-важният търговски партньор и доставчик на петрол за Северна Корея, икономиката на страната колабира. Към това се добавят и няколко поредни периода на засушаване, последвани от катастрофални наводнения. Слабите реколти предизвикаха масов глад в страната, с тежки последици за хората: според някои оценки, гладът е причинил смъртта на няколкостотин хиляди севернокорейци.  , които държавата десетилетия наред раздаваше на гладуващото население, обикновено стигаха само до елита. Бруталният капитализъм в Северна Корея Катастрофата обаче доведе до една положителна промяна, защото изведнъж бе станало ясно, че строго контролираното със сталинистки методи народно стопанство вече не може да осигури прехраната на населението. И за да оцелеят физически, хората трябваше да вземат инициативата в свои ръце. Така в страната се появи черен пазар, който - въпреки репресиите на режима - бързо се разпространи във всички провинции. Севернокорейски търговци започнаха да прекарват нелегално от Китай храни и стоки за ежедневна употреба, които продаваха на нелегални пазари из провинцията.     \"В Северна Корея сега съществува една особено брутална форма на капитализъм, като от времето на индустриалната революция в Англия. Човек може много бързо и лесно да се замогне, ако работи много, ако е достатъчно безскрупулен и безцеремонен и ако умее да манипулира другите. Но също толкова лесно е и да умреш от глад\", казва Андрей Ланков от Сеулския университет. Подкупваш шефа, за да работиш на частно Според Сокийл Парк от неправителствената организация \"Свобода в Северна Корея\", за да оцелее в тази страна, човек трябва да нарушава законите. Това са му казали много бегълци от комунистическата държава, според които там с пари всичко можеш да постигнеш. Така например много севернокорейци давали подкупи на преките си началници, за да не ходят на държавната си работа, а вместо това да въртят някаква търговийка, от която изкарват много повече. \"На практика докладът на ООН призовава Пхенян да работи за легализирането на тази търговска дейност в страната\", казва Андрай Абрахамян, експерт за Корея в един от изследователските институти на Станфордския университет. Той смята, че севернокорейският режим е спрял да експериментира с реформите в икономиката някъде към края на 2015 година, когато се задълбочи ядреният конфликт между Пхенян и САЩ. Очевидно комунистическата държава е решила първо да циментира положението си в световната геополитика, преди да продължи с икономическите реформи. Други наблюдатели обаче критикуват доклада на ООН. Независимият германски експерт за Северна Корея Мартин Вайзер посочва, например, че докладът е писан въз основа на свидетелските показания на севернокорейски бегълци, които са оставени без всякакъв коментар. Вайзер цитира официален документ на севернокорейското Министерство на народната сигурност от 2009 година, в който ясно се посочва, че държавата ще преследва само онези търговски дейности, от които се извличат \"прекомерно високи печалби\". Този диференциран поглед към темата изобщо отсъства от доклада на ООН, смята експертът.  ", "date": "2019.06.01", "title": "Северна Корея: лесно е както да забогатееш, така и да умреш"}
{"url": "http://www.classa.bg/%D1%81%D0%B2%D1%8F%D1%82/item/396213-%D0%B7%D0%B0-%D0%B4%D0%B0-%D0%BD%D0%B5-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B5-%D1%80%D1%83%D1%81%D0%B8%D1%8F-%D0%B2-%E2%80%9E%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%B0-%D1%81%D1%82%D1%80%D0%B0%D0%BD%D0%B0%E2%80%9C", "text": "Те са \"новите руснаци\": преселниците от Крим и Донбас, които Москва ухажва с руски паспорти. Какво цели с това Кремъл? - ДВ потърси мнението на руски експерти.         Русия спешно се нуждае от украинци. С такова впечатление оставаме когато гледаме как Москва всячески се опитва да привлича украинци в страната. В края на април президентът Владимир Путин издаде декрет, с който се облекчава процедурата за придобиване на руски паспорти от гражданите на  . Според друг указ, украинците, които са напуснали Донбас и Крим или пребивават легално в Русия, могат по-лесно да придобият руско гражданство.     Отделно от това руският парламент подготвя закон, с който би се облекчила процедурата за предоставяне на постоянно разрешително за пребиваване на чужденци в Русия. Някои наблюдатели предполагат, че този закон се цели именно в украинците. Кремъл твърди, че действа единствено от хуманитарни съображения. Но експертите смятат, че с този ход Русия търси начини за противодействие на демографската криза в страната. Демографски промени Маргарита Симонян, главен редактор на руската телевизия “RТ”, написа в профила си във Фейсбук, че ако не се направи нещо, до 2040 г. има опасност Русия да се превърне в \"мюсюлманска страна\". Хората от Донбас, както и другите мигранти, биха могли да помогнат да се запази \"крехкото мнозинство на православните руснаци-християни\", смята журналистката. На друго мнение е Анатолий Вишневски от Института за демография към Висшето училище по икономика в Москва. Той не вярва, че православните руснаци могат да станат малцинство в собствената си страна. Според него, “мюсюлманите винаги се били част от населението на страната, сред тяхната група не се забелязва тенденция към бързо нарастване”. В някои републики от Северен Кавказ се наблюдава висока раждаемост, но дори и там тази тенденция няма да е трайна, уточнява наблюдателят.    Политологът Ростислав Ищенко, който след смяната на властта в кием през 2014 г. се установи трайно в Москва, не изключва възможността руснаците - основният етнос в държавата - да се превърнат в малцинство. След   Русия се сдоби с 2 милиона нови граждани, към които се прибавят и един милион бежанци от Донбас, някои от които междувременно получиха руски паспорти.     Още през 2014 година, само няколко дни пред анексирането на Крим, руският политолог Александър Бородай бе заявил, че Русия се нуждае от рускоезични хора, за да се справи с демографските си проблеми. Според Борадай, който по-късно бе министър-председател на самопровъзгласилата се “Донецка народна република”, Русия се нуждаела от Украйна, защото  основният ѝ проблем не е икономиката, а демографията. Три възможни сценария В края на февруари президентът Путин изненадващо призна, че  . Според прогноза на руската статистическа служба Росстат от октомври 2018 г., населението на Русия може да се свие с осем милиона души до 2035 г. - от 146,9 на 138,8 милиона (в най-лошия случай), или \"само\" с два милиона - при по-благоприятно, но все пак негативно развитие. Едно положително развитие би могло да доведе до ръст на населението с шест милиона души. Това обаче би било възможно само ако след 2023 г. Русия се върне към естествения прираст, т.е. ако в страната започнат да се раждат повече хора, отколкото умират. За това обаче е нужно да се увеличи притокът на мигранти - до около половин милион души на година. Колко украинци могат да станат руснаци?     Украинският външен министър Павло Климкин заяви миналата година, че в Русия живеят около три милиона украински бежанци и икономически мигранти. Но Олексий Позняк от Демографския институт към Украинската академия на науките твърди, че изобщо не са милиони, а стотици хиляди, и че облекченията за получаване на руско гражданство нямало да промени с нищо тези числа. \"Не се очаква голям наплив на украинци към Русия,\" казва експертът. От друга страна, Владимир Кипен от Института за социални изследвания във Виница, Украйна, смята, че улеснената паспортна процедура би могла да привлече до два милиона украинци, половината от които ще бъдат трудови мигранти. \"Декретът на Путин се цели вкл. в населението от районите, които не са под контрола на Киев, като Донбас. А там има много хора, които не виждат никакви перспектива за себе си\", разяснява политологът. Той припомня и това, че за младите хора украинският паспорт е по-атрактивен по други причини - например осигурява им повече свобода на пътуванията, вкл. им гарантира  .  Силна конкуренция Русия обаче се конкурира за тези хора с други страни: много украинци предпочитат да емигрират в Полша и Западна Европа, посочва Анатолий Вишневски от Демографския институт към Висшето икономическо училище в Москва. Освен това хората от Донбас, които заминават за Русия, обикновено имат много проблеми. \"Сред тях има и много пенсионери\", уточнява. И още един факт играе вана роля: раждаемостта сред имигрантите от Донбас е под средната за Русия, което не спомага за решаването на демографските проблеми на страната.    ", "date": "2019.06.01", "title": "За да не се превърне Русия в „мюсюлманска страна“"}
{"url": "http://www.classa.bg/%D1%81%D0%B2%D1%8F%D1%82/item/396214-%D0%B5%D0%B2%D1%80%D0%BE%D0%BF%D0%B0,-%D0%B2%D0%B4%D0%B8%D0%B3%D0%BD%D0%B8-%D0%BF%D0%BE%D0%B3%D0%BB%D0%B5%D0%B4-%D0%BE%D1%82-%D0%BF%D0%B0%D0%BD%D0%B8%D1%86%D0%B0%D1%82%D0%B0-%D1%81%D0%B8", "text": "Европа да престане да си гледа пъпа и да използва своята сила: мирно международно сътрудничество по ясни правила, хуманизъм и солидарност. Коментар по повод наградата „Карл Велики“,  връчена на ГС на ООН Антонио Гутериш.       Отрезвяващият външен поглед към ЕС е много полезен четири дни  . Защото Европа продължава да си гледа пъпа, след като двете големи европейски партии изгубиха гласове, а в някои държави десните популисти и националистите постигнаха шокиращи успехи. При връчването на Карловата награда в Аахен генералният секретар на ООН Антонио Гутериш изрази безпокойството си, че в Европа се надигат политики на омраза и раздор. В същото време той с оптимизъм припомни, че европейското единение е и голям шанс. Европа става все по-важна, дори незаменима в един свят, който днес е много по-хаотичен и крехък, отколкото преди няколко години, смята Гутериш.     Европейският съюз, който се застъпва за ясни правила в международните отношения и за мирен баланс на интересите, трябва да бъде пример за подражание за останалия свят, казва бившият португалски министър-председател. В световен мащаб Европа е истински стълб на \"мултилатерализма\", защото насърчава сътрудничеството между държави и групи по интереси за решаването на такива глобални проблеми, като климатичните промени, миграцията, бедността или дигитализацията, казва Гутериш. Според него ЕС си остава лоно на хуманизма и човешките права, въпреки  некоординираната си миграционна политика, която в момента залага главно на изолация. Егомани и националисти като Тръмп и Путин Европейците трябва да се гордеят с оценката на опитен политик като Гутериш. Те не бива да страдат от ниско самочувствие, а от време на време е добре да вдигат поглед от собствената си паница. За самия Гутериш пък наградата представлява и един вид напомняне, че обществата трябва да се противопоставят на егомани и националисти от рода на Доналд Тръмп, Владимир Путин или бразилския президент Жаир Болсонаро. Следващото голямо предизвикателство за света, а следователно и за Европа, е затоплянето на земята, причинено от човека. Генералният секретар на ООН, се тревожи, нещо повече - разочарован е от бавните темпове, с които се води борбата срещу  . Днес Гутериш разчита на енергията на младите хора в  Европа, които биха могли да наклонят везните в другата посока. До 2050 г. Европа трябва да бъде климатично неутрална и да преразгледа данъчната си система така, че да оскъпи емисиите на въглероден двуокис. Гръмките слова не са достатъчни, нужни са дела, това е посланието на носителя на наградата “Карл Велики”. Въртопът на национализма ни дърпа към дъното И така отново се връщаме към европейските избори. Те показаха, че европейците поне в Западна Европа, могат да бъдат мобилизирани от идеята за опазването на климата. Сега този импулс трябва да бъде подхванат от политиците и парламентаристите от ЕС. В духа на казаното от Антонио Гутериш, в този все по-хаотичен свят те могат да бъдат пример за достойни действия. Защото популизмът и национализмът са въртоп, който ни тегли към дъното, както в Европа, така и по цял свят, смята Гутериш. В същото време европейските граждани не бива да гледат само собствения си пъп – те трябва да признаят отговорността, която носят в международната общност. \"Европа е твърде важна, за да се провали.\" Това е ключовото изречение от речта на Антонио Гутериш в Аахен. Той е прав за много неща. Дано Европа се вслуша.    ", "date": "2019.06.01", "title": "Европа, вдигни поглед от паницата си"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/396210-%D0%B7%D0%B0%D1%82%D0%BE%D0%B2%D0%B0-%D0%B1%D1%81%D0%BF-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B3%D1%83%D0%B1%D0%B8-%D0%B1%D0%B8%D1%82%D0%BA%D0%B0-%D1%81%D0%BB%D0%B5%D0%B4-%D0%B1%D0%B8%D1%82%D0%BA%D0%B0", "text": "БСП защитава политики и принципи, извадени от антиевропейската хибридна пропаганда: антибежански и хомофобски настроения, яростна русофилия и носталгия по социализма.  Но така няма да привлече нови избиратели.       И седмият от 1990-та насам председател на социалистите, който предстои да бъде избран скоро, няма да е в състояние да промени статуквото, при което едно лоби на „Позитано“ 20 измества друго. Резултатът е неизменната обезкуражаваща втора позиция.  Сега отново предстои избор на лидер, след като   подаде оставка - заради същото това второ място на евровота на 26 май, макар и при увеличени от четирима на петима евродепутати и близо 30 000 гласа повече. На 16 юни социалистите насрочиха конгрес, който да приеме оставката ѝ, както и да се подготвят правилата и процедурата, по която ще бъде избран следващият председател на БСП. Групата около Нинова настоява за пряк избор - тоест партията избира, както е по новия устав. Вътрешната опозиция ще иска конгресът да има думата, което означава промяна на устава.     Който иска смяна на модела в България, трябва да изпрати подобаващо послание на ГЕРБ. Но не може да го направи, гласувайки за БСП. Защото хората на Нинова нямат нито намерение, нито капацитета да променят сегашния модел. (16.05.2019) Без значение какво ще се случи и кой ще оглави партията до края на юли, но тези вътрешнопартийни битки отслабват БСП и ѝ създават имидж на нестабилна конструкция, на фона на монолитната ГЕРБ.  Свита до твърдото си ядро БСП отдавна изгуби тези избиратели, които можеше да привлече с идеи. Не може да си набави такива, които да купи чрез власт - защото отдавна не е на власт. Парадоксално, но факт - листата на социалистите за вота уж беше разтворена като ветрило към широк кръг избиратели. В нея имаше хора като шефа на президентската канцелария Иво Христов с ляволиберални позиции, млади и с центристки профил като третата - Цветелина Пенкова от клуб „Милениум“, и дори   не беше партиен член.     Въпреки това партията не надскочи твърдото ядро, състоящо се предимно от хора на 60 плюс - възрастовата категория, в която социалистите лидират от години. Не успяхме да увеличим периферията, призна публично по БНТ зам.-председателят на ПГ на БСП Драгомир Стойнев. Няма и да успеят. „Периферията“ остава територия за новото ляво, когато и да се появи то, за политически формации, за които социална справедливост и намаляване на неравенството не означава само увеличение на пенсиите и красноречие в ТВ-студиа, за които емиграцията е по-голям проблем от миграцията, а екологичните каузи са важни за прогреса. БСП защитава политики и принципи, извадени като от антиевропейска хибридна пропаганда - антибежански и хомофобски настроения, яростна русофилия, с която манипулира застарелия си електорат и сантиментите му към „братушките“, и постулати от времената на социалистическото планово стопанство как да се похарчат възможно най-много публични средства. С този наратив няма как да привлече нови избиратели, а само може да втвърди електората, който има на разположение. Плашенето с Истанбулската конвенция и Стратегията за детето го доказват. Антиевропейската реторика взе връх дори в носталгията по социализма - за разлика от лидера на ГЕРБ Борисов, който хвали първия партиен и държавен ръководител, Нинова жали „какво ни отне демокрацията“. Промяна няма, сменя се само името на лидера БСП се е свила само до твърдия си електорат Изглежда, че   - в него липсват хора от реалната икономика (нито пролетариат, нито предприемачи), но изобилстват партийни апаратчици, чието кариерно развитие е преминало в домогване до различни позиции за търговия с власт и влияние. Обикновено те са разделени на две групи - тези, които са на власт на „Позитано“ 20, и тези, които искат властта. Всичко останало е пунта-мара, както обича да казва Борисов. Как иначе да си обясним подкрепата на почетния консул на Русия Георги Гергов, който смята, че газопроводът „Турски поток“ в България може да се строи „с руската държава“, за Сергей Станишев, определян като проевропейски политик? Но преди да бъде принуден да подаде оставка от Изпълнителното бюро на БСП през 2017 г., Гергов бе лобист и на Нинова. „Може ли да се самоизяждаме отвътре непрестанно и да печелим битки?... В очите на хората сякаш отдавна  .“ Тези прочувствени фрази са от реч на Станишев през 2014 г., когато подаде оставка след краха на КТБ, проваления кабинет на Орешарски, 13 години начело на партията и поредица от загубени избори. Но и преди, и след тази реч промяна в БСП няма. Освен името на лидера. Настоящият, който е в оставка, отново декларира желание да поведе партията. Преди да се наеме с това обаче, нека Нинова да заяви смята ли да ревизира решението за влизане на България в еврозоната, взето на предишен конгрес на социалистите. При представянето на „Визия за България“ преди година тя заяви по този повод: „Моля Сергей да не се сърди, защото този доклад беше негов на Конгреса, ние споделяме това, но нека да помислим”. Към момента не е публично известно какво е помислено. Няма какво повече да губи  В края на юли се очаква България да  получи покана да се присъедини към Европейския валутен механизъм (ERM II), по-известен като „чакалнята за еврото“. Мнозинството български граждани и бизнесът подкрепят приемането на еврото - цел, която произтича от членството в ЕС и договора за присъединяване. Ако „Позитано“ 20 е против, добре е да изясни същинските причини за това и не стоят ли чужди интереси зад това разграничаване. Резултатът след ожесточените вътрешнопартийни битки ще се види на местните избори наесен. Само че на тях БСП няма какво повече да губи от вече загубеното - без нито един областен град. И тогава ли ще се иска оставката на лидера? Ами ако отново е Корнелия Нинова?  ", "date": "2019.06.01", "title": "Затова БСП продължава да губи битка след битка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/396205-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-1-%D1%8E%D0%BD%D0%B8", "text": "ОВЕН ( 21 март - 20 април ) Ще вкусите от всички удоволствия на живота, ако не изисквате твърде много от другите. Бойните качества, ще са ви необходими в работата, но няма от какво да се страхувате. Във финансовата област, ще ви трябва огромен портфейл, за да прибирате парите. Основното е да съхраните печалбата и да я вложите в нещо изгодно. ТЕЛЕЦ ( 21 април - 21 май )  Трябва да се занимавате с духовно израстване и да не бъдете прекалено материални. Важно е да разберете на какво сте способни, без да указвате натиск върху другите. Постижения кариерата очакват тези, които се занимават с бизнес. Не се притеснявайте за изхарчените пари, скоро ще има още повече. Вечерта посветете на общуване с близките. БЛИЗНАЦИ ( 22 май - 21 Юни ) Най-накрая, ще се потопите в атмосфера на пълен мир и хармония. Ако сте в отпуск, това ще е отлично! Оставете работните моменти и грижите за финансовата ситуация. Вие сте постигнали всичко, което искате, време е да се отпуснете. Между другото, романтичните срещи, ще са много интересни и продължителни. Ако, разбира се, сте неангажирани.   РАК ( 22 юни - 23 юли ) Препоръчително е да направите пробив така, че за нищо да не съжалявате. Емоционалното ви състояние, не е стабилно, така че по-малко спорете с другите. Ситуацията може да стигне до конфликт, както и да доведе до намаляване на имунитета. Не е изключен стрес, свързан с проблеми в живота или финансите. Не правете планове в любовта. ЛЪВ ( 24 юли - 23 август ) На този ден ще бъдете в състояние да постигнете много, но в сърцето ви ще е сиво и тъмно. Ако сте мечтали да станете предприемач и започнете собствен бизнес, тогава действайте. В сферата на любовта всичко зависи от вас, а не от късмета. Планирано пътуване няма да върви по план, но това ще е за добро. ДЕВА ( 24-ти август - 23 септември ) Ще имате късмет в различни области, но финансовите проблеми няма да може да решите. Тук, без професионална помощ и заем, няма да минете. Енергията си, се опитайте да насочите в правилната посока. Без страх се заемете с домашните задължения. Стойте далеч от интригите, които ще устроят на работа колеги. ВЕЗНИ( 24 септември - 23 октомври) Днес ще трябва да пазите здравето си, като драгоценно бижу. Не е изненадващо, защото през последните месеци многократно сте се разболявали. Време е да укрепите тялото си с водни процедури, слънчеви бани и разбира се, бягане сутрин. Нека всичките ви мечти се сбъднат и планираните пътувания се осъществят. СКОРПИОН ( 24 октомври - 22 Ноември ) Най-накрая ще осъзнаете, че на улицата е лято! Може да се отпуснете, да плувате и да се срещате с приятели. Но внимавайте, да не забравите за основната си работа. Някой ги чака ваканция, а други много работа. Не харчете пари за глупости, скоро ще ви трябват за големи покупки. Възможна е среща с бивш любим.   СТРЕЛЕЦ ( 23 Ноември - 21 Декември ) Не пречи да се заемете с духовни практики, за да се издигнете над себе си и подчертаете своята индивидуалност. Страстите в любовните взаимоотношения ще отшумят, но това е за добро. В противен случай определено ще \"прегреете\" един към друг и никога няма да постигнете хармония в съюза. Материалното благополучие е приятно нещо, но за това трябва да помните за спестяването. КОЗИРОГ (22 Декември - 20 януари ) Не се препоръчва да преследвате чудеса и вярвате в магии. Вече сте пораснали, не сте ли забелязали? Едно пътуване, ще ви донесе нови запознанства, впечатления и емоции. Само не забравяйте да фиксирате всички приятни моменти на камерата. Новини от роднини, леко ще развалят вашето настроение.  ВОДОЛЕЙ ( 21 януари -  19  февруари ) Очаква ви истинско щастие, но не се опитвайте да го задържите в живота си на всяка цена. Възможно е среща с дългогодишен познат, да ви повлияе необикновено много. Разговори, емоции, изненади ... Дръжте се в ръце. Във финансовата сфера, трябва да оставите нещата на случайността. Не се опитвайте да променяте ситуацията, ако обстоятелствата не са във ваша полза.   РИБИ ( 20 февруари - 20 март ) Днес, може да се случи нещо, което да обърне живота ви. Това може да е свързано с кариерата, романтично пътуване или раздяла с приятел. Така или иначе вие ​​сами нищо не може да промените. Активност ще ви трябва в битовата сфера. Бъдете внимателни, когато боравите с техника или уреждате дългогодишен конфликти.", "date": "2019.06.01", "title": "Дневен хороскоп 1 юни"}
{"url": "http://www.classa.bg/%D1%81%D0%B2%D1%8F%D1%82/item/396206-%D1%82%D1%80%D1%8A%D0%BC%D0%BF-%D0%B8-%D1%81%D0%B8%D0%B5-%D0%BA%D0%B0%D0%BA-%D0%B4%D0%B5%D1%81%D0%BD%D0%B8%D1%82%D0%B5-%D0%BF%D0%BE%D0%BF%D1%83%D0%BB%D0%B8%D1%81%D1%82%D0%B8-%D1%80%D1%83%D1%88%D0%B0%D1%82-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0", "text": "Професор Луц Бекер, декан на висшето училище Fresenius в Кьолн, зададе наскоро важен въпрос във Facebook: „Никой ли наистина не забелязва, че фигури като Тръмп, Джонсън, Щрахе & Сие представляват най-чистата отрова за икономиката?\" Има нещо в това. В   Гунар Зон, икономист по образование и икономически блогър, критикува решението на Google да се включи в търговската война на Тръмп срещу Китай и да отреже китайския концерн Huawei от използването на операционната система Android.    Йенс-Уве Майер обаче отива още по-далече в своята колонка в германското икономическо списание  изпълнената с националистически идеи имиграционна и търговска политика на Доналд Тръмп вреди на икономиката, казва той.  „Много от успешните стартъпи в Силициевата долина са основани или построени от имигранти през последните години. САЩ се сблъскват с хроничния недостиг на квалифицирани предприемачи, които, както пише Washington Post, се решава частично от квалифицирания пазар на имигрантите.  Американският президент унищожава този важен фактор за икономическия просперитет на страната. Без китайците и без Huawei новите технологични теми като 5G няма да проработят, пише Майер. Силициевата долина, иновативната движеща сила на цифровизацията, може да бъде големият губещ, ако Тръмп продължи в същия дух, добавя Майер.  „С политиката си американският президент ще уреди добрия имидж на САЩ. Бавно. САЩ все още са най-желаната дестинация за имигрантите от целия свят. Но както вече  , технологичните експерти в частност считат, че идва краят на лидерството на Америка – като пътеводна светлина за най-добрите изобретатели в света“.  „В момента всичко показва, че Азия - преди всичко Южна Корея и Китай, ще заемат значително място в технологичните области на бъдещето. Може би след двадесет години ще има музей в Силициевата долина, изобразяващ предишното величие на региона. Преди най-ярките умове на света да се уплашат, преди Долината да изпадне в технологична изостаналост ... Някои казват, че Доналд Тръмп е просто едно лаещо куче, което не хапе. Той не мислел сериозно за това, просто искал да залага. За съжаление, това е опасна игра с бъдещето на Силициевата долина, пояснява авторът.", "date": "2019.06.01", "title": "Тръмп и Сие: Как десните популисти рушат икономиката"}
{"url": "http://www.classa.bg/%D1%81%D0%B2%D1%8F%D1%82/item/396207-%D0%BA%D0%BE%D0%B8-%D1%81%D0%B0-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0", "text": "УЕФА обяви, че промените на футболните правила, приети на 2 март в шотландския град Абърдийн от Международния съвет на футболната асоциация (IFAB) – законодателя на футбола, встъпват в сила от 25 юни.    Ето кои са седемте корекции: 1. На играчите от атакуващия отбор се забранява да се вклиняват в стената на отбраняващия се отбор при изпълнение на наказателен удар. Допустимото разстояние е на метър от стената. Но на атакуващите се разрешава да построят своя стена – между топката и стената на противника, така че да затруднят максимално видимостта за вратаря. От IFAB смятат, че въвеждането на това правило ще намали бавенето на играта (сега често изпълнението на наказателен удар отнема 2-3, че и 4 минути заради бутаницата между играчите и споровете със съдията).     2. Играчите ще бъдат наказвани за непреднамерена (случайна) игра с ръка в атака, ако тя е довела до голов момент или гол. Докосването на топката с ръка в собственото наказателно поле ще бъде отсъждано от съдията както досега. 3. В някои ситуации, когато топката се удари в съдията, ще бъде отсъждана „спорна топка“. Досега играта в такива случаи не се спираше. Дори ако от докосването на съдията възникваха голови ситуации или направо се вкарваха голове. Например: Миналата седмица в мач от 4-та дивизия на Холандия между „Харкемасе Бойс“ и „Хук“ (4:2), съдията не просто докосна топката, ами вкара гол и после сам си го зачете. 4. Продължава борбата с протакането на времето. Вече смененият играч ще трябва да напуска терена през най-близката странична линия, а не да го прекоси целия, за да стигне до резервната си скамейка. Досега към края на мача, когато резултатът беше в тяхна полза и на косъм от изравняване, треньорите често прибягваха до смяна на играч от противоположната страна именно с цел да протакат играта. По замисъла на IFAB поправката ще доведе до съществена икономия на време, като съкрати до минимум прегръдките с всеки срещнат съотборник и други подобни номера. 5. Пак с цел ускоряване на играта се въвежда и новото правило за изпълнение на удар от вратата: топката ще може да се вкара в игра веднага, а не да се подава задължително извън границата на наказателното поле. Тази промяна ще зарадва онези отбори, които предпочитат да организират атаките си от своята врата с къс пас. 6. Жълти и червени картони вече ще се показват и на треньорите. Слага се край на практиката съдията с вербални подканяния и жестове да настоява треньорът да напусне скамейката и да седне сред зрителите. Правилото цели подобряване на поведението на треньорите и техния щаб, които понякога си позволяват твърде много. 7. Промените засягат и дузпите. От 25 юни преди изпълнение на 11-метров наказателен удар вратарите ще могат да стоят на голлинията само с един крак, а не както досега – и с двата. А ето какви предложения още обсъждаха в IFAB, но не бяха приети засега: 1. Намаляване на продължителността на срещите от 90 на 60 мин. (две полувремена по половин час чисто игрово време) 2. Отсъждане на дузпа, когато вратарят хваща с ръце топката, подадена му от съотборник. Сега се наказва със свободен удар. 3. Зачитане на гол, когато играч (не вратар) избива топката с ръка от голлинията. 4. Подновяване на играта с удар от вратата, ако преди това вратарят е опазил мрежата си след изпълнение на дузпа. Целта: футболистите да не юрват в наказателното поле с нанасянето на 11-метровия удар. По всичко изглежда, че това правило ще бъде въведено през лятото експериментално само в непрофесионалните лиги. 5. Нов формат на серията дузпи след равен резултат от мача, когато това е предвидено в даден турнир. Замислят се да въведат правилото дузпите да се изпълняват от отборите не поред, а както при тениса в тайбрека, по системата ABBA, в която отборите ще бият дузпи по реда AB BA AB BA AB. Според специалистите класическата схема АВАВАВ дава психологическо предимство на отбора, който изпълнява пръв (отбор А), докато играчите от отбор В се намират под натиск при изпълнение на всеки свой удар. Отново подчертавам, тези правила влизат в сила от 25 юни, ето защо предстоящите в Европа финални срещи ще се проведат по старите правила. Имам предвид финалът за Шампионска лига между Тотнъм и Ливърпул утре в Мадрид, финалите от Лига на нациите в Португалия (5—9 юни) и срещите от 3 и 4 кръг на квалификациите за Евро-2020.", "date": "2019.06.01", "title": "Кои са новите правила във футбола?"}
{"url": "http://www.classa.bg/%D1%81%D0%B2%D1%8F%D1%82/item/396208-%D0%B4%D0%B0-%D1%80%D0%B0%D0%B7%D1%88%D0%B8%D1%84%D1%80%D0%BE%D0%B2%D0%B0%D0%BC%D0%B5-%D1%80%D0%BE%D0%B1%D1%8A%D1%80%D1%82-%D0%BC%D1%8A%D0%BB%D1%8A%D1%80-%D0%BD%D0%B0%D0%BA%D1%80%D0%B0%D1%82%D0%BA%D0%BE-%D0%BD%D1%8F%D0%BC%D0%B0-%D0%BE%D0%BD%D0%B5%D0%B2%D0%B8%D0%BD%D1%8F%D0%B2%D0%B0%D0%BD%D0%B5", "text": "След две години на яростни спекулации специалният прокурор Робърт Мълър най-накрая заговори публично за разследването си за руска намеса в изборите през 2016 г. Изявлението му от сряда бе добре обмислено и умерено, той говореше без емоции, почти като робот. Ако за момент сте се разсеяли (кой би могъл да ви обвини), възможно е да сте пропуснали смисъла на посланията, закодиран в предпазливия език на Мълър. Но ако сте слушали внимателно – и това, което каза, и това, което не каза – изявлението му изясни доста неща. По-долу представяме ключовите моменти от изказването на Мълър. Преведени. След като даде кратък отчет за работата си като специален прокурор в рамките на мандата, предоставен му от бившия главен прокурор Род Розенстайн, Мълър заяви, че екипът му „официално затваря службата на специалния прокурор“, че той напуска Министерството на правосъдието и че „като оставим настрана тези няколко изречения, важното е, че написаното говори само по себе си“.  Приключих с този политически цирк. За да разберете какво съм открил, прочетете доклада. Моля, не ме карайте да свидетелствам. Мълър внимателно подчерта, че ако екипът му „е бил уверен, че президентът със сигурност не е извършил престъпление, е щял да го каже“.  Доста е възможно президентът да е извършил престъпление. Освен това Мълър подчерта, че „съгласно дългогодишната политика на министерството срещу действащ президент не може да се повдига обвинение във федерално престъпление. Това е противоконституционно. Следователно, повдигането на обвинение срещу президента за извършено престъпление за нас не бе вариант, който можехме да обмисляме“, добави той.      Не става дума за липса на доказателства и със сигурност не става дума за „оневиняване“, както твърди Тръмп. Не можехме да повдигнем обвинение, защото не ни бе позволено. Въпреки това подробно обяснихме на Конгреса многото начини, по които е възможно президентът да е възпрепятствал правосъдието. Мълър отбеляза, че политиката на департамента „изрично позволява разследване на действащ президент, тъй като е важно доказателствата да бъдат събрани, докато хората си спомнят ясно случилото се и документите са налице“.  Президентите не остават на власт завинаги. Кой знае как може да послужи тази информация на прокурорите след една-две години? Той каза, че „конституцията изисква процедура, различна от общия наказателен процес, за официално повдигане на обвинение за извършено престъпление срещу действащ президент“.  Нарича се процедура за импийчмънт. По въпроса с възпрепятстването на правосъдието Мълър каза още: „Когато разследваният пречи на разследването или лъже разследващите, това е сериозен удар по усилията на правителството да установи истината и да потърси отговорност от нарушителите“.  Забелязахте ли, че казах „когато“, а не „ако“? Имало е възпрепятстване; хитрувам и не искам да кажа кого подозирам във въпрепятстване. Мълър призна, че когато е дошло време за представяне на доклада, той и главният прокурор Уилям Бар са имали разногласия как точно да стане това. Въпреки това, изтъкна Мълър, „аз със сигурност не поставям под въпрос добросъвестността на главния прокурор при вземането на това решение“.  Бар взе лошо решение, но няма директно да критикувам неговото първоначално резюме, което създаде погрешна представа за доклада, защото той направи обществено достояние голяма част от доклада. Що се отнася до бъдещия развой на събитията, Мълър отправи послание към Конгреса: „Сега се надявам и очаквам това да е единственият път, когато ще говоря пред вас по този начин. Сам взимам това решение. Никой не ми е казвал дали мога, или трябва да свидетелствам, или още да говоря по този въпрос. Имаше обсъждане на евентуално изслушване в Конгреса. Каквото и да е свидетелстване на хора от службата няма да разкрие повече от доклада ни. Той съдържа нашите разкрития и анализи, както и причините за решенията, които сме взели. Внимателно подбирахме думите и написаното говори само. Докладът – това са моите свидетелски показания. Няма да предоставям пред Конгреса информация, различна от тази, която е вече обществено достояние“.  Добре, де, хора, сега ви умолявам: Моля, много ви моля – не ме карайте да свидетелствам! Наистина не искам да рискувам да бъда въвлечен в боричканията в Конгреса и случайно да опетня репутацията си на човек, стоящ над политическите игри, като отговоря честно на въпросите. Макар че аз самият очаквам всички честно да отговарят на моите въпроси и стоя тук, правейки изявление, в което се съдържа доста сериозен намек, че Конгресът трябва да започне изслушвания за импийчмънт. Не дай боже, аз, като най-голям експерт по съмнителните деяния на президента, с придобитите с парите на данъкоплатците познания, да навредя на имиджа си, изразявайки откровено мнение за тези деяния, дори залогът да е бъдещето на републиката. Ако не се съобразите с тази молба и ми пратите призовка, очаквайте да избягвам всички трудни въпроси, като ви препращам към доклада ми, който, между другото, трябва да прочетете. И то внимателно. Мълър благодари на всички, „които са помогнали за провеждането на честно и независимо разследване. Работилите близо две години в службата на специалния прокурор, са хора с изключителна почтеност и нравствени качества“.  Това не беше „лов на вещици“ и противно на твърденията на президента, екипът ми не бе групичка „гневни демократи“. Мълър приключи изявлението си, като подчерта, че „централното твърдение в доклада ни е, че е имало многобройни и систематични опити за намеса в нашите избори. И това твърдение заслужава вниманието на всеки американец“.  Това се отнася за теб, Доналд Тръмп. Време е да демонстрираш малко патриотизъм и да защитиш американската демокрация.", "date": "2019.06.01", "title": "Да разшифроваме Робърт Мълър. Накратко: няма оневиняване"}
{"url": "http://www.classa.bg/%D1%81%D0%B2%D1%8F%D1%82/item/396209-%D1%82%D1%80%D1%8A%D0%BC%D0%BF-%D0%BD%D0%B0%D0%BB%D0%BE%D0%B6%D0%B8-5-%D0%BC%D0%B8%D1%82%D0%BE-%D0%B2%D1%8A%D1%80%D1%85%D1%83-%D0%B2%D1%81%D0%B8%D1%87%D0%BA%D0%B8-%D1%81%D1%82%D0%BE%D0%BA%D0%B8-%D0%BE%D1%82-%D0%BC%D0%B5%D0%BA%D1%81%D0%B8%D0%BA%D0%BE", "text": "Доналд Тръмп наложи 5% мито върху всички стоки от Мексико, съобщи БНТ. В туита на американския президент се казва, че митата ще се увеличават поетапно, докато не се реши проблемът с нелегалната имиграция.     Митата влизат в сила от 10 юни. Посланието на Тръмп продължава с обяснение на схемата, по която ще бъдат вдигани тарифите за мексикански стоки. От 1 юли те вече ще са 10%, и със стъпка от 5% до октомври ще се увеличат с 25%. Според американския държавен глава Мексико има много силен закон за имиграцията и ако има желание, страната би могла да спре мигрантския поток. Представител на Мексико определи митата като \"бедствие\" и заяви, че страната му трябва да отговори незабавно.", "date": "2019.06.01", "title": "Тръмп наложи 5% мито върху всички стоки от Мексико"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/396201-%D0%B3%D0%BB%D0%BE%D1%80%D0%B8%D1%8F-%D0%B2%D0%BB%D0%B5%D0%B7%D0%B5-%D0%B2-%D0%BC%D0%B0%D0%BD%D0%B0%D1%81%D1%82%D0%B8%D1%80", "text": "Примата на родния поп фолк Глория направи нещо, което никой неин фен не би предположил, че някога ще се случи. Атрактивната певица, която не спира да вълнува публиката, преобърна живота си, влизайки в... манастир. Глория се реши на едно от най-неочакваните решения в живота си по време на почивката си на гръцкия остров \"Тасос\". Там тя посети една от най-красивите гръцки светини - обителта \"Свети Архангел Михаил\". И явно святата атмосфера е повлияла много на изпълнителката, пише  .     Малко след като излезе от манастира, Глория го определи като \"вълшебно място на Зеления остров\", както наричат Тасос. Любовта на Глория към Гърция е всеизвестна. Припомняме, че миналото лято тя засне видеоклиповете на \"Добре дошла, скитнице\" и \"Не те давам\" именно в страната на узото.     Воаяжите на певицата обаче, съвсем не спират дотук. Само преди месец тя и дъщеря й Симона Загорова бяха на екскурзия в Египет, където се снимаха пред прочутите пирамиди в Гиза. По-рано тази година пък, Глория пътува и до още едно екзотично място - Малдивите.    ", "date": "2019.06.01", "title": "Глория влезе в манастир"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/396202-%D0%BC%D0%B5%D0%BB%D0%B0%D0%BD%D0%B8%D1%8F-%D0%BF%D0%BB%D0%B5%D0%BD%D0%B8-%D1%8F%D0%BF%D0%BE%D0%BD%D1%81%D0%BA%D0%B8%D1%8F-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80", "text": "Преди няколко дни президентът на САЩ Доналд Тръмп и очарователната му съпруга Мелания пристигнаха на официално посещение в Япония. И докато политолозите активно обсъждаха срещите на американския държавен глава, вниманието на всички модни експерти за пореден път бе приковано към ослепителната му половинка.    За броени дни първата дама на САЩ успя да смени няколко изискани тоалета, с които за пореден път доказа, че може да претендира за прозвището   икона. Благодарение на идеалните си форми 49-годишната словенка може да си позволи да облече всичко, без да се притеснява как ще изглежда. За пристигането си в Токио съпругата на Доналд Тръмп избра оригинална   със снимков принт на Calvin Klein.       При посещението си на Музея на цифровото изкуство пък се появи с изключително стилен   с коланче.       Най-голямо внимание обаче привлече  ,  която госпожа Тръмп облече на официалната вечеря, която се състоя във втория ден от посещението на президентската двойка.       Паметливи припомнят, че точно такъв тоалет, само че в син цвят, веднъж бе облякла Меган Маркъл, преди да стане съпруга на принц Хари.       За аудиенцията при японския император Нарухито първата дама на Съединените щати заложи на уникален тоалет на Carolina Herrera.     Белоснежната рокля с цветна бродерия подхождаше идеално на мероприятието.     Уникална двойна красота!        А за банкета при императора се появи в разкошна вечерна рокля със сребърни акценти. Това май е първият път, в който Мелания демонстрира подобен стил!     Съпругата на американския президент все едно бе излязла от някаква приказка.        На тръгване от Япония тя отново накара всички да говорят за дрехите й. Госпожа Тръмп се качи в самолета в оранжево-бял шлифер, съчетан с яркожълти обувки.     Най-интересното бе, че вратовръзката на съпруга й бе в тон с връхната й дреха.        Въпреки факта, че отново се намериха хора, които да разкритикуват тоалетите й, смело можем да кажем, че всичко, което Мелания облече по време на визитата си в Страната на изгряващото слънце, бе зашеметяващо. Със сигурност заради нея в Япония още дълго време ще говорят за това посещение!", "date": "2019.06.01", "title": "Мелания плени японския император"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/396203-10-%D0%B7%D0%B0%D0%BA%D0%BE%D0%BD%D0%B0-%D0%BD%D0%B0-%D0%BA%D0%B0%D1%80%D0%BC%D0%B0%D1%82%D0%B0", "text": "В превод от санскрит думата \"карма\" означава действие. Създаваме я, когато си взаимодействаме с околната среда.    Законите на кармата управляват всичко, което се случва в нашия свят. Трябва да ги познаваме много добре, за да можем да живеем в хармония със себе си и околните, да реализираме своя потенциал и да постигаме успехи. Те ни помагат да преминаваме през живота не слепешката, а да вървим право към целта.  Човек не може да избяга от последиците от своите действия, но ще страда само когато сам създаде необходимите условия за това. Кармата може да бъде или лоша, или добра. Всичко зависи от нашите мисли, чувства, емоции и постъпки. Днес ще ви разкажем малко повече за това към кои 10 закона на кармата е добре да се придържате, за да промените живота си към по-добро. Именно те формират човешката съдба.  Кармата е еквивалентна на закона на Нютон, че всяко действие си има противодействие.  Когато мислим, говорим или действаме, ние инициираме сила, която ще реагира по съответния начин. Тази връщаща се сила може да бъде модифицирана, променена или преустановена, но повечето хора не успяват да се избавят от действието й. Този закон за причината и следствието съществува не като наказание, а изцяло в името на образованието или обучението. Законът за причината и следствието е много прост. Трябва да помните, че получавате това, което давате. Ако сте изпълнени с радост и спокойствие, споделете чувствата си с околните. Позитивите веднага ще се върнат при вас! Създаване  Не чакайте нещо добро да се случи в живота ви. Опитайте се да го създавате ден след ден. Така ще забележите, че сте започнали да привличате положителни неща и събития. Приемане Хубавите събития в живота ви могат да лесно да бъдат заменени с лоши. Ако искате първите да бъдат повече, трябва само да следвате един прост принцип. Приемайте с благодарност всички житейски уроци, които ви изпраща провидението. Тяхната задача е да ви научат на нещо важно. Не се спирайте на лошото, а мислете за доброто.  Растеж  Допускате огромна грешка, когато се опитвате да контролирате хората около вас и да променяте света, който ви заобикаля. Запомнете нещо много важно: можете да промените само себе си! Само вие решавате какво да пуснете в душата и сърцето си. Изберете пътя на прогреса и се опитайте да не се отклонявате от него. Всеки ден се стремете да станете по-добри от вчера. Променяйте в себе си това, което искате да промените. Отговорност  Вие сте отговорни за всичко, което се случва в живота ви. Няма нужда да обвинявате света и хората около вас, когато нещо се обърка. Ако ви се случват лоши неща, не бива да губите време в търсене на виновници. Вие сам сте привлекли тези събития. Контролирайте живота си, вместо да прехвърляте отговорността върху другите. Само по този начин ще постигнете това, за което мечтаете! Свързаност В нашия свят всичко е свързано. Законът на кармата казва, че незначителни неща не съществуват. Трябва да завършвате всичко, с което се захващате. Трябва да отдавате значение на всяка минута, час, ден и година. Всички те влияят на това, което ще се случи с вас в бъдеще. Концентрация  Способността да се съсредоточите върху едно нещо е най-краткият път към духовната хармония. Всеки път, когато опитвате да се справите наведнъж с куп задачи, изпитвате безпокойство. Научете се да се фокусирате върху едно нещо и  животът ви ще бъде много по-прост и приятен. Тук и сега  Когато отчаяно сте се вкопчили в миналото, се лишавате от настояще и бъдеще. Оставете навика да съжалявате за това, което някога сте правили или не сте направили, зад гърба си. Кажете си, че миналото вече го няма и  тръгнете смело напред. Само тогава ще поемете по пътя на личностното израстване! Уроците на живота Ако не можете да се поучите от грешките си, неизбежно ги повтаряте отново и отново. Когато взимате важни решения, не се притеснявайте да се доверявате на опита си. Той ще ви подскаже до какво ще доведе избора ви.  Търпение и награда Не се стремете да получите всичко наведнъж. Успехът и просперитетът идват само при тези, които могат да чакат. Не се съмнявайте, че когато подходящото време настъпи, заслужената награда ще ви намери.", "date": "2019.06.01", "title": "10 закона на кармата"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/396204-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B7%D0%B0-%D0%B6%D0%B5%D0%BD%D1%81%D0%BA%D0%B8%D1%8F-%D0%BE%D1%80%D0%B3%D0%B0%D0%B7%D1%8A%D0%BC", "text": "Проучване, публикувано в Журнала за сексуална медицина (The Journal of Sexual Medicine), в което са се включили 1 700 участници, доказа, че 46% от мъжката аудитория мислят, че жените им достигат до оргазъм по-често отколкото всъщност самите дами твърдят, че го правят.    В изследването са се включили току що оженени двойки, от които всеки партньор е отговорил на 2 въпроса: „Колко често достигате до оргазъм?“ и „Колко често вашият/ата съпруг/а достига до оргазъм?“.  Резултатите показват, че 87% от съпрузите и 49% от съпругите твърдят, че редовно изпитват оргазъм. 43% от женените мъже имат грешна представа за това колко често техните съпруги достигат до сюблимния момент. От тях, 17% са съобщили по-малка от реалната цифра, а 26% са надценили своите партньорки.     Според екипа учени от САЩ, причината за този висок процент е погрешната интерпретация на мъжете затова как изглежда оргазмът при жените. Повечето съпрузи разчитат като оргазъм по-учестеното дишане, пъшкане и викане, което според техните съпруги не винаги означава, че са достигнали до кулминацията. Освен това, жените често симулират оргазъм, водени от различни мотиви, като главните са: не искат да наранят чувствата на партньора си/да предизвикат скандал/проблем при липсата на оргазъм, искат да бъдат харесани от половинката си или искат половия акт да приключи по-бързо. Проучването доказва още, че жените имат по-точна преценка от своите съпрузи, като разликата в процентите учените отдават на това, че мъжкият оргазъм завършва с еякулация, което прави разчитането му по-лесно и видно. Статистиката показва, че едва 14% от нежния пол не може да каже със сигурност кога партньора им е получил оргазъм, като 6% от тях са подценили, а 8% надценили половинките си. заключение, учените насърчават двойките по-често да коментират тази тема и да търсят начини да си доставят взаимно повече удоволствие, за да може в дългосрочен план да запазят сексуалния си живот и либидо по-високи.", "date": "2019.06.01", "title": "Изследване за женския оргазъм"}
