{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376409-%D0%BA%D0%BE%D0%BB%D0%B5%D0%B4%D0%BD%D0%B8-%D0%B1%D0%BE%D0%BD%D1%83%D1%81%D0%B8-%D0%B8-%D0%B7%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8%D1%82%D0%B5", "text": "Магистратите ще получат по около половин заплата коледен бонус. Това се разбра от думите на Боян Магдалинчев, представляващ Висшия съдебен съвет. Парите идвали от икономии от напуснали служители и от болнични и така се стигнало до бонус от 43.7% от съответната заплата. Според Магдалинчев докладът на Европейската комисия от ноември е показал, напредък в работата на съдебната система спрямо ситуацията през януари и това показвало, че вероятно е време наблюдението от страна на Брюксел да бъде преустановено. И през следващата година ще трябва да се търси решение на битовите проблеми на няколко съдилища, обясни Магдалинчев. Очаква се след ремонт на сградата до Римската стена в София да приеме Административен съд София-град и Административен съд София-област. Обясни, че най-добрият вариант е да се построи нова съдебна палата, което можело да стане и ако се съберат всички пари, платени за наеми през последните десет години. Във Варна също имало голям проблем с помещенията, с които разполагат съдилищата и се очаква бившата сграда на голяма болница да поеме по-голямата част от съдиите.", "date": "2017.12.17", "title": "Коледни бонуси и за магистратите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376411-%D1%82%D0%B0%D0%B7%D0%B8-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B0-%D0%B2%D0%B0%D1%80%D0%BD%D0%B5%D0%BD%D0%BA%D0%B0-%D1%89%D0%B5-%D0%B2%D0%B8-%D1%81%D1%80%D0%B0%D0%B7%D0%B8-%D1%81%D1%8A%D1%81", "text": "Истински празник за запалените модни почитателки са смяната на сезоните. А кога да заблестим и да бъдем съвършени, ако не на предстоящите празници? Новият сезон есен/зима 2017-18 ни е подготвил много изненади и няма ни остави и за секунда да скучаем при избора на нови тоалети за нашия гардероб. Лукс, блясък, изящество и мощни дози колорит завладяват модните подиуми през студения сезон.    Сребристото ще бъде една от топ цветовите тенденции за сезона, а нотка на разгорещеност добавят всички актуални нюанси на червеното. Кадифето присъства по ревютата на най-големи дизайнери в света на модата, така че то остава също водещо за мода есен-зима 2017-2018.      Вярваме, че всяко момиче би добавило точно онзи фин нюанс, които би заел ролята на перфектния завършек на тоалета. Все пак мислим да се въртим около няколко ключови за този сезон думи – кадифе, сребърни обувки, блейзър, оувърсайз пуловер, елегантна пола...Позволено ни е да блестим колкото си пожелаем. Като истинска, коледна звезда. Тук влиза в сила целият блясък, който сме пазили през годината – диско рокли, пайети, ярки аксесоари. И не забравяйте – дори най-изпипаният до съвършенство аутфит не би заменил погледите на любимите ви хора.    За това какви тенденции ни е подготвила модата за новата година и на какво си струва да обръщаме внимание ще ни разкаже Атина Иванова. Тя е млада, амбициозна, провокиращо интелигентна и има собствена модна марка. Синеоката красавица е от онези вълшебници, които разказват приказки чрез едно капризно изкуство като модата. Тя оцветява живота й ненадейно, но предпоставките за това съществуват още в детството й. Вижте какво ни разказа Атина за най-новите тенденции в света на модата:         - Казвам се Атина Иванова. Родена съм в град Варна. На кратко за мен ще кажа, че съм изключително позитивен и енергичен човек, падам си и голям оптимист. Имам собствена модна марка- \" GODDESS ATINA\".       - От ранни детски години се интересувам и вълнувам от мода. Тя е моето вдъхновение за начинът ми на обличане и мислене. За мен тя не е нещо посредствено, а начин на изразяване на характера и изкуството, което всеки човек притежава малко или много. С течение на времето осъзнах, че именно това изкуство ми носи радост и хармония в живота. Повратния момент, в който реших да се занимавам с мода беше, когато след две години учене за юрист, осъзнах, че това не е за мен и не ми носи същата душевна радост, която ми носи модата.      - Не ! За мен категоризно красотата не е най- важното нещо от човешката същност. Да, тя играе важна роля в социалните среди, както и за самочувствието на човек, но не е достатъчна, за да се чувстваш пълноценно. Според мен, за да бъде един човек завършена личност трябва да бъде в хармония с вътрешното си и външно аз. Перфектния външен вид в комбинация с личностни качества и душевно спокойствие и разум , създават една завършена личност.     - За тази зима най-модерният цвят са всички нюанси на огненото червено. Ако искате да привлечете вниманието в мрачните есенни дни на 2017- червеното е един прекрасен вариант. Другия модерен цвят за тази зима, както беше и предната, това е цвят \"марсала \", като тук не забравяме да добавим и неговия по-тъмен вариант \"портвайн \". Следва бледо розовото .      Един от цветовете , които не биха омръзнали никога. Бежово, оранжево, цвят горчица също присъстват сред най-модерните цветове през този сезон. Нека не забравяме и за неутрално сивото, синьото в нюанс \"марина\" и най - модерният за 2017 година - цвета на тъмния смърч. Той се използва в колекциите на много световни дизайнери.         - Предпочитаните материи са вълна, памучно италианско кадифе, копринен плюш, сурова вълна. При материите задължително трябва да отбележа водещото присъствие на денима и по-конкретно на комбинацията от дънково яке и дънки, която до скоро се възприемаше като демоде. Модерни ще бъдат също прозрачните материи и кожата. Принтовете по дрехите ще бъдат много разнообразни. Най-модерни сред са животинските принтове, бродериите, тематични рисунки вдъхновени от Космоса и анимационни герои. Няма как да не спомена флоралните принтове, карето и ресните.         - За коледните и новогодишни празници препоръчвам топло, цветно облекло, изразяващо човешкото и семейно въодушевление от зимните празници.         - Аз мисля, че цвета дори не е от толкова голяма значение. За мен всеки човек е индивидуален и най-важно е дрехата, с която си облечен, да те кара да се чувстваш специален.      - Аз лично си представям най -красивата рокля дълга до земята, от сребрист или златист тюл, леко прозрачна, за да изразява женствеността на всяка дама, с обшити орнаменти в бароков стил или с фин златен или сребрист прашец по края. С подобна рокля, няма да има нужда от силен грим или специална прическа, дрехата ще е достатъчно силен акцент.  ", "date": "2017.12.17", "title": "Тази сексапилна варненка ще ви срази със..."}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/376404-%D1%89%D0%B5-%D1%80%D0%B0%D1%81%D1%82%D0%B0%D1%82-%D0%BB%D0%B8-%D0%BB%D0%B8%D1%85%D0%B2%D0%B8%D1%82%D0%B5-%D0%BF%D0%BE-%D0%BA%D1%80%D0%B5%D0%B4%D0%B8%D1%82%D0%B8%D1%82%D0%B5", "text": "Лихвите по кредитите ще започнат да растат през 2019 година, но това ще бъде плавен и добре управляван процес. Тази позиция изрази управителят на БНБ Димитър Радев, пише \"Стандарт\". Той посочи, че депозитите в банките вече надхвърлят 71 милиарда лева, а общият размер на кредитите е вече 53 милиарда лева. Димитър Радев не се ангажира със становище дали през следващата годината България ще влезе в чакалнята на еврозоната, но поясни, че до официалното влизане във валутния съюз левът ще остане фиксиран към еврото.      „През 2018 г. няма да има резки движения в равнището на лихвите. Това, което обаче веднага трябва да се каже, е, че централните банки навлизат в период на нормализиране на паричната политика. Едно от нещата, които са свързани с това нормализиране на паричната политика, е увеличаването на лихвите. Това, обаче, ще започне през 2019 г. и ще бъде един много плавен и добре управляван процес\", посочи Радев. На въпрос дали сега е времето за взимане на кредит, той беше лаконичен:    „Който взима кредит, смята, че е най-доброто за него\", каза той. „Когато говорим за лихвените равнища, аз имам предвид лихвените равнища, както по депозит, така и по кредити. Без резки движения 2018 г., плавно покачване, което ще започне не по-рано от 2019 г.\", допълни той. По повод актуалната тема за биткойните, той ги определи като стока, с която се спекулира, а не пари. „Това, което трябва да се каже, е, че един ден банките може да издават дигитални пари.    Това ще бъдат истински пари, само че в дигитална форма. Единственото общо между тези дигитални пари, които ще бъдат издавани от централните банки, и биткойна, е технологията, която е авангардна. Няма никаква друга прилика, така че биткойнът не може да замени парите\", каза още Димитър Радев.", "date": "2017.12.17", "title": "Ще растат ли лихвите по кредитите!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376407-%D1%83%D0%BA%D1%80%D0%B0%D0%B9%D0%BD%D0%B0-%D0%B2-%D1%85%D0%B0%D0%BE%D1%81", "text": "Украйна отново е в хаос. Протестиращи блокират улици и скандират „Вън бандитите!\". Дим отново се усеща в мразовития въздух на Киев. Полицията отново се опитва да разчисти палатките на демонстрантите. Мащабите са по-малки, отколкото преди 4 г., когато протестиращите на Майдана свалиха корумпирания режим на президента Виктор Янукович. Но отново жизнеността на украинската държава е под въпрос. Катализатор на последните бунтове е Михаил Саакашвили, бивш грузински президент, който влезе в украинската политика след въстанието на Майдана, за да помогне в борбата срещу корупцията. След като бе губернатор на Одеска област, Саакашвили се обърна срещу Петро Порошенко, украинския президент, който отговори, като го лиши от украинско гражданство, докато Саакашвили бе в чужбина. (Той вече бе загубил и грузинското си гражданство.) Прекаран през граничен пост от свои привърженици, Саакашвили, който е без националност, предизвикателно се върна в страната и на 3 декември организира митинг с призиви за импийчмънт на Порошенко. Два дни след това украинските сили за сигурност дойдоха да го арестуват. Саакашвили се покатери на покрива на 8-етажно здание и събра оттам привържениците си. Когато агенти го хванаха, тълпата блокира вана им и го освободи. С белезници на едната си китка, Саакашвили поведе привържениците си към украинската Рада и поиска оставката на Порошенко. Опитът на Порошенко да демонстрира сила завърши с показ на слабостта му, както и тази на държавата, разядена от тайни сделки и корупция. Върхът на кризата е в провала на управляващия елит да изпълни основното искане на революцията от Майдана: да сложи край на олигархичната система в страната. Надеждата, че корумпираният елит на Украйна ще може сам да реформира страната и да изгради правова държава, никога не е била голяма. Но зависимостта му от западната подкрепа и съюзът на Запада с множащите се активисти на гражданското общество даваха известни основания за оптимизъм. Сега и двата фактора са отслабнали. Гражданското общество не успя да надуе политически мускули, а ЕС боледува от украинска умора. Най-важното, казва Юлия Мостовая, редактор на независимия седмичник „Зеркало недели\", е, че Америка вече няма всеобхватна политика към Украйна. Деформирана реформа Сега американската политика е фокусирана върху сигурността, позволявайки само кратко изповядване на вътрешните проблеми. Президентът Доналд Тръмп има слаб интерес към изграждането на украинската държава. (Той може и да е недоволен от помощта на Украйна за американските следователи, обвинили бившия шеф на предизборната му кампания Пол Манафорт.) Нито един висш служител не следи украинските политици. „Това е тест за украинската демокрация в отсъствието на Америка\", казва Мостовая. През последните месеци положението в Украйна се влоши. Антикорупционните активисти и опозиционните политици са под натиск. Съюзниците на Саакашвили са тормозени. Някои журналисти се страхуват за безопасността си. Изтощена от войната и с все още липсващи функциониращи институции, Украйна рискува да пропадне във феодално насилие. Сега олигарсите са оценявани не само според парите, лоялните депутати и частните си телевизионни канали, но и според числеността на въоръжените сили. Една от най-могъщите фигури е вътрешният министър и бизнес магнат Арсен Аваков. Той контролира полицията и Националната гвардия, както и един телевизионен канал. Официално Аваков е в коалиция с Порошенко, но на практика гледа на него като на съперничещ олигарх. Той иска да тласне Украйна към парламентарна република, която би дала на всеки силов играч дължимото. Боричкащите се елити в Украйна носят малка отговорност за държавата, обединявайки се само в борбата срещу гражданските активисти и независимите институции, заплашващи техния олигопол. Най-яростната битка е около Националното антикорупционно бюро (НАБУ), единствената институция с обществено доверие, която натискът от гражданското общество и привържениците на Запада помогнаха да се създаде. Обучени от американското ФБР, служителите на НАБУ започнаха да атакуват сериозни интереси в Украйна, предизвиквайки неизбежна контраатака. Битката ескалира през октомври, след като НАБУ задържа сина на Аваков във връзка с подозрения за злоупотреба с $521 000 чрез договор за доставка на раници за вътрешното министерство. Аваков го изтълкува като обявяване на война от Порошенко и изпрати гвардейци и полицаи да блокират пътища в Харков, за да предотвратят ареста на сина му. Аваков, който преди това подкрепяше НАБУ като противотежест срещу Порошенко, оттегли подкрепата си, като оголи бюрото. На 29 ноември контролираният от Порошенко офис на главния прокурор провали операция под прикритие срещу заместник-шефа на имиграционната служба, който бе подозиран, че предлага да продаде украинско гражданство на чужденци срещу $30 000. Агентката под прикритие на НАБУ връчваше „подкупа\", когато бе арестувана от хората на главния прокурор. Тя бе освободена по-късно, но операцията бе провалена. Шефът на НАБУ Артьом Ситник казва, че агенцията му няма превъзходство. „Всичко, което имаме, е честността и убеждението, че вършим правилните неща.\" И ЕС, и американското правителство публикуваха декларации със силни думи. „Тези действия, изглежда, са част от усилията за подкопаване на независими антикорупционни институции, които Съединените щати и други подкрепят\", заяви Държавният департамент. Управляващата коалиция отговори с пренебрежение, осакатявайки НАБУ с уволнението на основната ѝ политическа опора, шефа на парламентарната антикорупционна комисия. Освен това се опита да прокара закон за премахване на независимостта на НАБУ, но отстъпи пред протести на активисти от гражданското общество и пред МВФ, който финансира украинския дълг. Олигарсите са убедени, че на Америка ѝ липсва волята да подкрепи реториката си. Признанието, че Украйна е корумпирана и не функционира, би предизвикало неудобни въпроси сред американските избиратели за намесата на страната им и санкциите срещу Русия. Порошенко, чиято популярност се крепи на войната срещу Русия, определя вътрешните си опоненти като руски агенти. Неговият главен прокурор обвинява Саакашвили в опит да извърши преврат от името на Русия. Всъщност превратът се извършва в Киев, чиито управници тласкат страната си настрани от Запада. С падането на рейтинга на Порошенко се увеличава положителното отношение на украинците към Русия. Шоуто би трябвало да се харесва на Путин.", "date": "2017.12.17", "title": "Украйна в хаос"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376406-%D0%B5%D0%B2%D1%80%D0%B5%D0%B8%D1%82%D0%B5-%D0%BF%D0%BE-%D1%81%D0%B2%D0%B5%D1%82%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-%D1%85%D0%B0%D0%B3-%D1%85%D0%B0%D0%BD%D1%83%D0%BA%D0%B0-%D1%81%D0%B0%D0%BC%D0%B5%D0%B0%D1%85", "text": "Еврейските общности по целия свят започват осемдневен празник - Ханука - празникът на светлината. Празникът на светлината – Ханука е празник с исторически характер – Йерусалим и цялата древна Юдея се намирали под елинска власт. Управлявала династията на Селевкидите. На евреите било забранено да живеят по законите на Тората.      Службата в храма била забранена, а светлината от менората (ритуалния седемсвещник) – угасена и осквернена. Преданите на Тората евреи под предводителството на Йехуда Макабей се вдигнали на въстание.    Малкото на брой въстаници успели да победят многобройната войска. Когато влезли в осквернения храм, те трябвало да запалят отново светлината, но намерили една малка стомничка с осветен зехтин, който можел да гори само един ден.    Тогава станало чудото - светлината горяла в свещника цели осем дни, колкото били нужни, за да бъде приготвено ново, осветено масло. За това и до днес евреите честват героичния подвиг на освобождението от робството и разказват историята на чудото.    На Ханука, в продължение на осем дни, последователно се палят осем свещи в ритуалния свещник - ханукия, като всеки ден се увеличава броят им. Пали се една основна свещ, наречена шамаша и свещи, съответстващи на поредния ден от празника. В чест на празника във всеки еврейски дом се поставя ханукия на прозореца, а на децата се раздават подаръци и лакомства.    ", "date": "2017.12.17", "title": "Евреите по света празнуват: Хаг Ханука Самеах!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376410-%D1%84%D0%B8%D0%BB%D1%87%D0%B5%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BA%D0%BE%D1%81%D1%82%D0%BE%D0%B2-%D1%82%D0%BE%D0%B7%D0%B8-%D0%BA%D1%80%D0%B0%D0%B4%D0%B5%D1%86-%D0%BF%D1%8A%D0%BB%D0%B7%D1%8F-%D0%BF%D1%80%D0%B5%D0%B4-%D0%BC%D0%B5%D0%BD-%D0%BA%D0%B0%D1%82%D0%BE-%D1%87%D0%B5%D1%80%D0%B2%D0%B5%D0%B9,-%D0%B0-%D1%81%D0%B5%D0%B3%D0%B0-%D0%B8%D1%81%D0%BA%D0%B0-%D0%B4%D0%B5%D0%B1%D0%B0%D1%82-%D0%B4%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D0%B5%D0%B4%D0%BD%D0%BE-%D1%81-%D0%B4%D1%80%D1%83%D0%B3%D0%B0%D1%80%D1%87%D0%B5%D1%82%D0%BE-%D1%81%D0%B8-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2", "text": "Пред мен Костов неведнъж плака, че баща му щял да умре, дъщеря му щяла да пометне, жена му щяла да се разболее от тази прокуратура.      Това са последните издихания на един фалирал крадец, категоричен е бившият главен прокурор Главатарят на разбойническата приватизация Иван Костов обяви вчера по \"Дарик\", че ще покани на публичен дебат предишния президент Росен Плевнелиев и бившият главен прокурор Никола Филчев, които според него твърдяли неверни неща за неизгодни за държавата сделки. Костов стигна и по-далеч, като каза, че смята да предизвика по темата и настоящия премиер, но когато вече не заема поста.    Според него твърденията на цитираните личности нямали общо с информацията в официалните документи. По този повод БЛИЦ потърси за коментар проф. Никола Филчев.    Ето какво заяви той пред управителя на медията Ивайло Крачунов по повод думите на Костов. \"Това е краят на един крадлив лъжец. Време е Костов да влезе в затвора. Разбойническата приватизация на държавната собственост, която той извърши, отне бъдещето и надеждите на много поколения българи.    Този тъмен мангалски субект използва наивността на българите и продаде държавно имущество на стойност 30 милиарда долара за цена 3 милиарда долара. В резултат на това той и неговата банда забогатяха безумно, а българите се превърнаха в най-бедните, най-болните и най-необразованите хора в Европа. Заради него днес няма пари за заплати, пенсии, за здравеопазване и за образование\", заяви проф. Филчев На въпрос на БЛИЦ дали е готов да участва в дебат с Костов, Филчев бе категоричен:    \"Що се отнася до това, че искал някакви дискусии с мене, на които да се оправдава пред българския народ за грабежа, ще му кажа нещо, което знае: той не ми е от категорията. Костов е потенциален обвиняем и чака всеки момент да поеме към затвора, където ще изкара старините си. Заедно с другарчето си Прокопиев. И сега за да отклони общественото внимание и да увеличи значението си, той се опитва да влезе в диалог с мене, когото подслушваше!      – Там да обяснява мафиотските си далавери. А пред мен той неведнъж пълзя като червей и плака, че баща му щял да умре, дъщеря му щяла да пометне, жена му щяла да се разболее от тази прокуратура. Това са последните издихания на един фалирал крадец\".", "date": "2017.12.17", "title": "Филчев отговори на Костов : Този крадец пълзя пред мен като червей, а сега иска дебат! Да се готви за затвора заедно с другарчето си Прокопиев!"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/376408-%D1%87%D0%B0%D1%88%D0%B0-%D1%87%D0%B0%D0%B9-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0-%D0%BE%D1%82-%D0%B3%D0%BB%D0%B0%D1%83%D0%BA%D0%BE%D0%BC%D0%B0", "text": "Пиенето дори на една чаша горещ чай на ден значително намалява вероятността от развитие на глаукома, помътняване на очите, една от основните причини за пълната загуба на зрение. Както пише British Journal of Ophthalmology, екипът на д-р Ан Колман от Калифорнийския университет в Лос Анджелис (САЩ) е стигнал до това заключение след наблюдение на живота на около 10 000 медицински сестри и професионални здравни работници, участвали в националната програма за здравословно хранене (NHANES) от 2005 до 2012 г. Участниците в този проект не само редовно преминават тестове и пълни здравни изследвания, но също така споделяли какво ядат и пият, доколко добре спят, както и други подробности от ежедневието си. Някои от тях са подложени на прегледи на очните дъна и роговицата преди и след началото на наблюденията. Изучавайки тези данни, лекарите са установили, че хората, които често консумират големи количества горещ чай, но не и газирани и други студени напитки, много по-рядко страдат от глаукома, в сравнение с останалите медицински сестри. Като цяло, около 5% от медицинските сестри са получили глаукома, а вероятността за получаването ѝ е намаляла с почти три четвърти при тези, които са пиели всеки ден по една чаша черен или зелен чай. Изследователите са на мнение, че благоприятното действие на чая върху здравето на очите се дължи на факта, че напитката съдържа голямо количество антиоксиданти, които могат да забавят масовата загуба на очни клетки, в резултат на натрупване в тях на химически активни молекули. Други вещества, флавоноиди, разширяват кръвоносните съдове, осигурявайки на очите кислород и хранителни вещества, което също ги предпазва от преждевременно потъмняване на роговицата", "date": "2017.12.17", "title": "Чаша чай предпазва от глаукома"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376405-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B7%D0%B0-%D0%BB%D0%B8%D1%84%D1%82%D0%BE%D0%B2%D0%B5%D1%82%D0%B5", "text": "Лифтове в България трябва да се строят, от това България и общини, и хора само ще печелят. Но това трябва да става по такъв начин, че природата да бъде защитена и да изключва всякакво посегателство върху нея. Виждам, че правителството има амбиция да реши този въпрос. Ще изчакам решението на правителството и тогава ще изкажа мнението си. Така коментира президентът Румен Радев горещата тема относно актуализирането на концесията на ски зоната в Банско и готвената промяна в Плана за управление на Национален парк \"Пирин\". Той добави, че България трябва да се развива като туристическа дестинация. Президентът даде пример с територията на Австрия например като ски дестинация и пистите и съоръженията, с които разполага. България ще започне да се движи с бързи крачки като държавата, когато всеки от нас осъзнае, че със своята почтеност, позиция, непримиримост и действия е изключително важна, неотменна част и без него няма как това пътуване да се случи, каза още той. Според президента членството на страните от Западните Балкани в Европейския съюз няма да е лесно и няма да е скоро. Прогнозите за Черна гора отиват след 2020 година. Много е важно да не се дават празни надежди, да, има ентусиазъм, България трябва да помага, но трябва да е ясно, че членството ще става на базата на индивидуален принос, смята Радев. Президентът съобщи, че следващият Консултативен съвет по национална сигурност (КСНС) ще се проведе на 9 януари и ще бъде за ролята на България в общата политика на Европа за сигурност и отбрана. Той каза, че на съвета няма да бъде обсъждането на закупуването на нови бойни самолети. „Политически фактори се намесиха – междупартийни, лобистки. Не искам тази тема да я коментирам. Тази тема върна целия процес по модернизация на въоръжените сили поне с една година назад\", каза още Румен Радев по темата за закупуването на нови изтребители. Българските политици трябва да узреят за някои неща. Видях отношение, водещо до парализа на сигурността и бъдещето на държавата, посочи Радев. Според него решенията в отбраната се вземат хаотично и на парче. Ако може да се ревизира решението за мораториума за новите лекарства, аз няма да бързам със сезиране на КС, коментира президентът другата водеща тема. Той посъветва министър Кирил Ананиев да обърне внимание на проблемите в Министерство на здравеопазването. Относно антикорупционния закон и заявката за президентско вето, Румен Радев каза, че така както се развива този закон, е ясно, че той не предлага всеобхватни и ефективни мерки за пресичане на корупцията. Той напомни подобни остри предупреждения, отправяни и от предишни президенти. В една парламентарна република парламентът контролира правителството, а не обратното. Аз не мога да разбера ревнивост на управляващите – те и само те да назначават. Никога не съм имал за цел да назначавам в антикорупционния орган, там трябва да има баланс на властите, каза Радев и даде пример с избирането на „тримата големи\" в съдебната власт. Ако управляващите искат отговорността за този орган, нека да я носят, подчерта Румен Радев. На въпрос дали трябва да продължи да се строи АЕЦ Белене, Радев каза: на този казус трябва да се намери своевременно решение. Той добави, че се е запознал и с анализа на БАН. Енергийните мощности не се създават за ден или година, това е дълъг процес. Не може да оставим толкова милиарди на площадката, допълни още Радев. Президентът потвърди, че е поканил руския президент Владимир Путин да присъства на националния ни празник 3 март. Той се извини, тъй като изборите в Русия за президент са на 18 март 2018 г., така че ще търсим друга удобна дата, каза Радев. Посещение на президент на Руската федерация ще има в България най-вероятно след изборите на 18 март, кой ще е той, предстои да разберем. Относно Шенген и приемането на България, Радев каза, че това за него е една огромна несправедливост и чиста дискриминация. От 2011 година сме покрили всички технически критерии, след края на играта се появяват политически критерии. Ясно е, че няма да стане лесно, трябва да се борим, посочи Радев. Запитан кого би номиниран за Политик на годината, президентът каза, че всеки почтен българин е важен. Затова той номинира почтения българин. Думата на 2017 година за него е борба. Най-важната битка на Радев за 2017 г. е битката за националната сигурност", "date": "2017.12.17", "title": "Президентът за лифтовете"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376402-%E2%80%9C%D0%B4%D0%BE%D0%B1%D1%80%D0%B5-%D0%B4%D0%BE%D1%88%D0%BB%D0%B8%E2%80%9D-%D0%B7%D0%B0-%D0%BF%D0%BE%D1%80%D0%B5%D0%B4%D0%BD%D0%B0%D1%82%D0%B0-%D0%B0%D1%84%D0%B5%D1%80%D0%B0-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%BC%D0%B5-%D0%BB%D0%B8-%D1%81%D0%B5%D0%B3%D0%B0-%D0%BD%D0%B5%D1%89%D0%BE-%D1%81-%D1%80%D1%83%D1%81%D0%B8%D1%8F-%D0%B7%D0%B0-%D0%B0%D0%B5%D1%86", "text": "  В понеделник имам среща с г.-н Иванов (шефа на БЕХ), за да бъдем сигурни, че вътре наистина ще бъде заличена тази информация, която представлява търговска тайна, която утре може да ни вкара в процеси и ще го публикуваме.     Това е откъс от интервюто на шефа на БАН – академик Юлиан Ревалски пред “Дарик”.  В решението на БЕХ за разсекретяване на доклада за трябва ли ни или не АЕЦ обаче не се говори за търговски тайни, а за “съобразяване с поверителността на определена информация, касаеща дружествата от БЕХ група.”  1. Родните дружества от БЕХ няма как да засъдят БЕХ – те са му подчинени, негови дъщерни фирми са.  2. Търговска тайна и арбитражни процеси в случая може да има само между БЕХ и “Атомстройекспорт”.   Затова възниква въпросът какво тайно пак е подписала българската страна (както навремето ставаше с анексите за АЕЦ “Белене”) и в какво ново многомилиардно приключение ни вкарва родният политически елит и властта.   Още повече, че изглежда задачата на БАН не е била оценка на бъдещото развитие и перспективи на енергетиката и в частност атомната, а най-вероятно и оценка на някакъв вече парафиран или стартиращ проект.   Най-малкото защото в един прогностичен за десетилетия напред научно-изследователски доклад няма никакво място за “търговски тайни”, които са тайни на настоящето.   Такива тайни и съответно арбитражни дела за евентуалното им издаване може да има само при вече действащ търговско-инвестиционен проект или поне при подписано предварително споразумение по него.   И последно – ясно е, че елитът ще си направи каквото е решил според комисиона, за който се е договорил. Ясно е, че протестите ще се ограничат до псувни във “Фейсбук”.  Ако въобще ги има!  ", "date": "2017.12.17", "title": "“Добре дошли” за поредната афера! Подписахме ли сега нещо с Русия за АЕЦ?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376403-%D0%B4%D0%BE%D0%B1%D1%80%D1%83%D0%B4%D0%B6%D0%B0-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D1%88%D0%B8%D1%81%D1%82%D0%BE%D0%B2%D0%B8%D1%8F-%D0%B3%D0%B0%D0%B7", "text": "Добруджа гласува днес „за\" и „против\" добива на шистов газ. Притеснението на хората е, че добивът на газ за 35 години ще замърси региона и питейната вода.     Въпросът на референдума е: „Против ли сте Община Генерал Тошево чрез Общинския съвет или кмета на общината да    одобрява устройствени планове, определящи територии за проучване, добив, преработка на следните подземни богатства: нефт, природен газ, твърди горива, минни отпадъци?    ", "date": "2017.12.17", "title": "Добруджа решава за шистовия газ"}
{"url": "http://www.classa.bg/%D1%81%D0%B2%D1%8F%D1%82/item/376394-%D1%83%D0%B6%D0%B0%D1%81%D1%8F%D0%B2%D0%B0%D1%89-%D0%BF%D1%80%D0%B8%D0%B7%D1%80%D0%B0%D0%BA-%D0%B2-%D1%81%D1%82%D0%B0%D1%80%D0%BE-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE-%D0%B8%D0%BC%D0%B5%D0%BD%D0%B8%D0%B5", "text": "Охранителните камери, инсталирани да записват движенията на два булдога в къща, намираща се в Кент, Великобритания, са заснели нещо, от което всеки, който го е видял, настръхва. Собственикът на старата къща, Стивън Лий, е убеден, че е обитавана от духове, съобщава Daily Mail. Във видеото се вижда нещо странно плаващо из стаята, което се разтапя и след това изчезва. Стивън Лий не за пръв път забелязва нещо странно в къщата си: той вече е видял как някои предмети падат без видима причина и как кучетата се взират в нещо в коридора. \"От записа станахме свидетели на няколко страшни събития, особено след като сме инсталирали коледна елха, на която осветлението се включва и изключва последователно\", призна Лий. След като гледал видеоклипа \"милиард пъти\", Лий решил най-накрая, че \"вероятно е нещо свръхестествено\". Къщата е била преди това болница и е класифицирана като представляваща специален архитектурен интерес.", "date": "2017.12.17", "title": "Ужасяващ  призрак в старо британско имение"}
{"url": "http://www.classa.bg/%D1%81%D0%B2%D1%8F%D1%82/item/376395-%D0%BD%D0%BE%D1%89-%D0%B2-%D0%BC%D1%83%D0%B7%D0%B5%D1%8F", "text": "Най-големият холандски музей в Амстердам посрещна дългоочаквания си 10 милионен посетител. Както можеше да се очаква, за него бе подготвена и специална награда. Но наградата наистина се оказа голяма изненада. Рекордният посетител бе награден с една нощ в музея и то в зала със световно известни произведения на Рембранд. Късметлията - училищен учител от Холандия, не можеше да се нарадва на наградата. \"Аз спах само на два метра от прочутата картина \"Нощната стража\". Това бе магическо, все още не мога да повярвам. И нямаше охрана - или поне не я видях \", развълнуван сподели Стефан Каспър. Той не пропусна възможността да си направи няколко селфита в пустата зала на музея. Допълнително в залата той се наслади и на гурме вечеря, поднесена от готвача на ресторанта на музея, носител на звездата на Мишлен.", "date": "2017.12.17", "title": "Нощ в музея"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/376400-%D0%B0%D0%BD%D0%B4%D0%B5%D1%80%D1%81%D0%B5%D0%BD-%E2%80%93-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D1%85%D1%80%D0%B0%D0%B1%D1%8A%D1%80-%D0%B2%D0%BE%D0%B9%D0%BD%D0%B8%D0%BA", "text": "              На пръв поглед Андерсен не изглежда като голям смелчага. Например толкова се страхувал от огън, че по време на честите си пътувания винаги носел в багажа си въже, което било достатъчно здраво, че в случай на пожар писателят да го прехвърли през прозореца на хотелската си стая и така да се спаси. Неизвестно е колко пъти се е налагало Андерсен да използва тази крайна мярка. Всъщност, без да знаем, ние сме го правили вместо него. Защото с течение на годините творбите му са се превърнали в нашия авариен изход, в нашето въже за бягство в крайни случаи.             ", "date": "2017.12.17", "title": "Андерсен – последният храбър войник"}
{"url": "http://www.classa.bg/%D1%81%D0%B2%D1%8F%D1%82/item/376396-%D0%B8%D0%B7%D0%B3%D1%83%D0%B1%D0%B8%D1%85%D0%B0-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE-%D0%BE%D1%82-%D0%BC%D0%B8%D0%BB%D0%B8%D0%BE%D0%BD-%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B4%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D1%82-32-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BF%D1%80%D0%B0%D1%82%D0%BA%D0%B0%D1%82%D0%B0", "text": "Куриерската служба на UPS загуби през февруари чек на стойност 846 648 щатски долара, който канадски гражданин очакваше да получи съгласно обявеното наследство на баща му, починал през 2015 г., съобщава CBC News. Луис Паул Хърбърт разчитал на тази сума, като част от наследството, оставено от баща му на него и на двете му сестри, Лорет Тейлър и Мари Луи Марлоу. За неговата изненада, компанията, която отговаря за изпращането, UPS, просто му каза, че не може да намери пратката и като компенсация ще възстанови 32-те долара пощенски разходи. Сестра му Тейлър, изпълнителят на завещанието, изпратила парите на брат си от Джорджтаун, Канада, на около 440 километра от мястото, където живее Хърбърт. Жената казва, че банката TD Canada Trust, където са депозирани парите, я е посъветвала да изпрати чека по UPS, тъй като това е най-сигурният начин да се прехвърли тази сума. Освен това гарантира, че чекът ще бъде заменен в случай на загуба. Куриерската компания признала, че не може да проследи банковия превод след пристигането му в дистрибуторския център, разположен в Конкорд, северно от Торонто. \"Записите показват, че екипът ни е следвал протокола на UPS и е приключил изчерпателното търсене на този пакет, на за съжаление не можахме да го намерим.\" Пощенската служба възстановява на Хърбърт цената от 32 долара, за изпращане на изгубения пакет и прибавила писмо за извинение, без да помисли, че с това не е решила проблема. \"Беше пълна изненада, никога не съм мислила, че нещо подобно може да се случи\", каза Тейлър. За да се издаде нов чек, вместо изгубения, банката поискала от Тейлър, издателка на чека, да подпише споразумение за обезщетение в случай, че стане нещо незаконно, включително залог на жилището в полза на банката или три години гарантиран инвестиционен фонд, на сумата на изгубеното наследство. Според TD Canada Trust те са имали нужда от гаранция, за случая ако изгубеният чек бъде осребрен незаконно. И накрая, семейството на мъжа потвърди, че след 10-месечна борба с банката и куриерската компания, парите ще бъдат освободени и може да бъдат получени. В пресата, Хърбърт казва, че кредитните му карти са празни и той отчаяно се нуждае от парите. \"Когато ги получа, ще се пенсионирам\", казва мъжът.", "date": "2017.12.17", "title": "Изгубиха наследство от милион и предлагат да възстановят 32 долара за пратката"}
{"url": "http://www.classa.bg/%D1%81%D0%B2%D1%8F%D1%82/item/376397-%D0%BF%D1%85%D0%B5%D0%BD%D1%8F%D0%BD-%D1%89%D0%B5-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F,-%D0%B0%D0%BA%D0%BE-%D1%81%D0%B0%D1%89-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D1%82,-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%B1%D0%BB%D0%B8%D0%B7%D0%BE-%D0%B4%D0%BE-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BC%D1%83", "text": "Предпоставката за Пхенян да преговаря е Вашингтон да предостави гаранции за неговата безопасност, посочи първият заместник-председател на Комисията по външна политика на Съвета на Руската федерация Владимир Джабаров. \"Северна Корея се нуждае от определени условия за започване на преговори със Съединените щати, включително Вашингтон да се откаже от военни учения в близост до Корейския полуостров\", заяви руският парламентарист, като уточни, че Пхенян изисква \"писмени гаранции\" за това. Американският президент Доналд Тръмп заяви, че се интересува от помощта на Русия, за да се справи с кризата в Корейския полуостров. Джабаров посочи, че страната му е готова да \"предложи тази помощ и да действа като посредник в преговорите за запазване на мира\". Руските законодатели поддържат контакти със своите севернокорейски партньори чрез група за приятелство между Държавната Дума на Русия и Севернокорейския парламент. След посещението си в Северна Корея в края на ноември, ръководителят на руската група Казбек Тайсайев заяви, че севернокорейците \"имат много мощна армия\". Напрежението в Корейския полуостров се увеличава всеки път, когато Пхенян тества междуконтинентална балистична ракета. След последния севернокорейски тест, САЩ извършиха нови маневри близо до Корейския полуостров заедно с Япония и Южна Корея.", "date": "2017.12.17", "title": "Пхенян ще преговаря, ако САЩ гарантират, че няма да правят военни учения близо до територията му"}
{"url": "http://www.classa.bg/%D1%81%D0%B2%D1%8F%D1%82/item/376398-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%81%D0%B5-%D0%B1%D0%B8%D0%B5-%D1%82%D0%B0%D0%B9%D0%BD%D0%BE-%D0%BF%D0%BE-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82", "text": "След смъртта през октомври на четирима американски военни, попаднали в засада близо до нигерийския град Тонго Тонго, Пентагонът трябваше да признае, че в Нигер са разположени близо 1000 американски войници, нещо, което до този момент дори Конгресът не знаеше. В допълнение броят на американските наземни сили, разположени в Сирия и Афганистан, се оказа много по-висок от официално обявения. Появиха се шокиращи цифри, че има не 8900, а 14000 американски военни в Афганистан, а в Сирия, където по времето на Обама Министерство на отбраната съобщи за 503 войници от сухопътните войски, всъщност имаше 2000 души. След това, което се случи в Нигер, няколко сенатори от САЩ признаха, че не знаят, че страната им има войски там. \"Това е една безкрайна война без ограничения във времето и географията\", каза Републиканският сенатор Линдзи Греъм пред NBC. Оказва се, че САЩ поддържат войски по целия свят и участват тайно в много въоръжени конфликти, както потвърждават бивши армейски войници. Според бивш войник от армията на САЩ, трагедията в Тонго Тонго напомня на тази, през 1993 г. в Могадишу (Сомалия), когато 18 американски войници бяха убити и 73 ранени. Както и сега, дотогава не беше известно нищо за присъствието на американската армия в Сомалия. „Американските военни навсякъде се държат като собственици\", казва Николай Фелтински, емигрирал в САЩ от Беларус и служещ в американската армия. Той припомня: \" В Колумбия нашите офицери директно дават заповеди на полицията\". Според официални данни от Министерството на отбраната, американските въоръжени сили са съставени от 1,3 милиона души, от които 450 000 - една трета - работят в чужбина. Бившият началник на американската армия, Реймънд Одирно, призна, че американската армия е разположена в 150 страни по света. Според Конституцията всяка употреба на въоръжените сили в чужбина може да бъде направена само с одобрението на Сената. Въпреки това, на 14 септември 2001 г. Конгресът прие \"разрешително за използване на военна сила срещу терористите\" (AUMF) позволяващо на президента да изпрати войски в страните, в които оперират сили, отговорни за атаки на САЩ. Анализаторите считат, че този вид документ \"освобождава обитателя на Белия дом от необходимостта да поиска разрешение от сенаторите и му позволява да изпрати американски войници в коя да е част на света\".", "date": "2017.12.17", "title": "Американската армия се бие  тайно по целия свят"}
{"url": "http://www.classa.bg/%D1%81%D0%B2%D1%8F%D1%82/item/376399-%D0%B6%D0%B8%D0%B2%D0%BE%D1%82-%D0%B1%D0%B5%D0%B7-%D1%81%D0%B5%D0%BA%D1%81", "text": "От години се обсъжда въпросът дали асексуалността трябва да се разглежда като четвъртата сексуална ориентация. Проучванията от университета в Сан Диего (САЩ) показват, че 15% от американците, родени между 1980 и 1990 г., не правят секс. Проучване на 3 000 двойки, проведено едновременно в Япония, е показало 47%. През последните години няколко личности - писателят от Нова Зеландия Кери Хюле, лауреат на наградата \"Брокер\"; Британският рапър Майк Скинър; китаристът Джон Фрусциант, от Red Hot Chili Peppers - са били идентифицирани като несексуални. Общият брой на тези, които се смятат за такива на планетата, се приближава до 13 милиона души, съобщава порталът TimeOut. В Европа и САЩ броят на общностите и центровете за социално подпомагане на асексуалните е почти равен на този на институциите, които наблюдават ЛГБТ, въпреки че случаите на дискриминация срещу тях са много по-рядко. Обикновено хората не им вярват, тъй като популярната култура се основава почти напълно на секса. Нещо, което изключва от популярното мнение съществуването на хора, които не изпитват никакво сексуална привличане. Асексуалността е активно призната в няколко части на света: в Обединеното кралство са открити места за тези, които искат да се сприятеляват с асексуални; има тематично кафене във Франция, компания за проектиране на апартаменти за асексуални в Япония и дори агенция за бракове в Китай. Асексуалните са здрави хора, които не искат, дори да могат, да правят секс или да бъдат зависими от секса, но търсят други форми на интимност и удоволствие. Подобно на обикновените човешки същества, те се различават помежду си и се разделят на групи според интересите си. TimeOut се фокусира върху разнообразието на асексуалните движения и тяхното разграничаване. Ако видите цветовете черно, бяло, сиво и виолетово заедно, наблюдавате знамето на асексуалната, демисексуалната и сиво-асексуалната групи. Тези три движения се вписват в една концепция: отхвърляне на физически контакти в отношенията. Асексуалистите могат да практикуват секс за репродуктивни цели, но не го считат за част от техните взаимоотношения. Демисексуалистите могат да го направят само след изграждането на близки любовни връзки, тъй като не чувстват първичното сексуално привличане, което зависи от външния вид, дрехите и личността на обекта на привличане. Аромантиците, освен че не изпитват сексуални импулси, също не познават романтичната атракция.. . Ако се чудите какво правят такива хора като двойка, отговорът е прост: говорят, отиват на кино, ходят, пият вино, готвят, обсъждат книги и други неща. Те заместват сексуалността с различни свои собствени фетиши.", "date": "2017.12.17", "title": "Живот без секс"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/376401-%E2%80%9E%D1%80%D0%B5%D1%87%D0%B8-%D0%BF%D1%80%D0%BE%D1%82%D0%B8%D0%B2-%D0%BA%D0%B0%D1%82%D0%B8%D0%BB%D0%B8%D0%BD%D0%B0%E2%80%9C-%D0%B7%D0%B0-%D0%BF%D0%BE%D1%87%D0%B8%D1%82%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B0%D0%BC%D0%B5%D0%BB%D0%B8-%D0%BD%D0%BE%D1%82%D0%BE%D0%BC%D0%B1", "text": "                     ", "date": "2017.12.17", "title": "„Речи против Катилина“ за почитателите на Амели Нотомб!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376392-%D0%B5%D0%B2%D1%82%D0%B8%D0%BD%D0%B0,-%D0%BD%D0%BE-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0-%D1%82%D0%B5%D1%87%D0%BD%D0%BE%D1%81%D1%82-%D0%B7%D0%B0-%D1%87%D0%B8%D1%81%D1%82%D0%B0%D1%87%D0%BA%D0%B8-%D0%B7%D0%B0%D0%BB%D0%B8%D0%B2%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8%D1%82%D0%B5-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0", "text": "Бензиностанции и автомагазини масово продават етевтин концентрат с основна съставка метанол – силно отровно химическо съединение, чиито изпарения водят до смърт, а само една капка от него, попаднала в окото, води до слепота, разкрива разследване на Флагман.   От този коцентрат можете да си купите и да си го разредите сами или пък да си купите готов разтвор от него, наричан по етикет „зимна течност за чистачки”.         „Няма кой да контролира продажбата на течностт за чистачки, хиляди шофьори изобщо не гледат какво купуват, наливат смело концентрат с метанол в автомобилите си и разреждат без да подозират риска от ослепяване, самите изпарения обаче са достатъчно токсични и водят до поражения на дихателни пътища и забавяне на мозъчната дейност”, алармира собственик на бензиностанция, в която е забранил да се зарежда от евтината течност.         Концентратът с етанол е два пъти по-скъп и заради това малцина го купуват Съвестният собственик на бензиностанция алармирал РЗИ-Бургас, но от там го прехвърлили към транспортното министерство.   „Търсих контакт да сигнализирам подчинените на министър Московски, но и от там ме отрязаха. Междувременно получих предупреждение да спра да ровя и да оставя нещата в търговската мрежа каквито са си”, каза ни източникът, настояващ за анонимност, за да не сринат бизнеса му.         В момента в повечето бензиностанции и специализирани магазини, с малки изключения, масово се предлага зимна течност с метанол. Опаковките са наредени на тезгяха до тези, на които пише, че са с етанол. Народът масово посяга към двойно по-евтината течност и изобщо не чете етикета, на който пише „метанол”, защото и да го прочете – нищо не му говори.   Литър готов концентрат с безвредния етанол струва между 5 и 7 лв, докато същата разфасовка с метанол се продава между 2.50 и 3 лв, а 5 литра – за 10 лв.   Проверка на Флагман е установила, че в част от големите вериги бенциностанции в Бургаска област се продава течност за чистачки собствено производство и на нея изрично е отбелязано, че в състава й няма метанол. За отбелязване е, че на по-малките обекти и франчайз партньорите на големите брандове предлагат само концентрат с метанол.   Проверката е показала още, че един тон метилов алкохол, известен още като дървесен спирт, произведен като сурогатен продукт от производството на чист етилов спирт в заводите на винпром „Пещера”  и в завода в Горна Оряховица,  струва около 600 лв. за тон и е два пъти по-евтин от тон етилов алкохол, който е напълно безвреден.   „Народът масово изпростя и е беден, изобщо не чете какво купува, важно е да е евтино, а че може да навреди и на детето си, което ще диша изпаренията на метанола, изобщо не се замисля”, коментира източникът на изданието.", "date": "2017.12.17", "title": "Евтина, но смъртоносна течност за чистачки залива бензиностанциите в страната"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/376393-%D0%B5%D1%81-%D0%B2%D1%8A%D0%B2%D0%B5%D0%B6%D0%B4%D0%B0-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-%D1%81-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8", "text": "ЕС въвежда по-стриктни правила за търговия с криптовалути. Те предвиждат тези, които търгуват виртуално, да обявяват самоличността и местонахождението си.     Според Брюксел виртуалните валути са се превърнали в средство за пране на пари и финансиране на терористични организации.", "date": "2017.12.17", "title": "ЕС въвежда нови правила за търговия с криптовалути"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376391-%D0%BA%D0%BE%D0%BC%D0%B8%D1%81%D0%B8%D1%8F-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8", "text": "Специализирана експертна комисия към Министерството на здравеопазването ще одобрява купуването на нови лекарства за онкоболни пациенти, които нямат друг шанс за лечение. Парите ще се купуват с пари от министерството, а не от Здравната каса.     Това обясни министърът на здравеопазването Кирил Ананиев пред Дарик радио днес.   Той уточни, че няма мораториум за финансиране на нови медикаменти от Националната здравноосигурителната каса (НЗОК) през 2018 г. Ставало дума за \"временна едногодишна мярка за стабилизиране на бюджета\" на касата.   Бъдещата специализирана комисия ще заседава за всеки индивидуален случай, а лекарствата ще бъдат финансирани от бюджета на Министерството на здравеопазването, обясни Ананиев. По този начин няма да бъде игнориран нито един болен пациент.   Ананиев коментира и думите на премиера, че ако дадено лекарство да се ползва в 1/3 от държавите от Европейския съюз, то ще се заплаща и у нас. Здравният министър уточни, че това по-скоро е ориентир.   \"Ако комисията се произнесе, че то ще помогне даден човек да оздравее, независимо в колко държави е признато, пациентът ще има право на този медикамент\", обясни той.", "date": "2017.12.17", "title": "Комисия ще решава за новите лекарства за онкоболни"}
{"url": "http://www.classa.bg/%D1%81%D0%B2%D1%8F%D1%82/item/376386-%E2%80%9E%D1%85%D0%B0%D0%BC%D0%B0%D1%81%E2%80%9D-%D0%BE%D0%B1%D1%8F%D0%B2%D0%B8-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%82%D1%80%D0%B5%D1%82%D0%B0%D1%82%D0%B0-%D0%B8%D0%BD%D1%82%D0%B8%D1%84%D0%B0%D0%B4%D0%B0", "text": "Ислямското движение „Хамас”, контролиращо Газа, обяви началото на интифада срещу израелската окупация в отговор на изявлението на Тръмп за статуса на Йерусалим. Експертите са на мнение, че това развитие на нещата ще увеличи влиянието на радикалите в региона. Истина е, че не всички палестинци приветстват новата интифада. Мнението на част от тях е, че интифадата само ще влоши положението им.     Според думите на прессекретаря на „Хамас” Абдулатив Алкан, движението очаква продължение на „деня на гнева”, който групировката обяви на 8 декември в отговор на думите на президента Тръмп за признаване на Йерусалим като столица на Израел и решението му за преместване на посолството на САЩ. Ръководителят на „Хамас” Исмаил Хания в своята реч в Газа на 7 декември заяви:    „Ние сме длъжни да започнем интифада пред лицето на ционисткия враг. И тя ще продължи до пълното освобождаване на Йерусалим и Западния бряг. Същевременно президентът на Иран Хасан Рухани също заяви, че неговата страна ще подкрепи въстанието срещу Израел за защита на правата на палестинския народ”.       Според високопоставен палестински служител: „Правителството на Палестина няма да допусне това.        Първите две интифади на палестинците против израелската окупация бяха масово подкрепени от различните слоеве на общество в Палестина. Първата интифада избухна 1987 г. след като израелски войници убиха четирима палестинци на пропускателен пункт в Газа.    Тази интифада завърши през 1993 г. с подписването в Осло на споразумение между Израел и Организацията за освобождение на Палестина (ООП) и създаване през 1994 г. на палестинска автономия. Тази интифада нарекоха „войната на камъните”, защото участващите в нея палестинци нямаха оръжие, а хвърляха камъни по израелските войници. Скоро след края на първата интифада беше създадено движението „Хамас”.    Отначало израелското ръководство се отнесе благосклонно към него, предполагайки, че новата организация ще се занимава изключително с хуманитарни въпроси за разлика от военизираното Движение за национално освобождение на Палестина. Обаче две години след създаването на „Хамас”, Израел се принуди да го обяви за терористична организация и да забрани дейността му. Вместо решаването на хуманитарни въпроси, новото движение провъзгласи за своя цел изгонването от Палестина на израелските „окупатори” и създаване на единна ислямска държава върху цялата територия, която включваше и територията на израелската държава.    За решаването на тази задача ислямистите използваха както политически методи, така и терор. Втората палестинска интифада, или интифадата „Ал-Акса” (третият по святост мюсюлмански храм след Мека и Медина), започна през 2000 г. и завърши с икономическа криза, в която попаднаха и двете страни. През 2015 г. заради зачестилите случаи на нападения на палестинци над евреи, някои нарекоха тези събития Трета интифада или „интифада на ножовете”.        Така например министърът на външните работи на Турция Мевлют Чавушоглу каза: „Отделни арабски страни много слабо реагираха (по въпроса за Йерусалим). Изглежда някои страни се държат твърде страхливо по отношение на Вашингтон”. Чавушоглу заяви за намеренията на Анкара да повдигне за пореден път въпроса за международното признание на палестинската държава на извънредната среща на лидерите от страните на Организацията за ислямско сътрудничество през декември в Истанбул.    „Ние ще се обърнем с призив към страните, които все още не са признали Палестина, да направят това още сега. Ние искаме Съединените щати да признаят своите грешки”, заяви още турския лидер. В Организацията за ислямско сътрудничество членуват 57 държави, но според Чавушоглу Египет и ОАЕ ще изпратят на срещата своите министри на външните работи, а от Иран се очаква да пристигне самия президент Хасан Рухани. Саудитска Арабия все още не е отговорила кого ще изпрати на срещата.     Ердоган заяви пред CNN: „Йерусалим е светлината на нашите очи. Ние няма да го дадем на държава убиец на деца. Ние няма да го дадем на държава окупант”.    Известно е, че статутът на Йерусалим е най-болезненият въпрос за израело-палестинските отношения и е бил препятствие във всички водени преговори досега. Израел е убеден, че Йерусалим трябва да е негова столица и ще продължи да бъде убеден в това. Арабите оспорват това и в бъдеще ще продължат да го оспорват. Експертите обръщат внимание на факта, че етнически чуждата на палестинските проблеми Турция реагира по-истерично на действията на Тръмп, отколкото арабските страни. Това е напълно обяснимо, защото една по-остра реакция от арабските държави към Израел може да завърши с много жертви от палестинска страна и ситуацията ще излезе извън контрол. Службите за сигурност разбират това и се стараят да не го допуснат.     Според експерта от Руския съвет по международни работи Григорий Лукянов, сега не е най-добрия момент ООП и „Хамас” да започнат открита конфронтация: „През последните години способностите на „Хамас” за водене война с Израел значително намаляха, особено след военните операции на Израел през 2012 г. и 2014 г. Накрая от „Хамас” бяха готови да преговарят отначало с палестинските организации под егидата на ООП, а след това със страните посредници. Резултат от този процес беше полагане на началото на възстановяване на единството между Западния бряг на река Йордан и Газа”.    Сега, ако започне нова интифада, „Хамас” рискува да загуби своето влияние в региона, а мястото на тази организация може да бъде заето от най-малко склонните да преговарят – младежки групировки асоцииращи се с „Ислямска държава”. „Радикалите всячески ще способстват хаосът и агресията да прераснат в интифада. А ролята и влиянието на „Хамас” ще продължат да отслабват и движението може да се окаже сред загубилите. Накрая властта на палестинските улици ще премине в ръцете на тези, които въобще не желаят да има преговори”, пояснява Григорий Лукянов.", "date": "2017.12.17", "title": "„Хамас” обяви началото на Третата интифада"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376387-%D1%87%D0%B5%D1%81%D1%82%D0%B2%D0%B0%D0%BC%D0%B5-%D1%81%D0%B2-%D0%BF%D1%80%D0%BE%D1%80%D0%BE%D0%BA-%D0%B4%D0%B0%D0%BD%D0%B8%D0%B8%D0%BB-%D0%B8-%D1%81%D0%B2-3-%D0%BE%D1%82%D1%80%D0%BE%D1%86%D0%B8-%D0%B0%D0%BD%D0%B0%D0%BD%D0%B8%D1%8F,-%D0%B0%D0%B7%D0%B0%D1%80%D0%B8%D1%8F-%D0%B8-%D0%BC%D0%B8%D1%81%D0%B0%D0%B8%D0%BB", "text": "Когато Йерусалим бил превзет от вавилонците, цар Навуходоносор отвел в плен много юдеи.    Той избрал от тях най-красивите и най-умните за да му служат.      Това били Даниил, Ананий, Азарий и Мисаил.    Младежите продължавали да съблюдават Мойсеевия закон и Бог ги дарил с мъдрост и успехи в науките.    Те спечелили уважението и доверието на царя. Даниил получил началството над вавилонските мъдреци, а Анания, Азария и Мисаил високи държавни длъжности.", "date": "2017.12.17", "title": "Честваме св. пророк Даниил и св. 3 отроци Анания, Азария и Мисаил"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376388-17-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "546 г. - Крал Тотила завладява Рим.   1538 г. - Папа Павел III отлъчва от църквата английския крал Хенри VIII.   1777 г. - Франция първа признава независимостта на САЩ.   1819 г. - На територията на испанското вицекралство Нова Гранада е образувана държавата Велика Колумбия.   1883 г. - След дипломатически скандал, под натиска на българските правителства в София и Пловдив, екзарх Йосиф I е приет от султан Абдул Хамид II и правата на Българската екзархия в Османската империя са възстановени официално.   1903 г. - Американските братя Райт осъществяват в рамките на един ден първите в историята успешни полети с конструирания от самите тях летателен апарат \"Флайър-1\"; двамата извършват няколко полета с продължителност до 59 секунди.[1]   1949 г. - Изпълнено е смъртно наказание срещу Трайчо Костов, необосновано осъден за антипартийна и антидържавна дейност.   1980 г. - Влиза в действие третият реактор на АЕЦ Козлодуй.   1982 г. - Проведена е пресконференция за 150 чуждестранни и 130 български журналисти, пред които главният директор на БТА Боян Трайков отхвърля обвиненията за участие на Сергей Антонов в атентата срещу папа Йоан Павел II.   1999 г. - Общото събрание на ООН одобрява резолюция, с която обявява 25 ноември за годишен Международен ден за елиминиране на насилието срещу жените.  ", "date": "2017.12.17", "title": "17 декември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376389-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%B0%D0%B7%D0%B8-%D0%BD%D0%B0%D0%B9-%D0%B4%D0%BE%D0%B1%D1%80%D0%B5-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "Думите на 2017 година за мен са “мир” и “Балкани”. Това каза премиерът Бойко Борисов по време на обзорното политическо предаване „Годината” по „Дарик” радио.     По думите му Договорът с Македония е ключов за Балканите. Македония се намира на такова място, че засяга всички държави около себе си.     „15 минути, след като със Заев подписахме договора, и Могерини, и Туск изказаха подкрепата си за него, защото всички знаят какво значи това”.     Премиерът отново подчерта, че „България пази най-добре шенгенските граници на Европа”. Но само заедно с Турция и с Гърция може да работим добре на границите ни.     „Тези над 3 милиона мигранти в Турция трябва да останат близо до родните си места, а не да тръгнат към Европа, подчерта Бойко Борисов.        ", "date": "2017.12.17", "title": "Борисов: България пази най-добре границите на Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376390-%D0%BD%D0%B8%D0%BD%D0%BE%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8-%D1%81%D1%8A%D1%81-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8", "text": "  Предложението за мораториума е гласувано общо шест пъти и във всички случаи депутатите на ГЕРБ са били с вдигната одобрително ръка – два пъти в комисия, два пъти в зала, при ветото на президента и в Министерски съвет, припомни Нинова.     „И изведнъж сега откриват, че има проблем. Ние има казахме, че убиват човешки същества – никакъв слух, те са си самодостатъчни, всичко знаят. Сега като видяха, че има проблем, Борисов ще решава нещата“, коментира соцлидерът.   Според нея до казуса с мораториума се е стигнало заради самонадеяност, корупция, отказ на държавата да се грижи за хората, еднолично взимане на решения и демагогия.   Опозицията ще внесе вот на недоверие през януари, категорично заяви лидерът на БСП Корнелия Нинова по повод призива на премиера Бойко Борисов да се изчака председателството ни на Съвета на ЕС и след това да се правят опити за сваляне на правителството.   „Ние сме излъчени в НС и сме политици, за да представим мнението на хората, а не да правим каквото си решим. Как да обясним на онкоболните, които от 1 януари остават без новите лекарства, като една от причините за това са течове в системата, ще чакате шест месеца и ще мълчите, защото има председателство“, коментира Нинова в предаването “Годината” на Дарик радио.   Тя призова Бойко Борисов и Цветан Цветанов да не казват на опозицията какво да прави. Според нея европейците с нищо не биха се изненадали, ако бъде внесен вот на недоверие с аргумент корупция, тъй като България е на челни позиции по този показател в различни доклади и класации.   За поскъпването на водата и последвалите протести, Нинова коментира, че БСП е предложила въвеждането на водни помощи да се впише в закон.   „Това беше отхвърлено. Навярно Борисов ще се направи на спасител и ще даде такива помощи с постановление на Министерски съвет с обяснение от типа на „Аз ги давам“. От Банкя ли ги носи?“, попита тя.   За дума на 2017 г. тя посочи „несигурност“, заради събитията и напрежението на Балканите и по света. Попитана за събитие на годината, Нинова посочи, че ако трябва да посочи нещо партийно и едновременно лично, би отговорила встъпването на Румен Радев в президентската институция. Все пак определи като събитие честванията на 3 март тази година, защото били грандиозни, енергични, различни и обединяващи.   “След 25 години се виждам баба, седя пред много модерен компютър и внуците ми обясняват какво е изкуствен интелект”, каза в заключение лидерът на социалистите.  ", "date": "2017.12.17", "title": "Нинова: Борисов злоупотреби със смъртта на майка си"}
{"url": "http://www.classa.bg/%D1%81%D0%B2%D1%8F%D1%82/item/376382-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B0-xxi-%D0%B2%D0%B5%D0%BA", "text": "Ще забранят ли в Русия «Twitter»? Да, ако трябва, ще го забранят. Точно така, както забраниха в Украйна  «ВКонтакт», «Яндекс» и «Одноклассники».   Който има властта над информацията, той ще притежава света.     Тази истина както никога до сега най-точно определя същността на съвременните войни.   Информацията отдавна вече стана част от войната, но в 21 век тя се превърна в истинско оръжие за масово поразяване.     През 2015 година украинските специалисти по информационните войни бяха на стаж във Франция. Те бяха обучени на новите методи за водене на информационни сражения, преподадоха им обща теория за водене на хибридни войни.   В частност, акцентирано беше, че след десет години точно Интернет ще се превърне в основен източник за получаване на информация за населението и телевизията ще бъде изтласкана на второ място.   Няма нищо неочаквано, цивилизацията се развива, новата епоха изисква съответните нови информационни технологии. Интернет е вече истинско оръжие в информационната борба. Той проникна във всички ъгълчета на Земята.   Практически на което и да е ограничение за достъп на ползвателите към един или друг ресурс, много бързо се намира и противодействие.   Именно това свойство на глобалната мрежа го превърна в най-мощното оръжие в ръцете на неговите създатели — американците.   Цветните революции се замениха от постове, чийто разрушаващи способности многократно бяха демонстрирани в различни страни — те сваляха режими буквално за няколко дни.   С появата на Интернет може вече да се говори за истинско информационно оръжие за масово поразяване, при това с неограничен радиус на действие.     Никога не сте обръщали внимание, че търсачките в интернет днес де факто ръководят вашите действия.   Болшинството от нас дори не се замислят, че роботът-автомат подбира за нас това, което да слушаме, четем, гледаме.   Ако не търсите нещо упорито и конкретно, то роботът първо ще ви предложи това, което точно той поиска.   А роботът може да бъде програмиран по всякакъв начин. Зависи от желанието на собственика му.   Популярните търсачки определят кой сайт да бъде популярен, а кой да се остане в дълбоката и мътна мъгла.   Има цяла наука — СЕО, която изучава правилата за работа на интернет-роботите и по какъв начин може един сайт да се превърне в читаем.   Но това работи само в условия на мирно време.   Ако поиска, всяка търсачка може напълно дори да изключи който си поиска ресурс от своите ресурси.   И 99 % от хората нищо няма и да забележат.   Международните търсачки не са толкова много, могат да се преброят на пръстите на едната ни ръка.   Днес те са по-малко от страните, които притежават ядрено оръжие.   И това не е случайно, защото информационното оръжие за масово поразяване не стои в оръжейните арсенали, а работи постоянно.   При това толкова ефективно, че през 2000-та година окрилени от първите успехи американците дори решиха, че може рязко да намалят броя на своите въоръжени сили, а да акцентират върху употребата на информационното оръжие срещу съперника.   Именно притежанието на популярните търсачки позволява не само да се въведе ефективна цензура на своя територия, но и такава на територията на противника.     2011 година стана годината на първите успешни революции, извършени на базата на социалните мрежи.   Тогава социалните мрежи показаха цялата своя организационна и разрушителна мощ.   За броени часове с тяхна помощ можеше да се организира протест с голяма интензивност, а и той да бъде успешно ръководен.   Близкият Изток и Украйна бяха първите жертви на този  нов вид информационно оръжие за масово поразяване.   Правителствата на различни страни оцениха цялата разрушителна мощ на новото средство за водене на война, затова бързо започнаха да внедряват механизми за противодействие.   Днес вече можем да говорим за създаването на истински ешалони за информационна война, от най-мощните комплекси до локални, предназначени за въздействие върху ограничаване дейността на определени ползватели.   Днес почти всички политически партии, корпорации, учреждения, имат на щат специалисти, които работят само това — информационно лансират определена информация в нета, борят се на информационното поле.   Нито един проект не може да се превърне в успешен без съответното му информационно лансиране.   Неслучайно с всяка година именно за информационната съставляваща (война, лансиране, защита, неутрализация) се отделят все повече и повече средства и внимание.   При това ще спечели именно тези мозъци, които са негови опоненти. На първо място.   Да превърнеш противника в съюзник или оръдие в своите ръце, да го заставиш да прави това, което поискаш ти — това е нещо като фантастика.   Но вече е факт.   Всъщност, отдавна е факт, но с помощта на други оръдия.   Утре ситуацията ще бъде още по-зле.   А може би по-добре, не знаем.   Всичко зависи от това: владееш ли съвременните начини за водене на информационна война или не.  ", "date": "2017.12.17", "title": "Ядреното оръжие на XXI век"}
{"url": "http://www.classa.bg/%D1%81%D0%B2%D1%8F%D1%82/item/376383-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%BE%D0%B6%D0%B4%D0%B5%D1%81%D1%82%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2%D0%BE-%D0%B2-%D0%BD%D0%B0%D0%B7%D0%B0%D1%80%D0%B5%D1%82", "text": "        Най-вероятно, сега в Израел се правят многоходови комбинации, които в крайна сметка ще доведат до горещо противопоставяне между евреите и арабите, с което ще се разчисти пътя за „строителната площадка” под Третия храм, в който скоро трябва да бъде коронован еврейският месия – антихрист, за световен цар.       цитиран от РИА “Новости”.   Според градоначалника, който принадлежи към мюсюлманското вероизповедание, причината е решението на американския президент Доналд Тръмп да признае Ерусалим за столица на Израел. „Решението на Тръмп помрачи празника, затова ще отменим тържествата тази година“, заяви кметът на Назарет.   Според Евангелието тъкмо в Назарет Архангел Михаил донася на Дева Мария радостната вест за раждането на Спасителя. Според сведенията в този град минават детството и юношеството на Христос.   В началото на декември президентът на САЩ Доналд Тръмп обяви, че признава Ерусалим за столица на Израел и подписа указ за преместването на американското посолство от Тел Авив. Решението на Тръмп беше приветствано от Израел, но в арабските страни, и най-вече в Близкия Изток, то предизвика гневна реакция.  ", "date": "2017.12.17", "title": "Забраниха празнуването на Рождество Христово в Назарет!"}
{"url": "http://www.classa.bg/%D1%81%D0%B2%D1%8F%D1%82/item/376384-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BA%D0%B0%D1%82%D0%BE-%D0%BC%D1%80%D1%8A%D1%81%D0%B5%D0%BD-%D0%BF%D0%B0%D1%80%D1%86%D0%B0%D0%BB-%E2%80%9C%D0%BE%D1%82%D0%B2%D0%BE%D1%80%D0%B5%D0%BD%D0%BE-%D0%BE%D0%B1%D1%89%D0%B5%D1%81%D1%82%D0%B2%D0%BE%E2%80%9D", "text": "  Пакистанските власти предприеха крути мерки срещу местни и международни неправителствени организации през последните години, обвинявайки някои от тях в използването на тяхната работа като прикритие за шпионаж.     През януари властите разпоредиха на около десет организации, работещи по проблемите на жените и правата на човека да прекратят дейностите си.   От форума не са уточнили за кои 10 организации става въпрос, но две международни организации – пакистанският клон на фондация “Отворено общество” на Сорос и ActionAid, заявиха, че им е наредено, че трябва да затворят врати.  “Отворено общество” в Пакистан са похарчили 37 млн. долара за грантове и помощи от 2005 г. насам.   Представител на Пакистанския хуманитарен форум, който представлява 63 международни хуманитарни организации, заяви, че вътрешното министерство е изпратило на 10 от неговите членове “писма за отхвърляне”, което означава, че техните молби за регистрация са били отхвърлени.", "date": "2017.12.17", "title": "Пакистан изхвърли като мръсен парцал “Отворено общество”"}
{"url": "http://www.classa.bg/%D1%81%D0%B2%D1%8F%D1%82/item/376385-%D1%81%D0%B0%D1%89-%D1%81-%D0%BD%D0%BE%D0%B2%D0%B8-%D0%B8%D0%B7%D0%B8%D1%81%D0%BA%D0%B2%D0%B0%D0%BD%D0%B8%D1%8F-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82", "text": "Американското правителство повиши изискванията в областта на сигурността за 38-те държави, чиито граждани не се нуждаят от виза, за да влязат в САЩ.     Тези страни ще трябва да проверяват дали пътниците са включени в антитерористичната база данни на САЩ, да направят оценка на мерките за сигурност на летищата и да проведат кампании за обществено информиране, в случай че над 2% от техните граждани пресрочат периода, за който имат разрешение да пребивават на американска територия.   каза американският министър на вътрешната сигурност Кирстен Нилсен.   Гражданите на 38 държави – повечето европейски страни, Канада, Австралия и Япония и други – имат право на 90 дни престой в САЩ без виза.", "date": "2017.12.17", "title": "САЩ с нови изисквания за сигурност"}
{"url": "http://www.classa.bg/%D1%81%D0%B2%D1%8F%D1%82/item/376380-%D0%BA%D0%BE%D0%B9-%D1%81%D0%BB%D0%BE%D0%B6%D0%B8-%D0%BA%D1%83%D1%84%D0%B0%D1%80%D1%87%D0%B5%D1%82%D0%BE-%D1%81-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D0%B1%D0%BC%D0%B2-%D1%82%D0%BE-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0", "text": "            Повечето руснаци изглежда така или иначе са били убедени, че бившият министър на икономиката Алексей Улюкаев е корумпиран. Според допитване на държавния Общоруски център за проучване на общественото мнение (ВЦИОМ) от август тази година, 57% от руснаците смятат подсъдимия за виновен, а едва 7% от анкетираните изразяват друго мнение.     В петък (15.12) Улюкаев бе признат от един московски съд за виновен за получаването на подкуп в особено големи размери. Прокуратурата настояваше за наказание от 10 години лишаване от свобода и глоба от 500 милиона рубли (около 7 милиона евро). В крайна сметка обаче бившият министър бе осъден на осем години лишаване от свобода при строг лагерен режим и глоба от 130 милиона рубли. Самият Улюкаев, който има здравословни проблеми, а и не е в първа младост, бе заявил, че за него дългогодишната присъда не се различава особено от смъртно наказание.     61-годишният Улюкаев е първият министър в най-новата история на Русия от периода след 1991 година, който е арестуван още докато е на поста си. Влиятелният министър на икономиката бе изненадващо задържан в средата на ноември 2016, когато тъкмо напускал сградата на петролния концерн \"Роснефт\". Спрелите го сътрудници на тайните служби (ФСБ) намерили в багажника на неговото служебно БМВ кожено куфарче с два милиона щатски долара. Обвинението твърдеше, че куфарчето току-що е било предадено на Улюкаев от шефа на \"Роснефт\" Игор Сечин. Самият Сечин, който е бивш заместник-премиер и близък довереник на Владимир Путин, беше и основният свидетел на обвинението срещу Улюкаев. Според Сечин, бившият министър на икономиката поискал подкупа, за да даде одобрението си за купуването на държавните дялове в петролната фирма \"Башнефт\" от южноруската република Башкортостан. Става дума за сделка за милиарди.   Улюкаев обаче категорично отхвърля обвиненията на Сечин и твърди, че е станал жертва на комплот. Той смятал, че в куфарчето има бутилки с вино, които Сечин преди това му бил обещал. Обвинението по време на процеса така и не можа да представи категорични доказателства за това, че Улюкаев е поискал въпросния подкуп. Кой от двамата казва истината – Сечин или Улюкаев – това на практика остана неясно.   Сензация в Русия предизвика фактът, че Сечин беше призоваван да се яви пред съда като свидетел точно четири пъти, но нито веднъж не се появи, извинявайки се с голямата си служебна заетост. \"Пълна гротеска\", заяви по този повод Улюкаев, който описа процеса като \"цирково представление\", в което той самият бил \"застаряващ гладиатор с хартиен меч, принуден да се защитава срещу съвсем реално оръжие\".     Какви точно са причините за съдебния процес срещу Улюкаев си остава загадка за много руснаци. Допреди това той бе смятан за човек с тежест и международно признат експерт от правителството на Дмитрий Медведев. Ползваше се със славата на либерал, а в началото на 90-те години на миналия век беше дори член на една дяснолиберална партия. При все това Улюкаев почти винаги е демонстрирал лоялността си към Кремъл. Той посети например редица западноевропейски страни, в това число и Германия, за да пледира за нови инвестиции в руската икономика - и то точно, когато бяха обявени санкциите срещу Русия заради анексията на Крим. Улюкаев обаче не спадаше към най-тесния кръг от довереници на Путин, а понякога си разрешаваше и самокритични забележки по адрес на закъсалата от дълги години руска икономика.   Някои наблюдатели като руския журналист Константин Егерт обръщат внимание на това, че съществуват редица противоречиви и необясними факти в случая с Улюкаев. Егерт твърди например, че силно охраняваната главна квартира на \"Роснефт\" е твърде странно място за предаването на огромен паричен подкуп. Нелогично, според него, е и това, че парите са били предадени на Улюкаев чак седмици след продажбата на дяловете на \"Башнефт\" – т.е. в момент, в който Улюкаев вече не би имал възможност да провали сделката. А и сумата на подкупа била необичайно ниска за подобно ниво от сделки в Русия, твърди Егерт. Вярно е, че Улюкаев е бил скептично настроен спрямо продажбата на \"Башнефт\" на \"Роснефт\": \"Той е бил наясно, че шефът на \"Роснефт\" няма да плати най-добрата цена за петролната фирма, която придобива\", казва Егерт.     Андрей Черепанов, който едно време е работил заедно с Улюкаев в министерството на икономиката, също споменава подобен мотив. Според него, министърът бил \"обидил приятел на Путин\", а Улюкаев не бил и вече \"от полза за екипа на Путин\", нито пък бил от Санкт Петербург, където е роден Путин и повечето му приятели. за разлика от Улюкаев, Сечин от десетилетия се познава с Путин – още от времето, когато сегашният държавен глава е бил заместник-кмет на града. Според някои руски медии, Сечин в момента е вторият по власт и мощ човек в страната след шефа на Кремъл.   На годишната си пресконференция Путин бе запитан какво мисли относно отказа на Сечин да се яви като свидетел пред съда. Президентът определено защити своя приятел, заявявайки, че това все пак не представлявало нарушение на закона. Процесът срещу Улюкаев се водеше при открити врата и с представители на медиите. Някои от тях предполагат, че е възможно Сечин да е искал да предотврати обвързването на името му с процес за корупция. Защото в крайна сметка той ръководи най-големия петролен концерн на Русия, който експандира и в чужбина, и в чийто надзорен съвет от известно време насам е и бившият германски канцлер Герхард Шрьодер.", "date": "2017.12.17", "title": "Кой сложи куфарчето с милиони в БМВ-то на министъра?"}
{"url": "http://www.classa.bg/%D1%81%D0%B2%D1%8F%D1%82/item/376381-5-%D1%80%D0%B5%D0%B3%D0%B8%D0%BE%D0%BD%D0%B0-%D0%B7%D0%B0-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0,-%D0%B5%D0%B4%D0%B8%D0%BD%D0%B8%D1%8F%D1%82-%D0%B7%D0%B0%D1%81%D1%8F%D0%B3%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Първата държава в списъка му е КНДР. “Успехите на Северна Корея в разработването на балистични ракети наред с дипломатическата неопитност на администрацията на Тръмп създадоха необичайно опасна ситуация”, отбелязва професорът.     Вторият регион в списъка му е Тайван. Наскоро китайският дипломат Ли Кексин заяви, че Пекин “ще обедини Тайван” с военна сила в деня, когато на острова акостират американски военни кораби. “Отношения, изискващи предсказуемост и внимателна дипломация , …Китай и САЩ изглежда са готови да оставят на неопределеността, която може да доведе до разрушителен конфликт”, Смята Фърли.   Следващата в списъка е Украйна. Експертът припомня, че примирието в Донбас постоянно се нарушава, а протестите в Киев и “дивашката история” около Михаил Саакашвили пораждат съмнения за стабилността на сегашното украинско правителство. Според Фърли падането на украинското правителство може да доведе до редица последици, които може да изострят кризата – по-специално на власт в Киев може да дойдат ултрадесни сили, заради които конфликтът в Донбас да избухне с нова сила. Професорът разглежда и сценария, при който Москва ще засили присъствието си в Украйна при крах на сегашната власт, което на свой ред може да доведе до мащабно военно противопоставяне между Русия и Запада.   Четвъртият регион, където потенциално може да избухне Трета световна война, Фърли посочва южният фланг на НАТО – по-специално Турция. По думите му отделянето на Анкара от ЕС и САЩ и сближаването й с Москва е предвестник за съществена промяна на баланса на силите. Нито Турция, нито Русия, нито САЩ смятат войната за разумен начин да се разреши създалата се ситуация, подчертава авторът. Но промяната на равновесието на силите може да повлияе върху събитията в Сирия, Ирак, Иран, на Балканите и в Кавказ.   Списъкът на Фърли завършва с Персийския залив. Той обръща внимание на конфронтацията между Саудитска Арабия и Иран. Професорът припомня, че в регионът и преди е имало конфликти, но те не са прераствали в световни войни. “Но Ер Рияд даде ясно да се разбере, че е готов да изгражда дипломатическа и военна коалиция срещу Иран, в която по възможност да се включи и Израел. На фона на това как Русия отново отстоява позициите си в региона, лесно е да си представим как всичко това ще премине в противопоставяне между двете свръхдържави”, убеден е специалистът. /РИА-Новости  ", "date": "2017.12.17", "title": "5 региона за Трета световна война, единият засяга България"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376373-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D1%81-%D1%80%D1%8F%D0%B4%D0%BA%D0%B0-%D1%84%D0%BE%D1%80%D0%BC%D0%B0-%D0%BD%D0%B0-%D1%80%D0%B0%D0%BA", "text": "Момиче с рядка форма на рак е сред най-търсените модели в Русия. Преди три години Карина Афанасова научава, че страда от болестта сарком на меките тъкани на периферните нерви, от която боледува едва 1% от хората по света. Малко след това 23-годишното тогава момиче взима участие във фотосесия в руския град Ямала и привлича вниманието към себе си.      Започват да я търсят фотографи от Москва и Санкт Петербург. Те й предлагат дори да заплатят разходите за фотосесията, свързани с пътуването и настаняването й, но засега тя не може да си го позволи – предстои й поредното медицинско изследване в Тюмен.      „Засега отказвам да пътувама за снимки. Постоянно съм с нещо заета – или с лични дела, или с изследвания, но като жена подобно внимание ми е приятно\", признава тя.      Карина разкрива, че от една страна това внимание я отвлича от тежките мисли, но от друга й напомня защо именно външността й започва да привлича интерес. Карина живее пълноценен живот и отглежда дъщеричка, а снимки с нея мога да бъдат видени на изложби.", "date": "2017.12.17", "title": "Красавица с рядка форма на рак"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376374-%D0%B6%D0%B8%D0%B2%D0%BE%D1%82%D1%8A%D1%82-%D1%8F-%D0%BF%D1%80%D0%B5%D0%BA%D0%B0%D1%80%D0%B0-%D0%BF%D1%80%D0%B5%D0%B7-%D0%B0%D0%B4%D0%B0-%D0%B8-%D1%8F-%D0%BF%D1%80%D0%B0%D1%82%D0%B8-%D0%B2-%D1%85%D0%BE%D0%BB%D0%B8%D0%B2%D1%83%D0%B4", "text": "30-годишната актриса от Австралия Даниел Алексис трябваше да мине през тежко изпитание, преди да я поканят да се снима в Холивуд. Преди кариерата й да тръгне нагоре, тя трябвало да работи в мините и да чисти барове. Това би било прекрасна вдъхновяваща история, ако не беше големият проблем. Разберете какво не й е наред. Родена съм и съм отгледана в австралийския град Пърт     Снимка © Instagram / daniiellealexis    От ученичка мечтаех да свържа живота си със сцената.      Снимка © Instagram / daniiellealexis    В основното училище се чувствах творец     Снимка © Instagram / daniiellealexis   Но колегите от гимназията започнаха да се подиграват с мен, защото не бях като тях      Снимка © Instagram / daniiellealex    Излязох от тълпата - която хвърляше камъни по мен      Снимка © Instagram / daniiellealexis    Но скоро успях да намеря хора, които ме разбираха и подкрепяха      Снимка © Instagram / daniiellealexis    Специална подкрепа ми беше дадена от майка ми и дядо ми   Снимка © Instagram / daniiellealexis    Накрая, след като завърших училище, влязох в действащата академия      Снимка © Instagram / daniiellealexis    Изглежда, че мечтата ми най-сетне се е сбъднала, но ... не ми предложиха роля, когато разбраха коя съм наистина     Снимка © Instagram / daniiellealexis    Трябваше да забравя за мечтата си   Снимка © Instagram / daniiellealexis    Промених радикално линията на моята дейност. Работих в мини, чистех барове и фитнес зали      Снимка © Instagram / daniiellealexis    Оставих Пърт и живях известно време в Сидни и Мелбърн Снимка © Instagram / daniiellealexis Снимка      © Instagram / daniiellealexis    Но един ден реших, че трябва да се върна към мечтата си      Снимка © Instagram / daniiellealexis    Изпратих огромно количество автобиографии на различни продуценти, включително в Холивуд      Снимка © Instagram / daniiellealexis   И чудо! Бях поканена в прочутия Лос Анджелис за проби      Снимка © Instagram / daniiellealexis    Изглежда, че това е идеалната история за мечтата ми      Снимка © Instagram / daniiellealexis   В Холивуд моята различност играеше в моя полза     Снимка © Instagram / daniiellealexis        Време е да кажем какъв беше проблема ... Само че съм роден момче и се казвах Шейн Снимка      Снимка © Instagram / daniiellealexis    През целия си живот бях подложена на тормоз от моите съученици, съграждани и цяла Австралия      Снимка © Instagram / daniiellealexis      И когато бях на три, признах на майка ми, че ще стана момиче, когато порасна. И се случи!        Снимка © Instagram / daniiellealexis    Майка ми и дядо ми, спестиха пари, за да ми платят за операция за промяна на пола      Снимка © Instagram / daniiellealexis    Отначало се почувствах неудобно, като вземах хормонални препарати. Но операцията ми помогна да спечеля доверие Снимка © Instagram / daniiellealexis Снимка © Instagram / daniiellealexis И наследникът на Кайтлин Дженър ме вдъхнови да разкажа историята си на цяла Австралия     Снимка © Instagram / daniiellealexis      Снимка © Instagram / daniiellealexis      Снимка © Instagram / daniiellealexis В Лос Анджелис бях приета с отворени обятия.      Скоро ще ме видите на големия екран Снимка © Instagram / daniiellealexis      Снимка © Instagram / daniiellealexis", "date": "2017.12.17", "title": "Животът я прекара през Ада и я прати в Холивуд"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376375-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%81%D1%82%D1%8A%D0%BF%D0%BA%D0%B0-%D0%BD%D0%B5-%D0%B5-%D1%81%D0%B0%D0%BC%D0%BE-%D0%BC%D0%B8%D1%82", "text": "Американец твърди, че през 1953 година баща му е убил Голямата стъпка със собствените си ръце, а после е замразил тялото му. На клипче, което Питър Кейн е качил в мрежата се вижда голямата космата глава на съществото.  \r\n   \r\n   На видеото американецът се доближава до главата на Голямата стъпка и я побутва с пръст, за да „докаже\", че не става дума за измама. „Да, аз обичам да се шегувам, но това не е шега, а реалност\", заявява Кейн. \r\n      ", "date": "2017.12.17", "title": "Голямата стъпка не е само мит"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376376-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-17-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Очакват ви, невероятни резултати в професионалната област в този ден. Ако всичко ясно разпределите и съзнателно изчислите, тогава никакви проблеми, няма да ви застрашат. Трябва реално да гледате на нещата и финансовото си състояние, ако имате намерение да започвате свой бизнес. Съвета за днес е, да не седите цял ден пред компютъра. Така ще изпуснете много възможности за укрепване на финансовото си положение и изгодни контакти. По отношение на здравето ви, може да се желае повече и е добре да предприемете превантивни действия. Желателно е да използвате природни способи , а не безразборно да приемате таблетки. Днес, ще ви бъде трудно да очертаете ясен план за действие. Всички мисли, ще се въртят около личния ви живот и наскоро започнала любовна връзка. Успех очаква онези от вас, заети в рекламния бизнес, търговията и изкуството. Добре е, да не разказвате за своите идеи на хора користни и нечистоплътни в мислите си. Всички натрупани проблеми в живота ви, днес могат да бъдат решени бързо и лесно, благодарение на един влиятелен човек. Само трябва да се заемете с това в ранните сутрешни часове и да се обадите на правилните хора. Денят ви обещава, неординарно действие от страна на любимия. Само не се опитвайте, да ескалирате ситуацията, в противен случай, няма да може да избегнете скандала. Днес, може да се проявите в нова област, която изисква богато въображение и находчивост. За да решите финансовите проблеми, не е необходимо да влизате в дългове. Опитайте се, да намерите допълнителни доходи в интернет. В любовта, ще се чувствате чудесно, дори може да направите официално предложение на избраника си. Този ден, е добре да посветите на срещи с приятели, а не на скучната и безперспективна работа. Препоръчително е, да се отървете от проблемите, които пречат на духовното ви развитие и създават напрежение. Прекарвайте повече време във фитнеса, а не на компютъра. Особено, ако са налице проблеми с гърба, ставите и кръста. Днес, успешно може да реализирате стар проект, които отдавна сте отписали. В работата ви, може да се случи нещо, което да подкопае авторитета ви. Затова придържайте се към мнението си, но не се включвайте в спорове. Вечерта, ще имате нужда от почивка, отпуснете се преди лягане и окончателно се разделете с неприятните спомени. Ако днес, поемете инициативата в колектива, ще получите подкрепата на много хора. От финансова гледна точка, денят е добър, стига да не направите грешки, при работа с документи или пари. Денят обещава, приятна изненада в личния живот. Може да срещнете човек, с еднакви духовни интереси.   Успешно ще се справите с редица проблеми в работата си, ако повече разчитате на себе си и използвате личния си опитът. Днес трябва да влагате въображение във всичко, което предприемате. Дори в сферата на любовта, ще е полезно вашето здравословно чувство за хумор. Само не правете приоритет, меркантилните интереси. Това е, един ползотворен ден, когато ще ви е леко на душата. Ще имате важни срещи, преговори и кратки пътувания. Дори и най-смелите мечти, ще ви се струват доста осезаеми и изпълними. Но не показвайте гордост, там където, това е абсолютно ненужно. Има се предвид в любовта, романтичния живот и връзката с любимия. Днес трябва да положите усилия и ентусиазъм, за да се реализирате духовно. Ако сте експерти в областта на изкуството или литературата, смело вървете напред. В работата ви е възможен служебен роман с колега, който от дълго време не е безразличен към вас. Вечерта е подходяща за разходки, спорт и отдих. Днес бързането и прекомерната нервност са противопоказни. Препоръчително е, да изчакате и да разработите стратегически план за работа. Възможна е любовна връзка с човек, който от дълго време е ваш приятел. В думите, мислите и действията си, не е необходимо да отивате по-далеч, отколкото е позволено.", "date": "2017.12.17", "title": "Дневен хороскоп 17 декември"}
{"url": "http://www.classa.bg/%D1%81%D0%B2%D1%8F%D1%82/item/376377-%D0%B5%D0%B2%D1%80%D0%B5%D0%B8,-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8,-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D0%BA%D0%BE%D0%B9-%D1%81%D1%8A%D0%B7%D0%B4%D0%B0%D0%B4%D0%B5-%D0%B4%D0%BD%D0%B5%D1%88%D0%BD%D0%B0%D1%82%D0%B0-%D0%BD%D0%B0%D1%83%D0%BA%D0%B0", "text": "                Античността - образец за подражение през Средновековието   Това изображение на античния гръцки учен Аристотел е рисувано през 1457 година в Рим. Учените през Средновековието активно ползват познанията и откритията на учените от Античността. Изложба на Австрийската национална библиотека, която в момента гостува в Берлин, е посветена тъкмо на тези традиции.     Слънцето, луната и звездите Астрономията и познанията за Земята като част от Вселената винаги са били много важни за учените. Тази картина е създадена в Прага между 1392 и 1394 година - тоест близо век преди Коперник да открие, че планетите се движат около Слънцето и че Земята не е център на Вселената.     Старите познания остават за поколенията Тази книга е написана и изрисувана на ръка. По онова време книгопечатането още не е съществувало. Йоханес Гутенберг го открива около 60 години по-късно. В еврейските, християнските и мюсюлмански културни среди възниква същинска индустрия, която си поставя за задача да запази за поколенията познанията на античните учени.     Универсалната наука Това е илюстрация от книга, писана в Хесен през 1370 година. На нея са изобразени 12 учени под небесния свод с планетите. Учените са свързани с всички големи културни кръгове на своето време - от Ориента до Оксидента.     Как се е определяло разположението на звездите? Този астролаб (инструмент, с чиято помощ се определя разположението на звездите) е изработен от мюсюлмански майстор в Толедо през 1029 година. Маврите, които след 711 година завладяват голяма част от Иберийския полуостров и населяват южната част на страната до 1492 година, оставят след себе си истински съкровища. Не само архитектурни, като прочутия дворец Алхамбра в Гранада, но и писмени.     С поглед към Луната Спътникът на Земята винаги е интересувал учените. Това е обяснимо - в крайна сметка Луната е единственото небесно тяло, което може да се види от Земята и с просто око. Тази книга от 1505 година, писана в Лайпциг, разяснява значението на лунните фази и влиянието им върху живота на Земята.     Дните, месеците и годишните времена Календарите имат централно значение за всички религии. Те прехвърлят мост между астрономическата наука и религиозните представи в различните региони на света. Календарът подрежда празниците и ритуалите през годината. Тук се вижда един еврейски молитвеник от 1415 година, появил се във Виена, на който е изобразен вторият ден от Новата година.     Как се раждат децата Този наръчник за хирурзи и акушерки е публикуван през втората половина на 14-и век в Южна Франция и показва различни сцени на раждане..     Знанието е сила На тази илюстрация е показан персийският учен Авицена, представен като цар. Той е заобиколен от лекари, които водят диспут. Картината е създадена в края на 15-век - т.е. близо 600 години след смъртта на Авицена. Тя е издадена на латински във Венетия и показва, че учението на персийския учен е било възприето с голям интерес по тези места.     Старинни корали Diese Darstellung ist eine der ältesten in der Ausstellung. Die Koralle wurde vor 512 in Konstantinopel gezeichnet. Die Autoren haben sie auf griechisch beschrieben.     Човекът и природата На таза картина е изобразен лов на пепелянки с помощта на сламени чучела. Предполага се, че книгата е издадена през 1220 година в Мосул и е написана на арабски. Тя съдържа текстове на късноантичния философ и изследовател Йоан Филопон.  ", "date": "2017.12.17", "title": "Евреи, християни, мюсюлмани: Кой създаде днешната наука?"}
{"url": "http://www.classa.bg/%D1%81%D0%B2%D1%8F%D1%82/item/376378-%D1%82%D0%BE%D0%B2%D0%B0-%D0%B1%D1%83%D0%B4%D0%B8-%D1%83%D0%B6%D0%B0%D1%81%D0%BD%D0%B8%D1%8F-%D1%81%D0%BF%D0%BE%D0%BC%D0%B5%D0%BD-%D0%B7%D0%B0-%D1%85%D0%BE%D0%BB%D0%BE%D0%BA%D0%BE%D1%81%D1%82%D0%B0", "text": "            В началото на седмицата пред Бранденбургската врата бяха запалени две израелски знамена, а разгневеното множество скандираше: \"Смърт на евреите!\". Въпросните деяния бяха дело на мюсюлмански и палестински групировки, а гневът им бе породен от обявеното от Доналд Тръмп намерение да признае Ерусалим за столица на Израел.   Представители на почти всички политически партии в Германия изразиха възмущението си от изгарянето на израелските знамена в Берлин – включително канцлерката Меркел и всички министри в кабинета. Германският президент Франк-Валтер Щайнмайер бе категоричен: \"Онези, които горят израелското знаме по германските площади, демонстрират не просто непоносима омраза срещу Израел, а и факта, че не зачитат или не разбират какво означава да си германец.\" В телефонен разговор с президента на Израел Ройвен Ривлин федералният президент е изразил възмущението си от тези \"радикални и стряскащи прояви на антисемитизъм\". Щайнмайер е заявил още, че е потресен и засрамен от това, че подобно нещо се случва в Германия през 2017 година.       Възмущението е огромно и поради причината, че в средата на израелското знаме е изобразена шестолъчната звезда на Давид, която е религиозен и политически символ на евреите и на държавата Израел. Следователно изгарянето на флаговете унищожава и този символ - и то на едно пропито с история място, каквото е Бранденбургската врата в Берлин. Именно там през януари 1933 година са организирани първите факелни шествия на националсоциалистическите отряди, след като Хитлер поема властта в Германия. Няколко години по-късно, по време на погромите срещу евреите на 9 срещу 10 ноември 1938, в Германия са подпалени всички синагоги и еврейски институции, върху чиито фасади е била изобразена Давидовата звезда.   От 1941 нататък нацистите задължават всички евреи да носят шестолъчната звезда - на видно място, пришита на жълта основа върху дрехите им. Това напомня за Средновековието, когато някои християнски владетели задължавали евреите да носят жълто парче плат върху дрехите си, за да бъдат по-лесно отличавани от останалите.   По времето на Втората световна война жълтата звезда се превръща в символ за изтреблението на милиони евреи в Европа и по света - убийства, извършвани предимно от германци.     Въпреки всичко в Германия не е забранено да се гори израелското знаме – поне в случаите, когато става дума за частно закупено знаме. След скандалните случки в Берлин обаче се поведе дискусия дали законите в Германия не трябва да бъдат затегнати допълнително в това отношение.   Според израелския посланик в Германия Джеръми Исахаров, трябва да бъде забранено публичното изгаряне на всички национални флагове, а не само на израелския. Неговото предложение бе подкрепено от представители на различни политически партии в Германия. Президентът на Централния съвет на евреите в Германия Йозеф Шустер заяви в интервю за печата следното: \"Който гори израелския флаг, поставя под въпрос или направо отрича правото на съществуване на Израел\". А Германия възприема защитаването на правото на съществуване на израелската държава като държавен дълг.   Колкото по-често обаче в Германия се \"внасят\" външни конфликти между мюсюлмани, християни и евреи, толкова по-силно въпросният дълг се поставя под въпрос – не от страна на официална Германия, а от представители на обществото.   Представител на еврейската общност в Берлин наскоро направи тревожно изказване. Според него, евреите в германската столица не винаги могат спокойно да демонстрират своя произход и вяра. \"Знам от много евреи, че пътувайки с метрото, често им се налага да крият броеницата с Давидовата звезда или нещо друго, което издава тяхната религия. Хората междувременно са започнали да се страхуват и автоматично прикриват такива неща\", казва той.", "date": "2017.12.17", "title": "Това буди ужасния спомен за Холокоста"}
{"url": "http://www.classa.bg/%D1%81%D0%B2%D1%8F%D1%82/item/376379-%D0%BA%D1%8A%D0%B4%D0%B5-%D0%B8%D0%B7%D0%B1%D1%8F%D0%B3%D0%B0%D1%85%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8%D1%82%D0%B5-%D0%BE%D1%82-%D1%81%D0%B8%D1%80%D0%B8%D1%8F-%D0%B8-%D0%B8%D1%80%D0%B0%D0%BA", "text": "            \"Няма значение къде се намират в момента. Британските джихадисти никога не бива да се завръщат в родината си. И ние трябва да сторим всичко възможно, за да предотвратим завръщането им\", каза преди няколко дни британският министър на отбраната Гевин Уилямсън. Ние продължаваме да ги преследваме в Сирия, Ирак и региона наоколо, защото само мъртвите терористи не могат да навредят на Великобритания, заяви още той.     Не само Великобритания се опасява от евентуалното завръщане на джихадистите. От няколко седмици насам подобни страхове изпитват и други европейски държави. В началото на ноември от сирийското министерство на отбраната заявиха: \"Освобождаването на Деир ез Зор бележи окончателното елиминиране на терористичната организация ИД.    Тя вече не е в състояние да направлява нападенията на своите отделни групи, които са разпръснати в околностите на града.\" От иракското министерство на отбраната пък бе заявено, че оцелелите бойци имат само две възможности: или да загинат, или да се предадат на иракските войски. И така, след като Сирия и Ирак заговориха за края на т.нар. \"Ислямска държава\", в Европа се питат накъде се отправят оцелелите джихадисти.     Засега обаче изобщо не е ясно колко бойци на ИД са успели да се измъкнат от Сирия и Ирак. Не е ясно и накъде са се отправили. Едно изявление на бившия командир на опозиционните \"Сирийски демократични сили\" Талал Зило от миналата седмица обаче разбуни духовете. Той заяви пред агенция Ройтерс, че след завладяването на град Рака през ноември хиляди бойци на ИД са напуснали града. И не само това. Талал Зило твърди, че САЩ изрично са одобрили тяхното изтегляне в тайно споразумение. Американците отхвърлят всички обвинения. Твърденията на Зило били \"неверни и измислени\". \"САЩ не сключват сделки с терористи\", се казва от кръгове на американската армия.   Междувременно британската телевизия БиБиСи излъчи материал, в който е цитиран един шофьор от редиците на т.нар. \"Ислямска държава\". Той говори за конвой от 50 камиона, 13 автобуса и 100 автомобила на ИД с бойци и боеприпаси.   Няма как да бъде установено точно колко джихадисти са избягали, нито пък къде точно се намират те сега. Турското правителство се опасява, че много от тях са пристигнали в Турция. Възможно е обаче и някои от тях да са се отправили към Афганистан. Според Кийл Ортън от британския мозъчен тръст Henry Jackson Society, е напълно възможно британски джихадисти от редиците на ИД в Сирия и Ирак да са се отправили към Афганистан. Афганистански източници пък твърдят, че в страната са пристигнали и френски джихадисти.     Понастоящем европейските сили за сигурност се подготвят за евентуалното завръщане на джихадисти от Сирия и Ирак в Европа. Директорът на британското вътрешно разузнаване МИ5 Андрю Паркър заяви в средата на октомври, че опасността е \"нараснала драматично\". \"Заплахата е многостранна. Тя се надига бързо в непознати за нас досега мащаби\", заяви той. От МИ5 са сериозно загрижени от растящата опасност и от обстоятелството, че тя може трудно да бъде предвидена. \"Опасността е много по-многостранна, отколкото досега.    Някои планове за нападения се разработват в Обединеното кралство, а други - в чужбина. Някои атаки се планират дългосрочно, а други - спонтанно. При тях става дума за екстремисти от всички възрасти от двата пола и от всички социални сфери. Обединява ги единствено отровната идеология на насилствената победа\", казва Андрю Паркър.   Германските сили за сигурност също са загрижени от евентуалното завръщане на джихадисти. Те следят особено внимателно непълнолетните, които навремето са заминали с родителите си в райони на бойни действия. \"Съществува опасността ислямистки социализирани и съотвено индоктринирани деца на джихадисти да се завърнат в Германия.    По този начин и тук може да израстне едно ново джихадистко поколение\", предупреди в средата на ноември президентът на Службата за защита на Конституцията Ханс-Георг Маасен. По данни на тайните служби, за Сирия и Ирак са заминали над 950 ислямисти от Германия, като една пета от тях са жени, а пет процента са непълнолетни. Една трета от ислямистите вече са се завърнали в Германия. Близо 1870 ислямисти в Германия са склонни към насилие, твърдят от тайните служби.", "date": "2017.12.17", "title": "Къде избягаха джихадистите от Сирия и Ирак?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376372-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B8%D1%8F", "text": "Това, което прави едно мистериозно изчезване дори още по-интригуващо е фактът, че след него остават озадачаващи улики или пък се появяват следи, които хем не са достатъчни, за да разберем какво се е случило, хем не ни оставят на мира, пише io9. Искате пример? Ето ви цели 8 истории, върху които може да си блъскате главата, заедно с най-странните теории за тях.         Всяко хлапе сигурно е чувало тази история, но има причина защо онзи съдбовен август 1590 г. продължава да се дискутира. Мистерията се задвижва 3 години по-рано, когато губернаторът на английската колония на остров край бреговете на Северна Каролина решава да отплава обратно за Лондон, за да донесе провизии. Джон Уайт оставя зад себе си семейството си, но се забавя и се връща значително по-късно от предвиденото. Когато го прави, той с потрес установява, че колонията е изоставена, а от всичките ѝ 117 обитатели няма и следа. Съществуват обаче интересни следи като думата Croatoan, издълбана в греда, както и буквите CRO, издялкани в дърво. За капак скоро започва сезонът на ураганите и търсенето на изчезналите колонисти е прекратено. Дали те са се преместили на съседен остров? Може би са се присъединили към местно индианско племе или пък направо са били избити от него? Жертва ли са на испански войници? Или пък на болест или суша? Опитали ли ли са се да отплават обратно към Англия? Може би никога няма да разберем истината.        Съдбата на авантюриста Пърси Фосет скоро ще бъде документирана във филм, но неговата история е по-интригуваща от всеки холивудски сценарии. През 1925 г. Фосет, неговият 21-годишен син Джак и добър семеен приятел тръгват на експедиция в Амазонка, търсейки град, който може да се окаже митичния Ел Дорадо. Недоброжелателните туземци, опасните хищници и коварната джунгла правят подобно пътуване изключително опасно и последният път, когато някой вижда и чува Фосет е на 29 май 1925 г. След това се появяват различни следи, като например компасът на пътешественика, който е открит през 1933 г., но никой не знае дали е изгубен по-рано или пък чак тогава. Предполага се, че през годините над 100 души са загинали в търсене на самия Фосет.        Може би най-известната мистерия на изчезнал човек се отнася до Амелия, която заедно със своя навигатор Фред Нунън изчезва на 2 юли 1937 г. Версията е, че самолетът останал без гориво и паднал в Тихия океан, където двамата са оцелели поне известно време. Дори през 2014 г. находките около мистерията не спират и бяха открити парчета от самолета.       Наричат Лудвиг Лайхард \"Принцът на изследователите\", но дори и тази титла не го спасява от изчезване през 1848 г., когато опитва преход от 4500 км. във вътрешността на Австралия. Теориите са най-различни - убийство, гладна смърт, бунт в групата, акули, но единствената следа, която остава е... чиния с буквата L. Тя е подложена на сериозни изследвания, но нищо, което да ни наведе на това каква е съдбата, не се появява.     Съдбата на сина на милионера Нелсън Рокфелер също е една от мистериите на миналия век. Майкъл изчезва през 1961 г., когато е в Нова Гвинея, за да търси артефакти и антики. Основното обяснение е, че е изяден от канибали, но уликите дори за това са прекалено малко, за да се направи заключение.      Наречен \"Изчезналият от Ню Йорк\", съдията от върховния съд Картър е на 41 години, когато изчезва след като има обяд със свой приятел и екзотична танцьорка. Предварителният му план е да посети представление на Бродуей. Мистерията се подсилва от това, че преди да се изпари, съдията изтегля 5000 долара, унищожава някакви документи и местни други такива от офиса си в апартамента си. Дали е станал жертва на отвличане или пък е изчезнал по собствено желание - остава си мистерия. През 2005 г. се появи предсмъртна бележка от жена, която признава, че мъжът и заедно с още няколко души, е участвал в отвличането и убийството на съдията, но няма как да бъде проверена нейната достоверност.       Този случай е един от най-зловещите и започва с изчезването на 19-годишната Тара Калико, която през 1988 г. е студентка в Ню Мексико. Момичето се изпарява в нищото докато кара колело. Парчета от нейния \"Уокмен\" са открити на цели 30 километра от мястото, където е видяна последна. Година по-късно на паркинга на местен супермаркет се появява злокобната снимка на завързаната Тара, а до нея на леглото има и пленено момченце. Властите считат, че това е 9-годишно момче, което е изчезнало няколко месеца преди Тара. Случаят остава неизяснен.        На последното място в списъка, но не и по странност, е неизяснената съдба на писателя Амброуз Биърс, който изчезва през 1913 г. на път за Мексико. Предположенията свързват смъртта му с атака на мексикански бандити, а други твърдят, че е завършил дните си в лудница. Има съмнения за самоубийство, които се подсилват от писмо, изпратено от Биърс до сестра му.", "date": "2017.12.17", "title": "Мистериозни изчезвания"}
