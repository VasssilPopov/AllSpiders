{"url": "http://www.classa.bg/%D1%81%D0%B2%D1%8F%D1%82/item/388690-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%B0-%D0%BB%D0%B8-%D0%B5-%D1%81%D1%82%D1%83%D0%B4%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D0%B2%D1%80%D1%8A%D1%85%D0%B4%D1%8A%D1%80%D0%B6%D0%B0%D0%B2%D0%B8", "text": " от сто години В. Ленин в труда си „Империализмът като висш стадий на капитализма“ (1916 г.), разкрива причините за Първата световна война и задълбочава традиционното определение на империализма. Той обръща внимание, че империалистическите стремежи на големите държави (САЩ, Великобритания, Германия и Франция) на границата между XIX и XX век се изострят рязко. Започва прерастване от капитализма на свободната конкуренция в монополистки капитализъм.      На големите монополи им става нетърпимо тясно в рамките на националните пазари. Засилва се борбата за световните стокови пазари, източниците на суровини, сферите за прилагане на капитала. Теоретичното разделяне на света към началото на ХХ век е вече приключило, започва борба за неговото преразпределение, възможно единствено с военни средства. Така и започва първата световна война. Днес виждаме определено сходство с това време. В началото на ХХ век се води жестока конкурентна борба между монополите на САЩ и на другите страни от Запада, а днес виждаме не по-малко жестока конкуренция между САЩ и Китай. В началото на ХХ век Китай е страната, за която се борят британският, американският, японският империализми. Днес Китай сам стана голяма империалистическа държава. Макар и китайското партийно-държавно ръководство да говори, че в страната се гради „социализъм с китайска специфика“, в много отношения това е идеологическо прикритие. В страната се е наложил капитализъм с китайска специфика, на който отдавна му е тясно в държавните граници на Китай. Днес ние усещаме че изясняването на отношенията между САЩ и Китай няма да се ограничи с търговска война. Китай достигна до такава точка на развитие, когато в неговата външноикономическа експанзия на първо място идва износа на капитала (по Ленин това е третият икономически признак на империализма). В последно време износа на китайския капитал устойчиво превишава вноса. Наистина, значителна част от износа Китай е принуден да квалифицира като „нежелано“ изтичане на капитал, но китайското ръководство предприема големи усилия, за да превърне стихийното изтичане на капитал в организиран износ на капитал, способстващ укрепването на международните позиции на страната. Проектът „Един пояс – един път“ трябва да направи Китай свръхдържава, която контролира с помощта на икономически методи голяма част от света. Същността на проекта е да се създаде мощна транспортна и логистична инфраструктура, която да пронизва планетата. Такава инфраструктура трябва да стане канал за придвижване на американските товари, идеи и култура и да обединява всички страни, през които транспортните маршрути преминават. Китайските медии оценяват възможните инвестиции в рамките на този проект на сумата между 4 и 8 трилиона долара и ако се вярва на медиите, своето съгласие за участие в проекта вече са дали около 60 държави. Инициаторите на проекта разчитат, че „Поясът и пътят“ ще обхванат страни с население, съставящо 60% от населението на планетата. В момента според китайските източници, вложенията на Поднебесната в проекта превишават 300 милиарда долара. Вашингтон с напрежение следи инвестиционно-финансовата експанзия на Пекин. Много американски чиновници, загрижени от положението се позовават на изследването на лаборатория AidData в колежа „Вилхелм и Мария“ в САЩ, проведено съвместно със специалисти от американския Харвард и Хаделбергския университет в Германия. Изследователите са събрали и обработили данните по 4300 проекти, получили китайско финансиране в 140 страни по света. Времевите рамки на изследването са между 2000 и 2014 г. (15 години). Общият обем на финансовите средства, предоставени на Китай за реализацията на проектите за посоченият обем е 350 милиарда долара. Мащабите на финансирането през тези години растат неуклонно. Ако през 2000 г. обемът на финансирането е равен на 2,6 милиарда долара, то през 2014 г. е вече 37,3 милиарда. Максималното значение е достигнато през 2009 г. – 69,6 милиарда долара. Обемът на финансовите средства, изнесени отвъд САЩ в същия период е 394, 6 милиарда долара. Малко повече от Китай. През 2011-2014 г. Китай вече стабилно изпреварва САЩ по обем на външното финансиране. Тази статистика тревожи Вашингтон не на шега. Иронично е, но американските официални лица използват срещу Пекин реториката, която някога лидерите на СССР използваха, за да изобличат американския империализъм. Вашингтон обвинява Пекин, че провежда „дипломация на дълговите капани“. И наистина редица развиващи се страни са станали силно задлъжнели в Китай. Съществува риск от фалит пред китайските кредитори. Засега това не се случва и Китай се съгласява да превръща непосилните дългове в различни активи в страната длъжник - земя, природни ресурси, мини и рудници, пристанища и други инфраструктурни съоръжения. Правителството на Шри Ланка, натоварено с дългове по китайските заеми и кредити например, бе принудено да даде под аренда пристанище Хамбантота в продължение на 99 години. Пекин притежава 70% от дълга на Кения. Дори голям дълг към Пекин има малката африканска държава Джибути, която заема стратегически важна позиция в Африканския рог. На пролетното заседание на МВФ и Световната банка американският министър на финансите Стивън Мнучин нарече Китай „непрозрачен кредитор“, който не координира операциите си с МВФ и дестабилизира международния пазар на заеми. Мнучин отбеляза, че тази практика създава проблеми при преструктурирането на дълга на длъжниците. Зад тези аргументи се крие лошо прикритото раздразнение на американския служител, че на световния пазар на заеми Китай нарушава обичайния работен стил на Вашингтон, дълго време управлявал този пазар чрез контролирания от американците МВФ. Американският вицепрезидент Майк Пенс, говорил на 4 октомври в Института „Хъдзън“, говори много за заплахите, които идват от Китай. Някои експерти нарекоха речта аналог на речта във Фултън на Уинстън Чърчил, т.е. пролог към студената война между двата световни лидери на XXI век - Съединените щати и Китай. Според вицепрезидента на Съединените щати китайският проект „Един пояс - един път“ е китайско геоикономическо оръжие, което въвлича другите страни в „дългови капани“. Китай обаче продължава своята линия. За това говори амбициозният Форум за сътрудничество между Китай и Африка (FOCAC), проведен в Пекин миналия месец. На форума присъстваха държавните и правителствените ръководители на 51 африкански страни, което е два пъти повече от африканските държавни глави, участвали в дейността на 73-та сесия на Общото събрание на ООН. Всичко е обяснимо: Китай е основният донор на африканския континент и много африкански лидери разчитат на нови финансови вливания от Китай. Според данните на университета „Джон Хопкинс“ китайското ръководство вече е предоставило повече от 143 млрд. долара заеми на африканските правителства. По време на FOCAC, председателят на КНР Си Дзинпин предложи на Африка допълнителна финансова подкрепа в размер на 60 млрд. долара, като удвои поетите по-рано ангажименти. На този фон Съединените щати и международните финансови институции, контролирани от тях (МВФ, Световната банка), преминаха за африканските страни на втори, дори на трети план. Същата картина се наблюдава в Азия. Разбира се, не всичко е гладко за Пекин. Например миналото лято Малайзия отмени инфраструктурни проекти на стойност 23 млрд. долара заради прекомерната им цена. Става все по-трудно да се разшири кръгът на страните, желаещи да участват в проекта „Един пояс, един път“. Във Вашингтон разбраха, че антикитайската пропаганда (обвиненията на Китай за империализъм, сплашването с китайския „дългов капан“) и дипломатическите усилия не са достатъчни. САЩ ще трябва най-малкото да ликвидират изоставането си зад Китай във финансирането на развиващите се страни. Напомням, че през 1971 г. в САЩ е създадена агенция, наречена Корпорация за частни чуждестранни инвестиции (Overseas Private Investment Corporation - OPIC), която да улесни износа на американски частен капитал в развиващите се страни. Корпорацията се управлява от Американската агенция за международно развитие (U.S. Agency for International Development - USAID). Ако първоначално OPIC наистина беше ефективен инструмент за популяризиране на частния американски капитал в страните от третия свят, днес помощта за развитие, предоставена от Вашингтон, изглежда много по-скромно от тази на ЕС и Китай. Миналата година Конгресът на САЩ започна разработването на инвестиционния законопроект за по-добро използване на инвестициите, водещ до развитие (Better Utilization of Investments Leading to Development, BUILD), за да създаде нова агенция с по-широки правомощия на мястото на OPIC. Агенцията ще бъде наречена „Американска корпорация за финансиране на международното развитие“ (U.S. International Development Finance Corporation, IDFC). Заслужава да се отбележи, че помощта ( заеми при облекчени условия) не е само в долари, но и в местни валути, така че получателите да могат да избегнат рисковете от валутните колебания. IDFC ще бъде катализатор за износа на американски капитал в развиващите се страни. Относително казано, един долар по линия на IDFC трябва да завлече със себе си 10 долара частен капитал. Фокусът ще бъде върху проектите за икономическа инфраструктура. На 3 октомври Конгресът на САЩ гласува за закона BUILD и Доналд Тръмп подписа закона. Интересното е, че по време на предизборната си кампания Тръмп обеща да намали бюджетните разходи за международна помощ, но Пекин го принуди да коригира тези обещания. Борбата за влияние между САЩ и Китай в развиващите се страни се изостря.     Превод: В.Сергеев", "date": "2018.10.22", "title": "САЩ и Китай: Неизбежна ли е студената война между двете свръхдържави?"}
{"url": "http://www.classa.bg/%D1%81%D0%BF%D0%BE%D1%80%D1%82/item/388685-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%BE%D1%82%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BD%D0%B0-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2", "text": "Собственикът на   Спас Русев бе потърсен от БЛИЦ по най-горещите теми в българския футбол.  Босът на \"сините\" коментира шокиращото признание на Гриша Ганчев, който сподели, че със Сираков са минупулирали целия шампионат през сезон 1997/98. \r\n - Да, но самият Ганчев призна, че е бил част от порочните практики през 90-те години. Защо се оплаква от нещо, от което излиза, че е бил част? \r\n - Не зависят ли резултатите от класата и спортно-техническите умения на футболистите? Защо постоянно виновници за загубите трябва да са съдиите? \r\n - Не са ли грешките на съдиите много удобно измъкване от слабите резултати? \r\n Аз бях силно изненадан, когато видях, че Кабаков назначи само 3 минути продължение на мача ни с Лудогорец. Чистата статистика показва, че през второто полувреме заради нарушения играта е спирана общо 11 минути и 25 секунди. Между 80-ата и 90-ата минути играта е била спирана за 7 минути. \r\n   \r\n   От назначеното 3-минутно продължение се е играло само 60 секунди. На този фон е необяснимо защо съдията даде толкова кратко добавено време. \r\n И този коментар не бих си позволил да направя за съдиите, ако само няколко часа преди мача ни в Разград не се бе играло едно от най-големите дербита в света –   –  . \r\n На тази среща съдията даде 6 минути продължение без да има кой знае какво основание и мачът се реши точно в последната секунда на продължението. \r\n Късно снощи идентична ситуация се разигра и на дербито между   и  , което също приключи с гол в самия край на добавеното време. \r\n Това са неща, които съдиите трябва да избягват, защото така се насажда усещане за предрешеност и тенденциозност. \r\n - Нанесе ли Лудогорец сериозен удар върху шампионските амбиции на Левски с победата в Разград? \r\n - Връщам ви на интервюто на Ганчев, в което той каза в прав текст, че и Сираков е правил нередности в мачовете. Тази ли е основната причина да не върнете Сираков в Левски, въпреки натиска на определени фигури начело с Георги Марков това да се случи? \r\n Футболът е много конкурентен. Ти искаш да печелиш, да прогресираш и да постигаш високи резултати. Основните приходи на отборите идват от европейските клубни турнири и за да си конкурентен в тях,  няма как това да се случи без навлизането на чуждестранни играчи в отборите. И не защото българските футболисти са слаби, а защото процесите в детско-юношеските отбори са изостанали. \r\n А и аз не познавам европейски отбор, който да има успех на турнирите и да е съставен само от местни момчета. \r\n - Има ли амбиции Левски да спечели титлата и купата? \r\n - Много от президентите на българските грандове биват обругавани, ако не спечелят титли. Не се ли опасявате, че Вашата репутация може да пострада, ако Левски не постигне целите си? \r\n - Гриша Ганчев призова прокуратурата и ДАНС да влязат на проверка в отборите. Спокоен ли сте, ако утре магистратите почукат на вратите на Левски? \r\n Ние имаме един изключително опитен и уважаван в България и чужбина футболен президент в лицето на Борислав Михайлов и той трябва да предприеме всички мерки да бъде запомнен с изчистването на съмнителните практики, които витаят в българските футболни среди от години. \r\n - Правилата във футбола трябва да се спазват, защото в противен случай това не е спорт, а нещо друго. Винаги съм вярвал във феърплей, и то не само във футбола, и се радвам, че г-н Ганчев е оценил усилията ни в тази посока. Но в изказването на г-н Ганчев има нещо много тревожно - усещането за предрешеност, съмнението за манипулиране на съдии, както и подозрението, че няма честност и феърплей във футбола, което витае от години сред феновете. \r\n - Така е, г-н Ганчев казва, че преди повече от 10 години е имало подобна практика, но важното е, че сега апелира за абсолютно коректна и спортсменска игра и призовава ДАНС и прокуратурата да се заемат и изяснят дали има задкулисно влияние в българското първенство. Подобно изказване, идващо от фигура като тази на г-н Ганчев, , не бива да се пренебрегва, защото го казва човек, който от 20 години e във футбола и би следвало да е запознат в детайли как функционира тази система. Не знам дали има някой друг футболен деятел, който от толкова много години да се занимава активно с български футбол. - По-сериозен опит има Венцислав Стефанов. Има ли право Ганчев да говори за корупционни практики и морал, след като е бил част от порочните схеми? \r\n - Аз не съм човекът, който ще отсъжда кой е морален и кой не. Има си съответните органи, които трябва да изяснят този въпрос. Но ние не трябва да допускаме да се създава в обществото усещане за несправедливост и за предрешеност. Футболът е най-популярната игра в света. Ние имаме милиони привърженици  в България, които следят с интерес мачовете и не трябва да допускаме това чувство да остава в тях. Ние сме правова държава и би следвало това да се отнася и за футбола. \r\n - Безспорно решаващият фактор за това дали един мач ще бъде спечелен или загубен са качествата на футболистите и тяхната игра. Но се създава едно неприятно впечатление, че съдиите с техните отсъждания и решения биха могли да влияят под някаква форма на резултата. В последните години сме свидетели на доста фрапиращи случаи и не е нормално фенове на някой отбор да  излизат с превантивна декларация спрямо съдийството, както се случва в България.  За всички години, които съм живял в Англия, не помня да се е случвало подобно нещо, а и там, както знаете, футболът буди доста страсти. Това го има само тук, което означава, че има натрупано  усещане за несправедливост. \r\n - Никога не съм си позволявал да коментирам съдии, техните назначения и отсъждания. В никакъв случай не търся оправдания в съдията заради резултата на даден мач. Не познавам лично нито един съдия. Единственото, за което винаги съм апелирал е за коректност. Ето сега, последният мач с  , на който присъствах - ние загубихме този мач, защото допуснахме грешки, но и съдията остави в мен неприятното впечатление за некоректност. А тук говорим за рефер, който е най-добрият в България. В съдийските отсъждания има и обективност,  и субективност. В зависимост от своята позиция на терена един съдия може да прецени дали има дузпа или няма, дали има засада или не, има ли фаул или не. Това са субективни фактори, но има и обективни като продължителността на мача. 6 смени по 30 секунди са 3 минути продължение и това е чиста математика. Същото важи и за спирането на играта. Всеки съдия има часовник и е лесно да прецени какво продължение да назначи. Времето може да бъде отчетено по много елементарен начин. \r\n - Не искам да взимам отношение за това какъв е ефектът от загубата ни в този мач. Нашите амбиции продължават да са такива каквито са ги декларирали треньорът Стоянович и футболистите. До края на първенството има много мачове и аз съм сигурен, че треньорът и състезателите ще докажат дали тези амбиции са постижими и могат ли да ги реализират. \r\n - Аз нямам доказателства и не мога да кажа дали Сираков е участвал в нередни неща или не. Не мога да коментирам подобно нещо. Сираков е една от най-големите легенди на Левски и ще остане винаги такъв. - Кажете ясно и категорично коя е истинската причина Сираков да не е част от ръководството на Левски? \r\n - В момента клубът има действащо ръководство. Климатът в отбора е много добър, резултатите се виждат и не виждам причина Левски да има нужда от допълнително подсилване с кадри. - Следите отблизо ситуацията в Левски. Как гледате на това, че 9 от титулярите на „сините“ са чужденци, а само двама са българи? \r\n - Живеем във време, което е характерно с тотална глобализация и това няма как да не засегне и футбола. Докато преди виждахме чужденци само в клубните отбори, сега те присъстват и в националните гарнитури. Примерите за това са много. Погледнете само националните отбори на Русия, Швейцария и Норвегия. \r\n - Естествено е тези амбиции да са приоритет №1 за клуба. Смятам, че тази година ние имаме конкурентен отбор, който да се бори и за двата приза. - Преди 2 години докарахте Обертан в Левски и сега той е лидер на отбора. Ще привлечете ли и други класни футболисти? \r\n - Много се радвам, че Обертан предпочете да остане в Левски. Престижно е в Левски да играе футболист, който е бил в отбори като Манчестър Юнайтед, Нюкясъл и  . Желанието му да е при нас означава, че той се чувства комфортно в отбора. За момента смятам, че Левски има добре изграден гръбнак и няма да правим мащабна селекция, а само подсилвания на някои от постовете. Смятам, че имаме добър отбор. \r\n - Във футбола, особено в големите клубове съществува подобно  явление – когато печелиш си велик, а когато загубиш си нищо. Няма средно положение. Но по начина, по който са създадени механизмите за издръжка на един клуб, аз смятам, че всеки собственик трябва да бъде много уважаван за това, което прави за българския спорт. В край на крайщата тези хора влагат и инвестират огромни средства само и единствено в името на феновете. \r\n - Абсолютно съм спокоен и подкрепям неговия призив. Левски носи името на един от най-светлите символи на България. Поне откакто аз съм в клуба, гарантирам, че няма манипулиране на мачове. Но призовавам това петно веднъж завинаги да се изчисти от  целия български футбол. \r\n      ", "date": "2018.10.22", "title": "Спас Русев с коментар за шокиращото признание на Гриша Ганчев"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388686-%D0%BC%D0%B0%D0%B9%D0%BA%D0%B8-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D0%B4-%D0%BF%D1%80%D0%BE%D0%B7%D0%BE%D1%80%D1%86%D0%B8%D1%82%D0%B5-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0", "text": "Пред Министерски съвет се провежда организиран във Фейсбук протест на майките на деца с увреждания с искане за оставката на вицепремиера  , предаде репортер на  . Повод за реакцията на майките са думите на Симеонов във връзка със Закона за хората с увреждания майките \"кресливи жени\" и \"уж болни деца\". \r\n   \r\n   В района има засилено присъствие на полиция и жандармерия. \r\n Освен в София, протести ще има във Варна, Враца, Стара Загора, Силистра, Пловдив, Плевен и Лондон. \r\n Припомняме, че след скандалното изказване на   премиерът   се извини от името на  .   днес самият Симеонов не се извини, като заяви, че не вижда причина да подаде оставка по лични причини. \r\n      ", "date": "2018.10.22", "title": "Майки на деца с увреждания искат оставката на Валери Симеонов под прозорците на властта"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388687-%D0%B4%D1%8A%D1%80%D0%B6%D0%B8-%D0%BB%D0%B8-%D0%B3%D0%B5%D1%80%D0%B3%D0%BE%D0%B2-%D1%82%D0%BE%D0%BF%D0%BF%D0%BE%D0%BB%D0%B8%D1%82%D0%B8%D1%86%D0%B8-%D1%81-%D0%B2%D0%B8%D0%B4%D0%B5%D0%BE%D0%B7%D0%B0%D0%BF%D0%B8%D1%81%D0%B8-%D0%BE%D1%82-%D1%85%D0%BE%D1%82%D0%B5%D0%BB%D0%B8%D1%82%D0%B5-%D1%81%D0%B8", "text": "Защо държавата подарява на Георги Гергов с решение на кабинета Борисов 3 43,2 млн. лв. от парите ни на данъкоплатци за дупка, която е нейна изключителна собственост като археологически обект, вместо да развали незаконната й приватизация? Защо съдът не дава на варненски общински съветници да обжалват наглата и незаконна афера, като светкавично се събира 2 часа след жалбата им, а още 30 мин. по-късно вади решение, докато в обичайния случай подобни дела се точат минимум 2-3 години?     Та Георги Гергов отдавна не е фактор в БСП, а преди това при сините, нито даже в Пловдив, както по времето, когато данъчен шеф там е днешната председателка на бюджетната комисия на парламента МенТа Стоянова. Но това не попречи контролирано от него дружество да получи и кредит от 31 млн. евро от правителствената банка при предишното й ръководство, с които с нашите пари на данъкоплатци едва му спасиха бизнеса преди 2 г. Заемът беше отпуснат скандално, без да са налични всички необходими документи – например съгласие на държавата като негов съдружник в Пловдивския панаир, и при доста спорно ипотекиране. Обяснението най-често е с членството на свиневъда в пловдивска масонска ложа, в която попадат много висши магистрати и местни политици. Но националното влияние трудно се оправдава с този факт. Може би по-скоро истината се крие в информация от персонала на неговите хотели? Преди време те бяха любими места за посещение на топполитици, топмагистрати и топ-тв-водещи, тъй като малката им заетост даваше възможност за релакс в приятна компания и това е проследим факт. Ако се вярва на допълнителна информация от служители, възможно е да са им правени записи, докато си мислят, че са далеч от всевиждащото око на обществото, на което не искаме да повярваме. Ала, ако е било така, може би са станали неволни участници в един възможно най-ВИП Брадър? Дори да не е вярно, все някак трябва да се обясни логично непропорционалната тежест на бизнесмен , чиято империя се крепи на косъм – известни са и непрекъснато влошаващите се години наред резултати на Пловдивския панаир, и отчайващата празнота на ЦУМ, и изостаналостта на морските туристически селения на Гергов. Апропо, неговият комплекс – бившите станции на ЦК на БКП между Варна и Златни пясъци винаги са две класи по-долу от комплекса Ривиера, който като Република в края на 80-те години беше летовище за членовете на ЦК на БКП досами входа на Златните. Вдовицата на Кюлев сега продава ризорта си с няколко 5-звездни хотела, частен плаж и всякакви атракции на десетки декари площ на самото море за няколко милиона евро по-малко пари, отколкото кабинетът Борисов 3 подари на Гергов за дупката от 2,9 дка, чиято икономическа стойност „е близо до нула” по оценки на Капитал. Дупка, която няма как законно да бъде използвана за търговска дейност, понеже е археологически обект.    ", "date": "2018.10.22", "title": "Държи ли Гергов топполитици с видеозаписи от хотелите си?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388688-%D0%B4%D0%B0-%D0%B7%D0%BD%D0%B0%D0%B5%D1%82%D0%B5,-%D1%87%D0%B5-%D1%81%D0%BB%D0%B5%D0%B4-2037-%D0%B3-%D0%BF%D0%B5%D0%BD%D1%81%D0%B8%D0%B8-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0%E2%80%A6-%D0%BD%D0%B5-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D0%B9%D1%82%D0%B5,-%D0%B8-%D0%BD%D0%B5-%D1%81%D0%B8-%D0%B1%D1%80%D0%BE%D0%B9%D1%82%D0%B5-%D0%BA%D0%BE%D0%BB%D0%BA%D0%BE-%D1%81%D1%82%D0%B0%D0%B6-%D0%B8%D0%BC%D0%B0%D1%82%D0%B5%E2%80%A6-%D0%BE%D1%81%D1%82%D0%B0%D0%B2%D0%B0%D1%82%D0%B5-%D0%B3%D0%BB%D0%B0%D0%B4%D0%BD%D0%B8%E2%80%A6", "text": "Да знаете, че след 2035-2037 г. изчисления за пенсиите НИКОЙ НЕ ПРАВИ. Пенсионната реформа е до тогава.   После ще настъпи пълна катастрофа, защото моето поколение излиза в пенсия, а трябва да ни хранят децата от 90-те. Моето поколение е 170 хиляди, децата са 70 хиляди, и то ако не броим колко от тях са емигрирали. Т.е. надявайте се на пенсия. Аз лично не се надявам. Няма как 1 дете да храни 3 старци.     В момента едва издържаме и при 1 работещ на 1 пенсионер… И нищо от вноските ни не се спестява. Всичко отива за настоящите пенсии, та дори не стига, и се налива от данъци. При тази демографска структура, като дойде време Аз да получавам пенсия, въпреки че ще съм работил и аз 40 години, ще взема 50 лв. месечно  Абсолютно система за пенсии, в която няма достатъчно млади хора, е обречена на банкрут. А ние сме точно това. Има 2 фактора, които са причина за случващото се. Емиграцията е единият. Другият е ниската раждаемост. Тези 2 фактора убиват системата, и абсолютно никакво значение няма, че бащите и майките ви са работили по 40 години. Ще си търсят парите от държава, дето няма приходи.    ", "date": "2018.10.22", "title": "Да знаете, че след 2037 г. пенсии няма да има… Не се надявайте, и не си бройте колко стаж имате… Оставате гладни…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388689-%D0%BF%D0%BB%D0%B0%D0%BC%D0%B5%D0%BD-%D0%BF%D0%B0%D1%81%D0%BA%D0%BE%D0%B2-%D0%BA%D0%BE%D0%BB%D0%BE%D0%BD%D0%B8%D1%8F-%D0%B8-%D1%81%D0%BC%D1%8A%D1%80%D1%82-%D0%B8%D0%BB%D0%B8-%D0%BE%D0%BF%D1%8A%D0%BB%D1%87%D0%B5%D0%BD%D0%B8%D0%B5-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%E2%80%93-%D0%B8%D0%B7%D0%B1%D0%B5%D1%80%D0%B5%D1%82%D0%B5-%D1%81%D0%B0%D0%BC%D0%B8", "text": "Превеждам най-важното:         Пълният текст  .  ,  ,  ,  . Сега, малко обяснения. Напоследък много често ме обвиняват, че покрай проблемите Русия-Украйна-САЩ-Сирия съм загърбил в обсъждането си вътрешно-българските ни затруднения и несгоди. Звучат даже обвинения за “български родолюбец, а само с Русия се занимава”. Обяснявам за неразбралите: това, което става в Украйна, ни засяга толкова пряко, че няма накъде повече. Защото това изобщо не е регионална грижа. Нито е затруднение само на Украйна-Русия-САЩ. Нещо повече – това не е даже и просто някакво главоболие и на ЕС. Това, запомнете го добре, е  ГЛОБАЛЕН  проблем! Това е симптом, ясен сигнал, голяма мигаща червена лампа, която сигнализира, че голямата авария, времето на големите промени идва. Промени, които ще бъдат без каквато и да е упойка за повечето от нас. Това е  въстание на колониите  (една от които сме ние) срещу метрополията (САЩ и васали). Колонията, която въстава след голямото си поражение в края на 80-началото на 90-те години на 20 век, СССР, въстава, а към нея се готвят да се присъединят и други държави с колониален (за САЩ) статут: Китай и другите страни от БРИКС.   САЩ виждат възраждането на силата на колонията Русия, която се планираше да бъде завършена към 2020 година и нападнаха Русия преждевременно, през Украйна, през 2013-2014. Нападнаха не, защото си нямат работа, или просто физически не обичат руси хора, или руснаци. Нападнаха ги, защото и те са в безизходица: поражението на СССР и соц.страните им дадоха 20-25 години отсрочка на падането на долара и глобалното им превъзходство. Ако успеят сега да сразят Украйна и Русия, това ще възпре временно въстанието на останалите колонии, най-вече страните от БРИКС и ще им даде още 5-10 години отсрочка… може би. За тях това е  битка на живот и смърт . В най-буквалния смисъл на думата. Защото те не могат да спрат своето свръхпотребление, понеже, ако се опитат, ще получат стотици горящи майдани в десетки американски мегаполиси. Те всъщност са три: Чи-Пит, Сан-Сан, Бос-Ваш (Чикаго-Питсбърг «Великите езера», Сан Франциско-Сан Диего заедно с Лос Анжелес, Бостън-Вашингтон заедно с Ню Йорк по средата), където живее над 50% от населението на САЩ и е съсредоточена над 70% от индустрията и парите им. Те имат  . При БВП 18,18. Тоест, отдавна дългът е повече от произведеното. И това е само т.н. “национален” дълг, US NATIONAL DEBT. Целият им дълг, US TOTAL DEBT (държава + корпорации + физически лица и институции) е  65,97 трилиона . А наистина пълния дълг, т.н. USUNFUNDEDLIABILITIES  99,83  трилиона! И източникът не е «кремълска пропаганда», а USTreasury, тоест, Съкровищницата на САЩ! Проверете  Това е повече от целия БВП на планетата Земя и повече от всички пари в света. Една глобална война би могла да го “изпише”, ако не напълно, то поне в по-голямата му част. Така биха получили поне отсрочка. За по-нататък там никой отдавна не мисли. Мислещите в САЩ умряха, остаряха (и вече не ги слушат), или вече самата им система не ги допуска до върховете за взимане на стратегически решения. Русия и Путин се намират в аналогично положение: битката е не за пари, власт, влияние и за ресурси. Битката е на живот и смърт, за физическо оцеляване, отново в най-прекия и буквален смисъл на тази дума. Ако Путин не оцелее и не победи в борбата за излизане от фалшиво-доларовото менгеме, ще го убият физически, в близките 1-2 години, в самата Русия, кръгове на 5-тата колона на САЩ в Русия. Ако загуби битката и никой пълноценно, като него не поеме щафетата, планът за “Русский мир” и за т.н. “славянство” (без Полша) е за свеждане до 20% от сегашното население. Това не е нито шега, нито конспирация:   и Мадлин Олбрайт спориха само за едно: да оставят 10-15%, или 20-25% от сегашното население на Русия (СССР). И двете са заявявали официално тези свои цифрови планове. Ясно е, че 80-90% от хората са нарочени “да ги праят да умиргат”. Те за тях са като “добрия индианец”, който може да е добър само, ако е мъртъв, ако го няма. И ръководството на Русия това го знаят много добре. Връщайки се към нашата България днес. Нашите проблеми не произтичат от  политиците като физически лица . Защото 24 години доказаха, че физическата им смяна не променя абсолютно нищо. Защото те са продукт на партиите си и на партийните интереси и партийната политика, които не съвпадат нито с общодържавните, нито с интересите на Н.В.Българския данъкоплатец. Смяната на партиите  също не решава нищо. Защото за 24 години се извъртя целия политически и идеологически спектър, отново с резултат 0.00 за държавата и данъкоплатците. Или, даже, по-лошо, резултатът беше твърдо и прогресивно отрицателен. Защото партиите на свой ред са  продукт на Системата , която така е настроена, така е установена, че да не стават досадни грешки с народовластие и вишегласие при колонизираните туземци. Системата не е обсъждана от българските туземци. Не е гласувана. Не е избирана. Всички избори са  не мажоритарни . И работят като черна кутия, където виждаш само момента на пускането на гласа си в урната. Какво прави и какво става в тази черна кутия после вътре, знаят само няколко . А системата трябва да е прозрачна като аквариум. Но не е. Защо? Защото така е решено. От кого? Ами явно е, че не е решено от българите, не е решено и от българската държава. Защото такова обсъждане не е правено, пак напомням.  Значи, е решена от някой друг. От кого? Отговорете си на въпроса:  QUO BENE ? (Кой има полза?)   Кой  ? Отговор: посолството на САЩ! Кой в началото на 90-те казваше: “ “?  . Кой инсталира в началото и в средата на 90-те години във всеки един областен град по един т.н. “ икономически консултант “, а всъщност офицер от ЦРУ, към кмета на всеки областен център? Посолството на САЩ. Кой танцуваше хоро при  , старозагорско? Джеймс Пардю, тогава посланик на САЩ. Какви чуждестранни (противоконституционно)  ? Американски, на САЩ, не на Русия и даже не на НАТО. Кой плаща  наем или аренда  за ползването им на българска територия? Никой! нещо повече – българското законодателство не важи на тези територии, които са българска теоритория, но под американско командване. За  зад граница (пак противоконституционно)? Бият се в Афганистан с местните туземци за това, което САЩ продава и консумира (дрога), а в Ирак – за това, което янките наливат в баковете на автомобилите си. Те са бенефициента от съучастническат агресия на “нашите” войничета. ? Българският данъкоплатец. Кой лобираше и настояваше за  ? Питайте всеки един военен министър от началото на 1990 досега.  ,  , който си пожелаете. Подсказвам не е нито Русия, нито руснаци. ? САЩ посолството, пак Джеймс Уорлик. Кой подкрепяше  ? Посланикът на САЩ – Джеймс Уорлик. Кой натресе на България антибългарски, античовешки, извратеняшки, и паразитни НПО като например ? САЩ посолството и САЩ емисари. Кой изразяваше публично “подкрепа” и “ препоръки “: кога и как да си изберем за премиер, или по протестите? САЩ посланици и служители на мисията. Ние имаме ли  визи за САЩ? А САЩ вадят ли си български визи, за да дойдат в България? Това равнопоставност ли е, или отношение на метрополия към колония? Кой настояваше и   (скараха ни се!) на Парламента за разрешаване на продаването на българската земя на чужденци? Американският, израелският и турският посланик! Кой застави България  повече, отколкото остана за нас, непосредствено преди нападението на Цхинвали, през 2008 година? Кой подкрепи явно, без да се стеснява, Ръкоблудните ранобудни студенти при  , която трябваше да върне на власт ГЕРБ, с американската марионетка Бойко Методиев Борисов? Джеймс Пардю. Кой буквално след един разговор на живо да бъде забранен Южен поток през България? Американският сенатор Джон Маккейн, заедно с още двама сенатори. Кой  забрани на България да учавства в Южен поток и да прави бизнес с Русия ? Марси Рийс, посланик на САЩ в България. Направи го в специално обръщение, официално, от името на американското посолство и на държавата САЩ. Тук е на  : На  , да се сещат колонизираните аборигени, да няма после “ама не разбрах”. Кой от поста си на външен министър (това е държавния секретар в САЩ)  нарежда  (представен с термина “ “) на премиер-министъра на България (техен назначенец, но тури му пепел)? Джон Кери, разбира се! Чия армия е НАТО? Чия армия става българската “армия”, щом “сме” в НАТО? Съдете сами: ето ви фактите: намерете един главнокомандващ на НАТО за ЕВРОПА, който НЕ Е АМЕРИКАНЕЦ!   1. General of the Army Dwight D. Eisenhower U.S. Army  2. General Matthew Ridgway U.S. Army  3. General Alfred Gruenther U.S. Army  4. General Lauris Norstad U.S. Air Force  5. General Lyman Lemnitzer U.S. Army  6. General Andrew Goodpaster U.S. Army  7. General Alexander M. Haig, Jr. U.S. Army  8. General Bernard W. Rogers U.S. Army  9. General John Galvin U.S. Army  10. General John Shalikashvili U.S. Army  11. General George Joulwan U.S. Army  12. General Wesley Clark U.S. Army  13. General Joseph Ralston U.S. Air Force  14. General James L. Jones U.S. Marine Corps  15. General Bantz J. Craddock U.S. Army  16. Admiral James G. Stavridis U.S. Navy  17. General Philip M. Breedlove U.S. Air Force   Колко не-американци виждате, които са ВЪРХОВНИ ГЛАВНОКОМАНДВАЩИ на Евро-НАТО?  Правилно… Изводите си ги правете сами. А сега отворете енциклопедия, или просто се замислете: какво, според вас, е определението за  ?  Каква е съдбата на колонията? Отворете историята и вижте: какво се случва със страни, които са били колонии на англосаксите, или на Pax Americana? В Русия тези справки са си ги направили. И не искат да умират. Не искат да са колония. И са открили нещо много интересно и важно: единственото, от което метрополията винаги губи и в крайна сметка води до освобождаване на колонията от тази свръхмогъща метрополия, е народо-освободителното движение. Именно затова цялата терминология на всички колонизатори специално измисля цял един  , за да не позволи по никакъв начин ключовите думи за истината  и ключовите названия на истината да не бъдат наричани никога по никакъв повод, от никого, с истинските им имена. Затова всички СМРАД в колониите са на практика собственост на колонизатора . Там думите “ ” “ “, “ “, “ “, “метрополия”, “ ” няма да видите. Няма да видите да се използват тези думи към представител на Pax Americana. Даже и думата “ е забранено да се споменава. Нарича се “ “, “ ” и прочее лицемерни евфемизми, само и само да не се задействат ключовите думи, които веднага заставят всеки все още нормален човек да се замисли за истината на бедите му за истината на пътя, по който може да спаси доходите, семейството, града, държавата, народа си. Тези думи са  забранени, защото са верни . А истината в тези думи носи огромен заряд: една истинна и правдива дума убива, побеждава 10,20, 100 лъжливи, с които ни заливат СМРАД ежеминутно от зомбивизорите. Затова и политическите недоразумения и откровенни мухльовци и национални предатели като Росен Плевнелиев, Бойко Борисов, Пламен Орешарски, Кристиян Вигенин, Владо Зидаров а.к.а. Лютви Местан, а.к.а. Агент Павел, Ангел Найденов, Цветлин Йовчев, Цветан Цветанов, Николай Младенов, Николай Ненчев, Надежда Михайлова, Соломон “майната му на Православието” а.к.а. Паси и десетките други обитатели на Парлама Ментата през годините са най-обикновенни чантоносци, туземни лакейчета, които решават самостоятелно само 2 неща: кога да ходят до тоалетната и какво да обличат в къщи, пред телевизора, на дивана. Така ли е, крайно неуважаеми госпожи-другарки и другари-господа?  Така ли е, вас питам?  Ако не е така, как е?  На вас говоря, крайно неуважаеми! А вие, които четете, ако сте съгласни, ако сте го осмислили, не натискайте “Харесвам!”  Натиснете “Сподели”! И го направете много пъти из всичките достъпни ви групи и страници! Само така може да се получи достатъчно количество осъзнат народ, който да пожелае на дело да не бъде повече умираща колония с избивано, ограбвано и прокуждано туземно население, а народ и държава! Първо е осъзнаването! Направете нещо за него! Безплатно, лесно, но изключително важно е да започнете поне с това! Благодаря ви за замислянето!", "date": "2018.10.22", "title": "Пламен Пасков: Колония и смърт или опълчение и България – изберете сами!"}
{"url": "http://www.classa.bg/%D1%81%D0%B2%D1%8F%D1%82/item/388681-%D1%82%D1%80%D1%8A%D0%BC%D0%BF-%D0%BF%D0%BE%D1%82%D0%B2%D1%8A%D1%80%D0%B6%D0%B4%D0%B0%D0%B2%D0%B0,-%D1%87%D0%B5-%D1%81%D0%B0%D1%89-%D1%89%D0%B5-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F%D1%82-%D0%BE%D1%82-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D1%80%D1%83%D1%81%D0%B8%D1%8F-%D0%B7%D0%B0-%D1%80%D0%B0%D0%BA%D0%B5%D1%82%D0%B8-%D1%81%D1%8A%D1%81-%D1%81%D1%80%D0%B5%D0%B4%D0%B5%D0%BD-%D0%B8-%D0%BC%D0%B0%D0%BB%D1%8A%D0%BA-%D0%BE%D0%B1%D1%85%D0%B2%D0%B0%D1%82", "text": "Американският президент Доналд Тръмп заяви, че ще оттегли страната си от Договора за ракети със среден и къс обхват (INF) с Русия, обвинявайки Москва в неспазване на правилата, съобщава агенцията на АП.   На пресконференцията след митинг в Невада, Тръмп заяви пред репортери \"Ще прекратим споразумението, а след това ще разработим оръжията, освен ако Русия и Китай не се споразумеят за нов договор.\"   В петък вестник \"Ню Йорк Таймс\" съобщи, цитирайки американски официални представители и чуждестранни дипломати, че правителството на Тръмп се готви да информира руските лидери следващата седмица за плановете си да се откажат от споразумението.   По-специално медиите посочиха, че съветникът по сигурността на Тръмп, Джон Болтън, ще предаде тези планове на руския президент Владимир Путин по време на пътуването му до Москва в началото на следващата седмица. Самият той обаче не е коментирал.   Медиите посочват, че подписването на договора през 1987 г. от тогавашния американски президент Роналд Рейгън и лидера на Съветския съюз Михаил Горбачов, се смята за \"критична стъпка към разсейване на напрежението от Студената война\". Ако Тръмп изпълни плановете си да се откаже от него, това ще бъде първият път, когато елиминира страната си от договор за контрол на оръжията, според американски представители.   Москва многократно отрече американските обвинения за предполагаемо нарушаване на договора INF. Преди няколко дни руският посланик в САЩ Анатоли Антонов припомни, че не са представени доказателства, които да потвърдят обвиненията на Вашингтон, че Русия разработва круизната ракетна система, за която се твърди, че нарушава споразумението.   Руският заместник-външен министър Сергей Рябков заяви \"Американците извършват дейност, която не може да бъде наречена другояче, освен подготовка за нарушаване на договора INF\".   В същото време той каза, че \"ако в САЩ окончателно се насочат към унищожаването на договора, Русия ще бъде принудена да реагира. И както заяви руският президент Владимир Путин, ще реагира мигновено и симетрично\", добави Рябков.", "date": "2018.10.22", "title": "Тръмп потвърждава, че САЩ ще се оттеглят от Договора с Русия за ракети със среден и малък обхват"}
{"url": "http://www.classa.bg/%D1%81%D0%B2%D1%8F%D1%82/item/388682-%D0%BA%D0%BE%D0%BB%D0%BA%D0%BE-%D0%B2%D1%80%D0%B5%D0%BC%D0%B5-%D0%B8%D0%BC%D0%B0%D0%BC%D0%B5,-%D0%B7%D0%B0-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B5%D0%BC-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0", "text": "Дванадесет години – само толкова са останали на човечеството, за да избегне глобална катастрофа. Така тревожно е заключението на доклада, публикуван миналата седмица от Междуправителствената експертна група по изменение на климата на ООН (IPCC). Но все още има време да се избегне бедствието и всичко е в ръцете на доброто или злото начало в човека.   Повишаване на нивото на водата на океаните, топене на ледниците, изчезващи коралови рифове, суша и страдание от най-бедните и най-уязвимите групи от населението - това са само някои от последиците от глобалното затопляне посочени от Popular Science, които може да станат необратими до 2030 г.   Въпреки тази мрачна панорама, все още има неща, които могат да накарат температурата да не се увеличи с повече от един и половина градуса през следващите години. Например, драстично намаляване на емисиите на въглероден двуокис, които предизвикват затопляне на атмосферата, преди да се реабсорбират заедно с други парникови газове. Миналата година бяха изпуснати 32 500 милиона тона въглероден диоксид и, ако се запазят подобни данни през следващите години, сценарият ще бъде катастрофален до 2036 г.   Друга възможност да се избегне катастрофата е да се премахне зависимостта от изкопаемите горива.   В светлината на всички тези предупреждения и прогнози, IPCC оценява, че могат да възникнат два сценария. В първия от тях глобалната температура ще се стабилизира с 1,5 градуса над текущата; докато във втория, този праг ще бъде превишен до средата на века, което би изисквало прибягване до технологии за улавяне на въглерод и създаването на нови въглеродни поглътители. Някои учени обаче вече са се противопоставили на тази възможност, като например Дейвид Арчър, професор в катедрата по география в Университета в Чикаго (САЩ), който каза, че превишаването на границата е \"наистина опасно, тъй като, след като бъде превишена, не можеш да спреш процеса\".   За да се преодолее това неблагоприятно бъдеще, анализът настоява за необходимостта от промяна в поведението в личен, политически и глобален мащаб. В областта на дома, например, IPCC препоръчва да се избират храни, които изискват по-малка площ от култури и произвеждат по-малко емисии, както и намаляване на количеството отпадъци.   Освен това, той подчертава важната точка, която не бива да се губи от поглед: политическата мощ, която населението има и която може да помогне да се променят решенията за климата на правителствено равнище.   Картината не е добра, \"но все още не е толкова лоша\", признава Арчър, който заключава: \"Историята все още не е написана\".", "date": "2018.10.22", "title": "Колко време имаме, за да избегнем климатична катастрофа?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/388683-%D1%81%D1%82%D0%B8%D0%B3%D0%B0-u%D0%B4u%D0%BE%D1%82%D0%B8%D0%B8-%D0%BD%D0%B5-%D0%B5-%D0%B2%D1%8F%D1%80%D0%BD%D0%BE,-%D1%87%D0%B5-%D0%B5%D0%BCu%D0%B3p%D0%B0%D0%BD%D1%82%D0%B8%D1%82%D0%B5-%D1%85%D1%80%D0%B0%D0%BD%D1%8F%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%A6-%D1%82%D0%B5-%D0%B2%D0%BD%D0%B0%D1%81%D1%8F%D1%82-2-,-%D0%B0-%D0%B3%D0%BB%D1%83%D0%BF%D0%B0%D1%86%D0%B8%D1%82%D0%B5,-%D0%B4%D0%B5%D1%82%D0%BE-%D1%81%D0%BC%D0%B5-%D0%BE%D1%81%D1%82%D0%B0%D0%BD%D0%B0%D0%BB%D0%B8,-%D1%85%D1%80%D0%B0%D0%BD%D0%B8%D0%BC-%D0%B2%D1%81%D0%B8%D1%87%D0%BA%D0%B8,-%D0%B2%D0%BA%D0%BB-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B8%D0%BC%E2%80%A6", "text": "Не е вярно, че емuгрантите хранят България.   Това е най-голямата лъжа.   Внасят 2 милиарда лева, а целия БВП е 100 милиарда лева.   Той се създава от “идиотите”, дето са останали тук.   Тези “идиоти” хранят и родителите на емuгриpалите като им плащат пенсиите.   Пенсионен фонд няма, всичко се плаща от данъци и осигуровки, внасяни сега.   И накрая – същите тия емигрирали са големите претенденти да се върнат и да ни оправят. Но ще се върнат, само ако ги назначим за министри.  Добре че министерските постове са само 16. Да си стоят където са…  ", "date": "2018.10.22", "title": "Стига uдuотии! Не е вярно, че емuгpантите хранят България… Те внасят 2%, а глупаците, дето сме останали, храним всички, вкл. родителите им…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388684-%D1%81-%D0%BC%D0%B0%D0%BB%D1%87%D1%83%D0%B3%D0%B0%D0%BD%D0%B8%D1%82%D0%B5-%D1%89%D0%B5-%D0%BF%D1%80%D0%B5%D0%B1%D0%BE%D1%80%D0%B8%D0%BC-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0", "text": "Борбата с корупцията започва от най-крехка възраст - България се готви да въведе обучение срещу корупцията в детските градини и в училищата. Дали по този начин наистина ще може да се пребори с хроничния си проблем?             България има хроничен проблем с корупцията, както сочат всички досегашни доклади на Европейската комисия за напредъка на страната. Ефективните присъди срещу действащи висши представители на властта, засега остават мираж, независимо от всички законодателни промени и нови антикорупционни органи. Затова най-корумпираната страна в ЕС (според доклада на \"Трансперънси интернешънъл\" за 2017 г.) предприема нов подход – тя въвежда антикорупционно обучение в детските градини и училищата. Тази идея е записана в Националната стратегия за борба с корупцията 2015 – 2020. Наред с мерки като комуникационни кампании и парични награди за разследващи журналисти, българските управляващи се надяват постепенно да изкоренят корупционните нагласи в обществото. И докато първите два варианта за поощряване на гражданите да съдействат за разкриването на подкупни чиновници остават само на хартия, по темата с образованието се демонстрира желание за конкретни действия.     Според Пламен Георгиев, ръководител на т.нар. комисия \"Антикорупция\", повечето корумпирани представители на властта са публично известни. Но обществото проявява търпимост към тях. Наказателното им преследване няма да доведе до трайни резултати, каквито биха се постигнали с промяна на нагласите още от ранна детска възраст. Подобно е схващането и на образователния министър Красимир Вълчев, който заедно с Георгиев участва миналата седмица в конференция по темата в София. Идеята на управляващите е не просто да въведат антикорупционен предмет в гимназиалните класове, а да започнат с представянето на темата чрез игри и занимания още сред най-малките деца. \"Залагаме на възпитателната функция на училището. Предизвикателство е да променим обществото, възпитавайки от деца към родители, а не обратното\", изтъква Вълчев. Интегриран подход   Така разсъждава и Борис Ячев, председател на антикорупционната комисия в парламента: \"Традиционните мерки за противодействие на корупцията обикновено не дават бърз и ефективен резултат, не само в България, а и навсякъде по света. Затова усилено се търсят нови варианти на антикорупционни подходи и образованието е един от тях.\" Засега обаче не е ясно как точно ще се случи тази нова образователна програма. От Министерството на образованието и науката (МОН) говорят за интегриран подход – антикорупционната тема да се засяга в множество дисциплини между 5-и и 12-и клас. Идеята е при по-малките това да се случи първоначално в т.нар. Час на класа, а в по-горните класове – в предмети като Философия и Гражданско образование. \"Защото в различните предмети е възможно не толкова да се акцентира какви са правилата, колкото да се види и резултатът. И когато се осмисли резултатът, много по-трайно ще бъде знанието\", обяснява зам.-министърката на образованието Таня Михайлова. Тя признава, че правителството все още не разполага с конкретни учебни материали и програми, но разчита много на ролята на учителите и училищните ръководства в тази посока. \"Използването на интегрирания подход се базира на учителите, които са специалисти по съответния предмет. Не е необходимо обаче да имаме само специално подготвени учители, нито пък тези, които ще минат специално обучение, ще са само класните ръководители. Всеки един от тях трябва да има умения, за да може да направи тази интегративна връзка.\" Часовете на класа биха могли да се използват за ангажиране на по-малките ученици. \"Часовете тук обикновено се водят от класния ръководител, но предвиждаме възможност да могат да влизат и специалисти. Чисто педагогически това има много по-добро въздействие и по-силно влияние върху учениците\", допълва Михайлова. \"Мисията е възможна\"   Вече се търсят конкретни идеи от учителите, но темата все още не е поставяна на национално ниво. Това буди и известно недоверие сред някои преподаватели. \"Идеята за експерти по антикорупционни въпроси е добра. Това предполага умело \"гъделичкане\" на съзнанието на учениците, въпроси с отложен отговор, интригуващ диалог и дискусия, а не просто лекция. При недостиг на хиляди учители, как ли ще се намерят специалисти за училищата в цялата страна? И пак \"параграф 22\" – учителят ще бъде нагърбен. Сещам се за часовете по начално военно обучение (НВО), въведени преди няколко години. Филмчета, малко текст, 6 пъти в годината, при трима военизирани и един от запаса – само един запали интереса на десетокласниците, дори и на мен ми беше скучно\", коментира Росица Василева, главен учител и преподавател по Биология и здравно образование във 2-ро СУ \"Акад. Емилиян Станев\" в София. Според нея подобно обучение действително трябва да залегне още в предучилищните занимания, за да се формират елементарни навици за нетолериране на корупцията. \"Звучи като промиване на мозъци, но това е факт и от психологията – навикът е механизирана привичка, като условния рефлекс. Разработването на стратегия обаче трябва да се случи с участието на действащи психолози, а не само с университетски преподаватели, обличащи материала в сложни дефиниции материала. Една добра идея, която би се развила и би дала успех, но само ако не бъде изопачена с излишни политически фанфари, а стигне до съзнанието на младежите с много търпение, упоритост и последователност. Мисията е възможна.\"", "date": "2018.10.22", "title": "С малчуганите ще преборим корупцията?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388674-%D1%82%D0%B0%D0%BA%D0%B0-%D0%BD%D0%B0%D1%80%D0%B5%D1%87%D0%B5%D0%BD%D0%B8%D1%82%D0%B5", "text": "Има елементарно трикче да се каже на някого, че е боклук и се представя за нещо повече, отколкото е – да го наречеш „така наречен”. Използва се откакто има вестници, затова минава за банален – но все още минава. „SMS освети Кутев като идео­лог на протестите на майките” – твърди „24 ЧАСА” и уточнява, че „т. нар. протест на майките на деца с увреждания се организира и подкрепя от БСП”. Вестникът за новините такива, каквито са, или би трябвало да бъдат, се позовава на добре информиран анонимен депутат от БСП, който се добрал до кореспонденцията на откривателя на механизма на предаването на партийното членство по полов път. Съвременните технологии за всеобщо удовлетворение навлизат все по-дълбоко в държавното управление – пак в „24 ЧАСА” вече бившият депутат Георги Кадиев изповядва, че „Аз изпратих SMS на Борисов и спасихме данъчна от уволнение”. Преди десетина години депутат от управляващата за сефте партия с име на гербова марка решил, че местна данъчна служителка не му е симпатична и я засилил да следи данъчните пре­стъпления на петдесетина километра от дома й, а г-н Кадиев се застъпил за нея с SMS до г-н премиера и проблемът на жената бил решен. „В интерес на истината Борисов е много добър в подобен вид микроменажиране на проблеми” – завършва ексдепутатът. А пък лидерката на БСП, г-жа Нинова, пък била свикала заседание, за да заяви, че кореспондиращите с премиера леви депутати са й не само известни, но и „може да им покаже препратените й от самия премиер есемеси”. Което си е вярно – вярно си е, с подобен вид микроменажиране нашият макропремиер наистина се оказва много добър! Ужасното убийство в Русе е развълнувало „МОНИТОР”: „В Русе запалиха свещи и призоваха за хигиена” – твърди наблюдателното издание. Нечистоплътничко, както и да го погледне човек, но най-обективният и почтен всекидневник си умива ръцете и продължава храбро напред с „Дават статут „трамвай” на колоездачите”. Щели „да имат предимство навсякъде и всеки ще е длъжен да ги пропуска”. Освен трамваите, надяваме се. „СТАНДАРТ” се обръща с лице към проблемите на хората с увреждания и бърза да ни съобщи, че в Разград „Робот качва стълбите в съда”. Има и снимка – само че на снимката роботът, който помага на човек в инвалидна количка да се качи по стълбите, досущ прилича на полицай. Е, гледали сме „Терминатор” – може пък и в Разград работата да е такава! Тази година лятото, което нетолерантно наричаме циганско, поради липса на по-правилен термин, продължи по-дългичко, затова „24 ЧАСА” се е погрижил да ни успокои, че според учените се задава още по-топличко време – „Температурата на Балканите скача с 5 градуса до края на века, лятото става с месец по-дълго”. Това звучи успокоително за абонатите на столичната топлофикация, но часовият всекидневник се е погрижил и за душевното спокойствие на любителите на зимните спортове – на съседната страница можем да прочетем, че според НАСА „Иде нова ледена епоха на Земята”. Кеф ти сняг, кеф ти плаж – ех, какъв живот се задава! А в хубавото време на уикенда хиляди маратонци тичаха по улиците на столицата. От какъв зор човек си зарязва биричката и пържените картофки в последните слънчеви дни и нахлузва маратонките, ни светва „МОНИТОР”: „4000 бягат за 90 000 лева в маратона на София”. Ами – да бяха им раздали по двайсет кинта на човек и проблемът с неделното задръстване на улиците щеше да си се реши от само себе си! Но – нека тичат – който тича, зло не мисли. За разлика от шофьорите, които го изчакват да се натича… Спортът може и да е мир според Пиер дьо Кубертен, но той не е имал предвид това, което е видял „СТАНДАРТ” – „Бой с лопати на мач в Калековец”. Недоволна от резултата публиката, която кой знае защо отишла на мача не със семки, а „с колове и лопати”, поразтълкувала на съдиите и гостите някои местни футболни правила. Така стоят така наречените неща в така нареченото ни футболно първенство, така наречения ни политически живот и в така наречения свободен печат…   От ", "date": "2018.10.22", "title": "Така наречените"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388675-%D0%B1%D0%B0%D0%B9-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%B2%D1%8A%D0%BB%D0%BD%D1%83%D0%B2%D0%B0%D0%BB-%D1%88%D0%B5%D0%B9%D1%85-%D0%BD%D0%B0%D1%85%D0%B0%D1%8F%D0%BD,-%D0%B2%D0%B5%D1%80%D0%B2%D0%B0%D0%B9%D1%82%D0%B5-%D0%BC%D1%83", "text": "Уважаемите читатели вероятно ще се съгласят, че едва ли има някаква полза да се възпроизвежда в опит за коментар официалното съобщение за медиите от българска страна за посещението на премиера Бойко Борисов в Обединените арабски емирства. Поради липса на повече информация не остава друго, освен да приемем на вяра, че неговият домакин шейх Мохамед бин Зайед ан Нахаян сам е поискал да посети България и се вълнувал (!) от европредседателството ни. Познавайки малко арабския манталитет и изповядваната от арабите култура на ориенталската любезност все пак ще се позволя да предположа, че едва ли един арабски владетел, който разполага с несметни богатства в сравнение с бедния посетител, сам ще постави въпроса да гостува в България. Етикетът в арабския свят, пък било то и в отношенията между най-обикновени хора, изисква многократно да откажеш покана за гостуване (обяд, вечеря, пиене на кафе ) и да изтъкнеш, че не искаш да безпокоиш канещата страна, докато накрая, след около 7-8 настоявания каненият приема най-сетне поканата със съответните благодарности и “ин шаала” (“ако е рекъл аллах”). Противното се смята за самопоканване. Но какво разбирам аз от такива тънкости при положение, че съм работил като преводач с арабски език само около година. Друго си е да си Бойко Борисов и да разнообразяваш репликите си на български при ръкуването си с официалните лица от правителството на емирството в диапазона от “здравейте” и “добър ден”, до “здраве желаем” и “добре заварили”. Човек остава с впечатление че отговаря на арабските поздрави в зависимост от нюансите, реагирайки адекватно – например с “добре заварили” на съответното “добре дошли”. Някой тук ще рече: а какво да им каже, “конграчулейшънс” ли , т.е. да ги поздрави, че се ръкуват с него? Така е. Не върви. Тази дума, която по собствените му думи му стига в общуването със световните лидери, този път не върши работа. Макар да няма съмнение, че има в лицето на посрещачите си хора, завършили престижни колежи и университети, поради което говорят свободно английски почти като роден език. Не случайно в антуража на Борисов, видно от видеоматериалите, разпространени лично от него, се вижда и преводачката му от английски Илияна – същата, с която коментираше в сградата на ООН дали му се е получила добре снимката на ръкостискането с президента на САЩ Доналд Тръмп секунди преди от протокола да го подканят да напусне територията пред Тръмп, на която се беше появил с внезапна маневра на фен, желаещ автограф от вип персона. По-вълнуващо е да научим (от правителствената ни служба ), че шейх Нахаян се е вълнувал от европредседателството ни. Излиза, че е поискал да узнае нещо повече лично от Борисов за славното му минало на международен фактор, което няма да се повтори в близките две десетилетия и половина в рамките на ротацията между 26-те държави от ЕС. Дали преводачката от арабски Мая е превела за арабска консумация с точната дума твърдението на българските гости, че той е бил развълнуван по повод тази минала работа в София? Ще ми се да вярвам, че България се радва на интерес в ОАЕ по – голям от онзи, (не)проявен при злощастно пребиваване на Борисов в съседен Катар преди 6 години. То също беше обявено за историческо, но се запомни с факта, че презентацията на българските икономически възможности на практика беше бойкотирана от частния бизнес. Контрата тогава остана в министър Трайчо Трайков, грозно набеден след това от Борисов за виновен. Бил се бил пекъл на плажа в съответния хотел вместо да дирижира срещата с местните мултимилионери. Самият Трайков, вече след като беше наклепан от бившия си началник, коригира разсея около причината за оставката, която подаде по принуда в средата на април 2012 г., с поправката, че истината за нея не е заровена на катарските пясъци, а в сибирския сняг. Ако трябва да разшифровам бегло инцидента от Катар, то Трайков беше кост в гърлото на руските енергийни монополисти на българския пазар като водеща фигура в тогавашния кабинет на Борисов по отношение на съпротивата срещу изграждането на АЕЦ “Белене. Освен това в Катар замириса на газ, а специалистите по диверсиите от Газпром, доказано способни да вдигнат на бунт десетки български граждани и да прогонят в крайна сметка американската конкуренция от “Шеврон”, никак не обичат някой да им пречи в България. Или в Катар. Днес Борисов няма такива проблеми. Изчистил си е обкръжението от такива “дисиденти” точно както препоръча генералът от резерва на КГБ Леонид Решетников през лятото на 2016-та . Поради което искрено вярвам, че атмосферата на неговото посещение в Абу Даби наистина е много топла и безоблачна. Има все пак една интрига, която може да се добави като висящ въпрос в рамките на визитата на Борисов в Абу Даби. Градът е на един час път с кола от Дубай, където, според неопроверганите слухове, пребивава доста често самият български депутат Делян Пеевски. Нима този най-успял млад български бизнесмен би пропуснал да се присъедини към някое “мероприятие” в административната столица на ОАЕ, докато Борисов е на посещение там? Вярно е, че г-н Пеевски се слави със своята пословична скромност, като и Борисов със своята неподкупност, но бизнесът си е бизнес, нали. От ivo.bg", "date": "2018.10.22", "title": "Бай Борисов развълнувал шейх Нахаян, вервайте му"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/388676-%D1%82%D0%B0%D1%82%D1%8F%D0%BD%D0%B0-%D0%B1%D1%83%D1%80%D1%83%D0%B4%D0%B6%D0%B8%D0%B5%D0%B2%D0%B0-%D0%BF%D1%80%D0%B5%D0%B4-%D0%B1%D1%81%D0%BF-%D1%81%D1%82%D0%BE%D0%B8-%D1%81%D0%B0%D0%BC%D0%BE-%D0%B5%D0%B4%D0%BD%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%E2%80%93-%D0%B8%D0%BB%D0%B8-%D0%BD%D0%B8%D0%BD%D0%BE%D0%B2%D0%B0,-%D0%B8%D0%BB%D0%B8-%D0%B1%D1%81%D0%BF", "text": "Татяна Буруджиева, политолог и обществен анализатор, в ексклузивно интервю за предаването „Беновска пита” по „Радио К2” и „Канал 3”, заяви позиции по следните теми: За отказът от участие в активната политика. „Записваме това интервю с доцент  Татяна Буруджиева , политолог, на 19 октомври 2018 година. Добър ден, г-жо Буруджиева! Вие сте известен червен политолог, също така бяхте и в активната политика доста време. В момента защо не сте?”, обърна се водещата  Илиана Беновска  към своята събеседничка. „Добър ден! Приемам всяко нещо, което правя, като начин да се науча или да видя по по-различен начин нещата. В този смисъл  за мен беше много сериозен опит, но смятам, че професията ми дава много повече възможности, отколкото директното влизане в политиката . Много е приятно, когато ти кажат, че липсваш – дали хората от Разград и колеги в парламента!”, отговори  Татяна Буруджиева , която е родена през 1957 г. в София.     „Бяхте народен представител от Разград ( Татяна Буруджиева  е бивш депутат от 42-то Народно събрание, където е избрана от гражданската квота на БСП – бел.авт)”, припомни  Илиана Беновска . „ Истината е, че в политиката трябва да си в много дружно семейство, особено в парламента, за да свършиш хубава работа, иначе повечето време отива в спорове дали да е така, дали да е иначе. На всички народни представители липсва гаранцията, че те имат достатъчно експертиза, за да взима решения! До ден днешен съм в тиха паника – какво точно някой път съм гласувала, защото не разбираш от всичко, доверяваш се на решения на група или не се доверяваш. Това е изключителна отговорност! ”, сподели дъщерята на комунистическия активист Иван Буруджиев, който участва в убийството на генерал-лейтенант Христо Луков, на който днес е посветено традиционното шествие на крайните националисти – Луковмарш. Консолидацията на БСП. „Това е интересна тема, която, ако има време, ще я задълбочим, но сега взимам повод от Вашето закачливо определение за дружното семейство в политиката, за да попитам – откакто Корнелия Нинова е председател на БСП, дружно семейство ли е БСП?”, попита  Илиана Беновска . „ В първата година на нейното лидерство БСП беше дружно семейство! Те заедно работеха за общи каузи ”, констатира магистърът по Социология от Софийския университет „Св. Климент Охридски”. „След като изтече първата година от нейното председателство на БСП, тя изключи от Изпълнителното бюро своя покровител, онзи, който я направи политик – Георги Гергов!”, вметна  Илиана Беновска . „Така е, но  това не разруши фатално общото действие в БСП. Големите проблеми са свързани с други неща. Отърваването на Нинова от Гергов е част от нейния път да се създаде като лидер в БСП. Нинова тръгна по неин път и реши, че ще се отърве от обкръжението, което я направи лидер и ще създаде своя група, която да я слуша безпрекословно! ”, категорична беше  Татяна Буруджиева , която е специализирала политически комуникации и политически мениджмънт във Франция и Белгия. „Ако използваме тази фраза за отърваването, дали пък по-видните от БСП не искат сега да се отърват от нея? Ще използвам остроумното определение на някой, мисля, че от БСП беше, който нарече „кърваво писмо” подписката на 50 от видните функционери на БСП, в това число и другия покровител на Нинова – Овчаров (Румен Овчаров – бел. авт.), които се подписаха в протест, че Националния съвет се подменя по функции и смисъл от изпълнителния орган – Изпълнително бюро!”, привнесе нов нюанс към дискутираната тема  Илиана Беновска . „ Много се надявам това да не е „кървавото писмо”, имайки предвид какъв е резултатът от „кървавото писмо” – едно неуспешно въстание. Аз се надявам БСП да остане лява партия, в никакъв случай да не се превръща в лидерска !”, заяви докторът по Социология. Лидерските борби и интриги в БСП. „Както казва Харон (персонаж от гръцката митология, лодкар, който прекарва душите на мъртвите в подземното царство на бог Хадес – бел.авт.) в преддверието на Ада: „Надежда всяка тука оставете”. Хайде, съсредоточете се да ми кажете дали всъщност ще има неуспешно въстание срещу Нинова, защото Вие знаете, че в БСП функционерите почти винаги накрая не успяват да намерят общ интерес, когато става дума за кадрови промени!”, отчете  Илиана Беновска . „ Да, това винаги е било дебат и спор в БСП, по кадрите! От друга страна говорим за хората, които вече са доказано успешни, създавайки Нинова като лидер. Това са хората, които възразяват в момента за начина, по който се управлява партията! ”, каза доцентът в катедра Политология в Софийския университет „Св. Климент Охридски”. „Говорите за Гергов, как ще коментирате присъствието на Овчаров?”, попита  Илиана Беновска . „ Овчаров също помогна с гласовете, с които е избрана Нинова на конгреса. Ще видите, че в голяма степен там са подписалите се в тази подписка !”, аргументира се членът на педагогическия съвет на франкофонската програма по Политически науки в Нов български университет. „Това е ясно! Питам как намирате присъствието му в тази подписка? Не е ли имало начин да се разберат не толкова явно?”, задълбочи разискването на темата  Илиана Беновска . „ Овчаров наистина беше последният, който я защитаваше. Това, което знам, особено от последния пленум на БСП е, че е имало желанието да се разберат !”, информира членът на Съвета на департамента по Политически науки в Нов български университет. „Да се разберат за какво и с кого?”, продължи  Илиана Беновска . „С Нинова и нейното ръководство.  Там е имало подсвирквания и държане тип „на стадиона, на мач”! Не е възможно подобно поведение !”, възмути се председателят на Управителния съвет на Българската асоциация по политически маркетинг и комуникация. „Кой го е правил това подсвиркване?”, заинтригува се  Илиана Беновска . „Не ми се иска да коментирам, но  част от „младите” около Нинова, тъй като тя управлява с едни мантри! Тези младежи вече виждат властта, даже си я разпределят !”, разкри ръководителят на Научноизследователска лаборатория за изследване на политическото поведение към Философския факултет на Софийския университет „Св. Климент Охридски”. „Колко са годишни тези младежи, че не се сещам много младежи да виждам наоколо?”, уточни  Илиана Беновска . „Ами тридесет, тридесет и няколко годишни”, каза членът на Управителния съвет на Българската социологическа асоциация. Ролята на Кирил Добрев в БСП. „Кирил Добрев млад ли е?”, провокира събеседничката си  Илиана Беновска . „Кирил Добрев не е млад, защото той е някъде към петдесет годишен, ако не се лъжа”, отбеляза членът на International Professional Security Association. „Не говоря за житейска възраст. Младежка ли му е партийната възраст, ако схващам правилно образа Ви?”, конкретизира се  Илиана Беновска . „Имах предвид младежка възраст, а не толкова партийна, макар че  това ръководство продължава да си стои младо, ново! То не се превърна в нищо друго !” уточни членът на International Society of Arboriculture. „Кирил Добрев каква роля играе в изпълнителния орган на Нинова? Не Ви питам за функцията му на организационен секретар, а каква е другата му, може би невидима роля?”, безотказно продължи да изисква отговор на въпроса си  Илиана Беновска . „Нямам преки контакти нито с него, нито с г-жа Нинова – мога да съдя само по това, което са ми казвали.  Големият проблем е, че всички се оплакват, включително и той. Не чува, не разговаря, не желае да влезе в проблематика, която тя (Корнелия Нинова – бел. авт.) не е решила, че трябва да се фиксираш върху нея !”, довери членът на Association internationale des sociologues de langue française. За морала в политиката.  „А вярвате ли, че той е писал SMS-и на Бойко Борисов, с желание да го направи председател на Комисията за регулиране на съобщенията?”, смени ракурса на разискваната тема  Илиана Беновска . „ Принципно политиците не би трябвало да си общуват с  SMS -и, особено от различни политически партии.  SMS -ът оставя следи ”, аргументира се членът на Атлантическия клуб. „Прекият разговор пък оставя звукови следи!”, опонира  Илиана Беновска . „ Всичко може да остави следи, но при всички положения винаги можеш да покажеш един  SMS , докато идеята, че записваш другия, с когото говориш, е вече в рамките на други схеми. Да пишеш  SMS  за такива неща не е нормално! Въобще идеята с  SMS -те, с обажданията, със записите..., ако това продължава в българската политика, говори само зле за българската политика !”, отсече членът на Центъра за култура и дебат „Червената къща”. „Какво лошо има обаче хора от ръководството на БСП да общуват с ръководителя на ГЕРБ Бойко Борисов?”, попита  Илиана Беновска . „Нищо лошо, аз просто казвам, че  те могат да общуват, но  SMS -ът е съвсем друг формат. Общуването е нещо друго. Ако се искат някакви постове или се разговаря за някакви политики, или за някакви позиции – тогава се разговаря за някакви политики и някакви позиции !, безапелационен беше експертът към Министерството на образованието и науката. За споделената отговорност между антагонистичните партии в българската политика.  „Добре де, малко се втренчихме в технологията, но в началото на кабинет Борисов №3, по-скоро в началото на 44-то Народно събрание, Борисов открито отправи предложение към Корнелия Нинова – тя да оглави Народното събрание и Деница Златева, външнополитическата функционерка на БСП, да стане министър по европредседателството. Това беше отблъснато! Правилно ли беше?”, продължи  Илиана Беновска . „ Аз смятам, че можеше да бъде прието, защото това не е сътрудничество по повод на управление или управленска програма. Това е възможност да имаш позиции, които собствената ти политика или политически позиции да бъдат по-видими, по-чуваеми. Да, това би показало, че има едни нормални взаимоотношения, защото и в Европейския парламент властта и мнозинството е на едните, а председателството беше на левицата. Какво представлява политическото ти лице, как ти защитаваш политическите си каузи и как се бориш за властта не се решава от революционен тип поведение! Понеже ме питахте за  SMS -те – Гергов беше изхвърлен от БСП заради някакво общуване, с някой си пиеше кафето , нали така?”, припомни бившият началник на кабинета на Сергей Станишев. „Заради една среща между него, Сотир Цацаров и Сашо Дончев, която беше интерпретирана от Сашо Дончев публично”, фиксира причината  Илиана Беновска . „ Ако Корнелия Нинова е последователна, би трябвало да продължи да прочиства партията си !”, направи сравнение бившата депутатка от гражданската квота на БСП в 42-то Народно събрание. За компроматите, интригите и реваншизма в политиката.  „Не е ли по-удобно да държиш, както се казва, на къса верижка някой, на който можеш да кажеш: „Внимавай, тука имам едни SMS-и от тебе до един важен в България човек, които мога да ги пусна на твоите избиратели?”, предположи  Илиана Беновска . „Възможно е да е така, г-жа Нинова би трябвало по-добре да знае, защото  от страна на ГЕРБ и някои анализатори се твърди, че има достатъчно документи за нея. Може би тя по-добре знае как стоят нещата, нямам престава. Въпросът е в това – можеш ли по този начин да управляваш и да си лидер в тази партия? ”, зададе риторичен въпрос  Татяна Буруджиева . „Румен Овчаров този въпрос ли зададе на Нинова с тази подписка? Да се върнем към него, защото той я направи заместник-министър навремето. Може би заради нещо свързано с него – Сергей Станишев я уволни!”, предположи  Илиана Беновска . „ Не зная за какво точно е уволнена. Не съм чула да е било свързано с Овчаров ”, дипломатично отговори полиглотката, която владее английски, френски, руски, испански, италиански, гръцки езици и ползва латински език. „Как да не сте чула – „Фронтиер”!”, учуди се  Илиана Беновска . „ Не, че е било свързано директно с Овчаров. В смисъл, че тя е някакъв „бушон” – не мисля, че е точно такава ситуацията. Според мен й е казал, че тя просто е в окопна война в собствената си партия. Няма кой да застане до нея по начина, по който се опитва управлява БСП – през Фейсбук, с абсолютно еднолични решения! ”, коментира дългогодишният анализатор на общественополитическия живот в България. Алтернативата за БСП. „Пътник” ли е Нинова?”, изиска прогноза  Илиана Беновска . „ Пред БСП стои само една алтернатива – или Нинова, или БСП, това е! Самата Нинова не е ляв човек, тя няма лява политика !”, категорична беше  Татяна Буруджиева . „Написахте си заглавието в момента!”, вметна  Илиана Беновска . „Това е, защото  другото, което му остава, е да се разцепи! Път, който изживя СДС !”, аргументира се изтъкнатият политолог. Президентът Румен Радев. „В каква посока работи избраника на БСП за премиер, който мина през няколко ръце, докато остана на БСП избраник – Румен Радев? Ту се говори, че Нинова и той са в опнати отношения, ту правят знакови срещи, които ще имат продължение сега. Миналата седмица той я прие, не се разбра точно за какво, но съобщиха, че ще има втора среща. Не на последно място се говори, че Радев ще създава политически проект, който ще бъде антипод на БСП, но в лявото пространство!”, смени темата на разговора  Илиана Беновска . „ Големият проблем пред БСП е, че няма партньор! Нинова достигна до тази изолация! Като има някакво движение или партия около президента, самата БСП и може би още някакви други, ако се появят – така създаваме възможността за ново управление! Много инженерно, много несъобразено с условията в България и ситуацията в момента. Хубавото на подобни инженерства е, че до този момент те никога не са се случвали! ”, анализира събеседничката. „Оставете теорията, кажете ми конкретно – Радев...”, фиксира темата  Илиана Беновска . „ Радев е избран за президент и аз мисля, че той по никакъв начин не се е отказал от тази си функция. Публично винаги е твърдял, че той няма да прави партия. Със сигурност има изкушение в средите около него да го превърнат в лице на някакво движение. БСП не разбира, че това движение ще изсмуче най-вече от нея !”, заяви  Татяна Буруджиева . „Като казахте изкушение се сетих, че когато връчих на президента Радев зряла, българска, червена ябълка, с пожелание той да бъде такава в политиката, той ме попита дали това не е ябълката на изкушението. Връчвам Ви Вашата червена, зряла, българска ябълка! Бъдете анализатор на процесите в България!”, каза  Илиана Беновска . „Може ли да съм изкушена да имам позиция, която рядко съвпада с обичайната и очакваната, и ако е възможно да си пожелая много по-малко да познавам. Аз много искам да не познавам какво ще се случи!”, сподели именитата университетска преподавателка. „Какви са изкушенията на Радев?”, продължи  Илиана Беновска . „ Изкушенията на Радев са, че има една огромна власт, за която се борят всички други политици, а той я има априори, тъй като е мажоритарно избран !”, обясни  Татяна Буруджиева . „Тогава защо се изкуси да предложи на Борисов единение, когато той по Конституция е призван да обединява нацията?”, попита  Илиана Беновска . „ Щом призовава за единение, това би означавало добър повод да започнат да си говорят властите в България, това е първата крачка !”, отговори анализаторката. „Добре, но той се изкуси, като искаше осветление и свободни медии, да призове към радиомълчание, това е военен, летателски термин, който не е употребен на място, по повод избора на самолети за България!”, припомни  Илиана Беновска . „ Политиката е публична дейност. Самото призоваване за мълчание там не носи полза за политиците. В случая президентът беше по-скоро военен летец, отколкото президент! Не бих го упрекнала, защото той не иска да бъде обичайния политик. Ходи много сред хората, опитва се да бъде обичайния човек, какъвто е бил. Според мене стимул за това му даде нелицеприятните дискусия и дебат, който се проведе. Г-н Цветанов чак комисия свика по този въпрос, с едни много тежки обвинения срещу президента на България в корупция и далавери във връзка с това какви ще са самолетите !”, поясни политологът. „По повод един Консултативен съвет за национална сигурност”, конкретизира събитието  Илиана Беновска . „Точно така! Тази нелицеприятна история, която се случи, също е повод!”, потвърди доцент  Буруджиева . „В случая, ако е контрапункт на Цветанов, трябваше да вземе да говори Радев, а не да мълчи!”, заяви  Илиана Беновска . „ Докато говореше се оказа, че предизвиква подобни неща. Вероятно за това той призова докато се свърши сделката, за да е добре за България, да не се възбуждат тези неща. Обществото в момента има нулева търпимост към всякакви неща, които не му се казват, включително и предварително !”, разясни събеседничката. Политическото кредо на премиера Бойко Борисов. „Ще го коментираме, когато свърши тази работа. Не прекали ли Бойко Борисов в стремежа си да компенсира това желание на българите – всичко да знаят предварително, да го знаят по време на действието? Не е ли твърде благосклонен? Напоследък стана много отстъпчив пред много искания, които може би не винаги имат основания!”, попита Илиана Беновска. „ Аз не зная до кога ще бъде търпението на г-н Борисов, но за ГЕРБ и управлението е от изключителна важност да преминат европейските избори !”, каза  Татяна Буруджиева . Има ли скрит сценарий за бламирането на кандидатурата на Сергей Станишев за лидер на ПЕС? „Вие бяхте началник на кабинета на предишния председател Сергей Станишев. Вярно ли е, че Нинова е искала да го елиминира като кандидат за евродепутат от България и по този начин да му попречи за втори път, след Истанбулската конвенция, да стане за пореден път председател на Партията на европейските социалисти?”, продължи  Илиана Беновска . „ Истината е, че това не може да попречи на Станишев да стане лидер на Партията на европейските социалисти. Ако проследим кампанията досега, ще видим каква е ситуацията в ПЕС и кой се бори за този пост. При положение, че Станишев е единственият кандидат, това говори много за доверието, което имат другите партии в него, но това ще бъде изключително зле за самата БСП! Станишев е най-европейското лице на БСП! Ако БСП иска да мотивира хората да гласуват за нейната листа, ще се възползва от факта, че началото на декември ще има резултат от изборите в ПЕС и ще има възможност да впише кампанията си в рамките на цялостната кампания на европейската левица! БСП и без това мина една проверка от ПЕС. Има големи съмнения в европейската левица, че БСП е лява партия, при положение, че нейният лидер е фен и подражател на един десен политик, Орбан (премиерът на Унгария Виктор Орбан – бел авт.). Неговата партия разпространява картинки с бесило, на което е лидерът на социалистическата партия. Всичко, което се случва в БСП е въпрос на ценности! Затова казвам – или БСП, или Нинова! ”, отсече анализаторката. Възможна ли е коалиция между ГЕРБ и БСП? „Последен въпрос – загатнахте, че съвременната политика изисква повече гъвкавост, повече държавничество, повече национална отговорност, ако мога така да се изразя. Необходима ли е на България коалиция ГЕРБ – БСП?”, на финала попита  Илиана Беновска . „ Тя ще е полезна, колкото е полезна такава голяма коалиция между двете големи партии. Резултатите ги виждаме в Германия. Тя не може да се състои! Това, което може да се състои, е едната и другата партия да бъдат много сериозно вкопани и загрижени да правят онова, което са обещали на хората, че ще правят !”, категорична беше събеседничката. „Нека това да е финал. Забравих книгата на Доган, която подарявам, но ще Ви я дам извън ефир. Нося Ви и клубната тениска „Беновска пита”. Благодаря Ви много!”, каза  Илиана Беновска . „ Вече ще мога да си я нося, защото съм разпитвана, освен това ще си изям и ябълката, тъй като е много изкушаваща!”, завърши Татяна Буруджиева разговора си с Илиана Беновска в ефира на „Радио К2” и „Канал 3” на 21 октомври 2018 година. ", "date": "2018.10.22", "title": "Татяна Буруджиева: Пред БСП стои само една алтернатива – или Нинова, или БСП!"}
{"url": "http://www.classa.bg/%D1%81%D0%B2%D1%8F%D1%82/item/388677-%D0%BD%D0%B8%D0%B3%D0%B5%D1%80%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-55-%D0%BC%D1%8A%D1%80%D1%82%D0%B2%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-%D0%B8-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8", "text": "Най-малко 55 души са били убити тази седмица в сблъсъци между млади християни и мюсюлмани в Северна Нигерия, след спор на пазара, съобщава АФП, цитираща президента на страната, Мухамаду Бухари. Президентът изрази загриженост, че нигерийците твърде често прибягват до насилие поради недоразумения, които биха могли да бъдат решени спокойно. Източници на агенцията заявиха, че конфликтът избухва между млади мюсюлмани от етническа група хауса и християни от група Адара в търговската част на Kasuwan Magani, след спор между служителите.   Комисарят на държавната полиция в Кадуна, Ахмад Абдур-Рахман обяви, че 22 души са арестувани във връзка с насилието. Държавното правителство е наложило вечерен час от същия ден.   Подобна криза през февруари остави поне 10 души загинали и стотици домове и фирми изгорени. Повече от 60 души са обвинени в насилие, произтичащо от този инцидент.", "date": "2018.10.22", "title": "Нигерия: Най-малко 55 мъртви след сблъсъци между християни и мюсюлмани"}
{"url": "http://www.classa.bg/%D1%81%D0%B2%D1%8F%D1%82/item/388678-%D0%BC%D0%B5%D1%81%D0%B8-%D0%BA%D0%BE%D0%BD%D1%82%D1%83%D0%B7%D0%B5%D0%BD-%D1%81%D0%BB%D0%B5%D0%B4-%D1%82%D0%B5%D0%B6%D1%8A%D0%BA-%D1%81%D0%B1%D0%BB%D1%8A%D1%81%D1%8A%D0%BA", "text": "Аржентинският футболист Лионел Меси бе контузен по време на мача между Барселона и Севиля в събота, на стадион Ноу Камп.   В 16-та минута каталунците вече водеха с 2-0, когато Меси посегна за топката едновременно със сънародника си от андалуския клуб Франко Васкес. Звездата загуби равновесие и падна на тревата. Десният му лакът се обърна ужасяващо.   Играчът на Барса, видимо изпитващ силна болка, веднага беше посетен от медицинския екип, но бе принуден да напусне полето.   Тестовете потвърдиха, че Лео Меси има радиална костна фрактура на дясната си ръка. Играчът ще отсъства около три седмици, както бе потвърдено от каталунския клуб на неговия профил в Twitter.   По този начин играчът ще пропусне следващия мач в Шампионската лига срещу Интер и класическия „Ел класико\" срещу Реал Мадрид.", "date": "2018.10.22", "title": "Меси контузен след тежък сблъсък"}
{"url": "http://www.classa.bg/%D1%81%D0%B2%D1%8F%D1%82/item/388679-%D0%BA%D1%83%D0%BA%D0%BB%D0%B0-%D1%81%D0%B5%D0%BA%D1%81-%D1%80%D0%BE%D0%B1%D0%BE%D1%82-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%B2-tinder-%D0%B8-%D0%BF%D0%BE%D0%BB%D1%83%D1%87%D0%B8-92-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B0-%D0%B7%D0%B0-2-%D1%87%D0%B0%D1%81%D0%B0", "text": "Джими Мехиел, режисьор на документални филми, създаде профил в Tinder на Harmony, първата кукла робот с изкуствен интелект, достъпна за продажба. За това Мехиел предварително е получил разрешение от нейния създател Мат Макмулен.   \"Здравейте, аз съм анатомично коректен робот, сексуално способен, с най-модерния достъпен ИЕ. Аз съм в Tinder, за да се види дали момчетата се интересуват от мен\", написа режисьорът в описанието на Хармония в профила й в приложението за срещи.   Мехиел искал да види колко хора ще се заинтересуват от нея, както споделя в интервю за Daily Star. Като снимка на профила на Harmony, документалистът поставил не само атрактивни снимки на куклата, но и една, на която е видимо техническото съдържание в черепа й.   Експериментът е проведен в Манхатън (Ню Йорк). За няколко часа в петък вечер, Мехиел е получил 92 \"съвпадения\".   На мъжете, които са избрали Хармони за потенциален партньор, режисьорът задавал въпроса: \"Бихте ли правили секс с робот? Да, не, или може би\". Само 57 души са отговорили: 25 от тях са казали \"не\"; 17 - \"да\", а 15 твърдят \"може би\". По този начин 56% не са против секса с робот.   Мехиел понастоящем работи върху документален филм, наречен \"I Want My Sex Machine\", който ще се занимава с бизнеса със секс роботи и съвременните сексуални взаимоотношения като цяло.", "date": "2018.10.22", "title": "Кукла секс робот се регистрира в Tinder и получи 92 кандидата за 2 часа"}
{"url": "http://www.classa.bg/%D1%81%D0%B2%D1%8F%D1%82/item/388680-%D1%8F%D0%B4%D1%80%D0%B5%D0%BD-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%BF%D1%80%D0%B5%D0%B7-2019-%D0%B3", "text": "Почти половината от американските военни смятат, че САЩ може да участват в мащабна война през 2019 г., а повечето вярват, че основната чуждестранна заплаха за страната им са Китай и Русия, според скорошно проучване на вестник \"Military Times\". Военният експерт Михаил Ходарьонок анализира в статия дали има основания за тази тревога сред военните.   От самото начало анализаторът подчертава, че респондентите не са изяснили каква война с Русия очакват, нито пък са представили анализ на евентуален стратегически въоръжен конфликт между Москва и Вашингтон. Освен това американските военни не са взели предвид последните тенденции и промени \"в начина, по който държавите ще воюват в близко бъдеще\".   От друга страна, те също не споменават \"трите главни неща, които играят важна роля в случай на война: целите, методите и начините за постигане на тези цели, както и медиите. По принцип те смятат, че войната е предстояща, но те не знаят каква война ще бъде\", добавя той.   Военният експерт подчертава, че въпреки напрежението в отношенията между Русия и Съединените щати, нито Вашингтон, нито Москва предполагат, че са готови да използват въоръжените сили \"за постигане на военни и политически цели, без да има идеологически, икономически или териториални спорове, които да причинят мащабна война в рамките на една година. \"   В действителност, по мнението на анализатора, съществуващите местни въоръжени и потенциални конфликти \"няма да доведат до голяма война между Русия САЩ\". Ясен пример за това е настоящата ситуация в Сирия, където Москва и Вашингтон \"полагат всички усилия, за да избягват да се настъпват един друг в този регион. \"   Също така, експертът твърди, че дори и двете страни да се подготвят за мащабна война \"колкото може по-скоро, този процес ще отнеме най-малко шест месеца\". Понастоящем обаче няма разузнавателни данни, които да показват, че е започнало стратегическото разполагане на войските в някоя от двете държави, което означава, че \"нито една от страните не се подготвя за мащабен военен конфликт\".   Ако се опитаме да класифицираме хипотетичен конфликт между Съединените щати и Русия, то най-вероятно това ще е \"една продължителна глобална ядрена война, която ще се характеризира от самото начало с неограничено ползване на всички оръжия за масово унищожение и най-вече на стратегическите ядрени арсенали\", което ще доведе до катастрофални последици не само за двете враждуващи страни, но също така и за всички останали страни по света \". В тази връзка, той подчертава статия, публикувана през септември от Джеймс Андрю Люис, старши вицепрезидент на Центъра за стратегически и международни изследвания във Вашингтон, който отбелязва, че с появата на ядрените оръжия, великите сили са се опитвали да се избегнат директни военни конфронтации, поради факта, че войните между големи и тежко въоръжени държави са скъпи и рискови.   \"Изглежда, че в този случай поръчката за изследването е просто добавяне на масло в огъня, но не повече от това\", казва анализаторът, добавяйки \"би било неразумно приемането на резултатите от проучването като индикация за това, което администрацията САЩ възнамерява да направи в близко бъдеще. \"", "date": "2018.10.22", "title": "Ядрен апокалипсис през 2019 г.?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388671-22-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1575 г. - Основан е град Агуаскалиентес.   1721 г. - Руският цар Петър I се обявява за император.   1797 г. - Французинът Андре-Жак Гарньорен извършва първият регистриран скок с парашут от височина 1 000 м над Париж.   1877 г. - При взрив в мина в Шотландия загиват 207 миньори - най-голямата производствена катастрофа в тази страна.   1879 г. - Открито е Областното събрание на Източна Румелия, което избира за председател Иван Гешов.   1883 г. - В Ню Йорк е открита Метрополитан Опера - най-известният оперен театър в САЩ.   1906 г. - Положен е основният камък на сградата на Варненския аквариум.   1912 г. - Балканска война: Начало на Лозенградската операция   1914 г. - Първа световна война: САЩ обявяват, че няма да участват във войната, но ще оказват материална помощ на Франция и Великобритания.   1916 г. - Първа световна война: България в Първата световна война: Български военни части овладяват Кюстенджа (Румъния).   1935 г. - В СССР е въведено военното звание маршал..   1937 г. - В България са насрочени първите парламентарни избори след Деветнадесетомайският преврат от 19 май 1934 г.   1941 г. - В Белград е открита антимасонска изложба.   1945 г. - Аржентина - сватба на Хуан Перон за Ева Мария Дуарте.   1952 г. - Еврейската свещена книга Тора е издадена за първи път на английски език.   1953 г. - Лаос придобива независимост от Франция.   1962 г. - Карибската криза: Американският президент Джон Ф. Кенеди съобщава, че американски разузнавателни самолети са открили съветско ядрено оръжие в Куба и че е дал заповед за морска „карантина\" на островната държава.   1963 г. - Държавите от СИВ - Народна република България, ГДР, Монголия, Полша, Румъния, СССР, Унгария и Чехословакия, учредяват Международна банка за икономическо сътрудничество със седалище в Москва.   1964 г. - Жан-Пол Сартър е удостоен с Нобелова награда за литература, но отказва да я получи по причини от етичен характер.   1968 г. - Програма Аполо: Аполо 7 успешно се приводнява в Атлантическия океан, след като обикаля в орбита Земята 163 пъти.   1987 г. - На аукцион в Ню Йорк е продадено първото издание на Библията, отпечатана от Гутенберг, за рекордната цена от 5,39 милиона долара.   1990 г. - Парламентът на Киргизия приема Закон за суверинитета.   2000 г. - В Афганистан са забранени колективните спортове.   2001 г. - Учени от Русия съобщават, че са открили органичен магнит.   2006 г. - Фернандо Алонсо за втори пореден път става Световен шампион във Формула 1.   2008 г. - Индия започва своята първа лунна мисия - Чандраян-1   2009 г. - Microsoft официално пуска на пазара Windows 7.  ", "date": "2018.10.22", "title": "22 октомври, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/388672-%D0%BF%D0%BE%D1%81%D0%BB%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B0%D0%B7-%D1%81%D1%8A%D0%BC-%D0%BD%D0%B5%D0%B4%D0%BE%D1%81%D0%B5%D0%B3%D0%B0%D0%B5%D0%BC-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5-%D1%81-%D0%BC%D0%B5%D0%BD,-%D0%B2%D0%BB%D0%B0%D1%81%D1%82%D1%82%D0%B0-%D0%B5-%D0%B2-%D0%BC%D0%B5%D0%BD,-%D0%BA%D0%B0%D0%BF%D0%B8%D1%82%D0%B0%D0%BB%D1%8A%D1%82-%D0%B5-%D0%B7%D0%B0%D0%B4-%D0%BC%D0%B5%D0%BD", "text": "ПОСЛАНИЕТО НА ВАЛЕРИ СИМЕОНОВ: АЗ СЪМ НЕДОСЕГАЕМ! ПРЕМИЕРЪТ Е С МЕН, ВЛАСТТА Е В МЕН, КАПИТАЛЪТ Е ЗАД МЕН!     Наглостта на демографското вице няма граници. Вместо да се скрие в миша дупка преди утрешния гневен протест пред Министерския съвет, в понеделник той ще приеме работодателски организации, за да бистрят икономическия растеж, ТЕЛК, енергетиката, сигурността. В 09.30 часа започва срещата му с родните капиталисти, а в 11.00 часа са предвидени изявления за медиите. Това е цинична демонстрация на безнаказаност, отправяща дръзко послание към почернените майки и страдащите деца: Вие си протестирайте на „Дондуков“, но аз съм недосегаем! Премиерът е с мен, властта е в мен, капиталът е зад мен!     Че капиталът е зад Симеонов, отдавна не е новина. Докато водеше бутафорна битка с разградски олигарх, вицето скандално обслужи капитала и официално поиска премахване на добавките за трудов стаж. Щото работодателите били на загуба и страдали, пък работниците така и така си страдат, още едно страдание няма да ги умори. Номерът не мина, защото синдикатите заплашиха Борисов с генерална стачка. Вицето изгуби войната за трудовия стаж, но е на път да спечели войната с инвалидите. Предстои безогледна ревизия на ТЕЛК-ови решения, целяща да посече хиляди инвалидни пенсии, за да има пари за… пенсии. Звучи безумно и антихуманно, но това изобщо не трогва лидера на НФСБ, който по ирония на съдбата влезе в политиката с гласовете на бедните и болните, на които щедро обеща минимална пенсия от 300 лева и полицай във всяко селище. България никога не е имала толкова антисоциален вицепремиер, загрижен единствено за интересите на капитала. И точно в деня и часа, в който „Дондуков“ ще почернее, Симеонов невъзмутимо посреща родни капиталисти, за да му дадат рамо във войната му с народа. Никой не е печелил война срещу собствения си народ. И Валери Симеонов няма да я спечели!    ", "date": "2018.10.22", "title": "Посланието на Валери Симеонов: Аз съм недосегаем! Премиерът е с мен, властта е в мен, капиталът е зад мен!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388673-%D1%87%D0%BE%D0%B2%D0%B5%D1%88%D0%BA%D0%B8-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%B5%D0%BD-%D0%BE%D1%82%D0%BF%D0%B0%D0%B4%D1%8A%D0%BA", "text": "Ще се запознаем с технологията за производството на този боклук на примера на Държавно предприятие “Радиоактивни отпадъци” (ДП “РАО”). През седмицата “Държавен вестник” публикува поредния Правилник за устройството и дейността му. Но за да ви спестя време и нерви ще ви предложа единствено и само да сравним досегашната структура на предприятието с новата, въведена преди броени дни. И нека започнем с вече отменената структура.   Без да губим нито секунда веднага ви показвам и новата структура: Забелязахте ли, колко много човешки радиоактивен отпадък се е образувал? Всичко това, което го няма в новата структура подлежи на преоценка и евентуално изхвърляне. За персонала на предприятието става въпрос. Остава открит въпроса, кой всъщност е истинският човешки радиоактивен отпадък? Тези, които ще бъдат изхвърлени от борда на предприятието или тези, които ще определят, кой да бъде изхвърлен? Решавайте си сами! Сигурно много от вас ще се запитат, на какво се дължи тази мощна ножица и рязане на живо месо? Отговорът е много прост. Да ви го казвам ли? А? Или само да ви дам жокер? Нека да е нещо средно?  Работата е там, че голяма част от финансирането на това предприятие идва извън България. На тези донори им е направило впечатление, че в тази яма се налива много повече вода, отколкото излиза полезен и качествен продукт. Сега по-ясно ли ви е? Ще завърша със снимка на Преходните и заключителните разпоредби на двата Правилника:   Предполагам, че сами ще се ориентирате, кои разпоредби за кой Правилник се отнасят? Но ви препоръчвам да се вгледате в тях по-внимателно и може да откриете интересна разлика, по-точно в параграф 1.", "date": "2018.10.22", "title": "Човешки радиоактивен отпадък"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/388670-%D1%81%D0%B2-%D1%80%D0%B0%D0%B2%D0%BD%D0%BE%D0%B0%D0%BF%D0%BE%D1%81%D1%82%D0%BE%D0%BB%D0%BD%D0%B8-%D0%B0%D0%B2%D0%B5%D1%80%D0%BA%D0%B8%D0%B9-%D0%B9%D0%B5%D1%80%D0%B0%D0%BF%D0%BE%D0%BB%D1%81%D0%BA%D0%B8", "text": "    Св. Аверкий бил трети епископ на град Йерапол, Мала Азия. Живял в края на първия и началото на втория век. Дейността му в Йерапол била свързана с много трудности. Тук в началото на неговото светителствуване християните били твърде малко. Той употребил всички усилия да увеличи броя на членовете на Църквата. Бог го подкрепял чрез много чудеса.     При едно шумно езическо празненство той силно скърбял за заслепението на народа. Усърдно се молил на Бога да му помогне да просвети езичниците, да им отвори очите на правата вяра. На следващата нощ имал такова съновидение: - Иди и съкруши със жезъла си началниците на заблуждението! – казал му един светъл момък, като му подал жезъла. Разбрал смисъла на видението, епископ Аверкий бързо отишъл в езическото капище и разтрошил на късове издигнатите там идоли. Езичниците узнали за това и с ярост се спуснали към дома на Аверкий. Устремили се да го бият. Епископът не избягал. Не се скрил. Спокойно излязъл на площада, като спечелил уважението на всички с осанката си. От площада почнал да учи народа в Кого да вярва. Пред очите на цялата тълпа излекувал в името на Бога трима болни. Яростта на езичниците преминала в почит към Божия човек. На тълпата вече било ясно, че истински Бог е Оня, Когото Аверкий проповядва. Все повече се сгъстявали слушателите, които искали да слушат словото му за великия и истински Бог. На другия ден приели от него Кръщение повече от 500 души. С проповедническа цел св. Аверкий обиколил Сирия, Киликия, Месопотамия. Бил и в Рим. Затова е наречен равноапостолен. Умрял в 167 г. на 72-годишна възраст.", "date": "2018.10.22", "title": "Св. равноапостолни Аверкий Йераполски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/388664-%D0%BF%D1%80%D0%B5%D0%B4%D0%B8-%D1%81%D0%BC%D0%B5-%D0%B1%D0%B8%D0%BB%D0%B8-%D0%BB%D0%B8%D0%B4%D0%B5%D1%80%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81-%D0%B6%D0%B5%D0%BB%D0%B5%D0%B7%D0%B5%D0%BD-%D1%80%D0%B5%D0%B4,-%D0%B0-%D1%81%D0%B5%D0%B3%D0%B0-%D1%81%D0%BC%D0%B5-%D1%80%D0%B0%D0%B7%D0%B3%D1%80%D0%B0%D0%B4%D0%B5%D0%BD-%D0%B4%D0%B2%D0%BE%D1%80-%D0%B8-%D0%BF%D1%8A%D0%BB%D0%B5%D0%BD-%D1%81%D0%BB%D1%83%D0%B3%D0%B8%D0%BD%D0%B0%D0%B6-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0", "text": "Какво се случи в България при 40 години социализъм и 25 години на демокрация. 1. Населението на България при социализма нарасна от 6 млн. души на 9 млн. души. При демокрацията населението на страната намаля от 9 млн. души на 6 млн. души. 2. Стандартът ни по време на социализма беше средноевропейски, а сега стандартът ни е на най-бедната страна в ЕС.     3. По време на социализма държавният ни дълг беше 7 млрд. долара, а сега е 40 млрд. долара. 4. При управлението на Тодор Живков в страната имаше 0% безработица, а сега тя е 24%. 5. По време на социализма престъпността е била 0,5%, а сега в демократична България е 60%. 6. Употребата на наркотици по време на социалистическа България е било 0,01%, а сега е 30%. 7. По време на социализма са открити над 3000 нови заводи, а по време на демокрацията са закрити над 2800. 8. По време на социализма сме изнасяли 70% тежка промишленост и микроелектроника и 30% селскостопанска техника. Сега изнасяме 70% чистачи на кенефи и болногледачки, и 30% проститутки. 9. Преди сме внасяли машини за производство, а сега внасяме чесън от Египет и мартеници от Китай. 10. По време на социализма образованието ни е било на много високо ниво, а сега е на дъното. 11. В социалистическа България здравеопазването е било безплатно и на много високо ниво, а сега е платено и на много ниско ниво. 12. Преди сме имали повече танкове от Гърция и Турция взети заедно, а сега имаме няколко, които са за ремонт. 13. По време на социализма е имало строги закони и смъртно наказание, а сега цари пълна безнаказаност и корупция. 14. Преди сме били лидерска държава с железен ред, а сега сме разграден двор и пълен слугинаж на запада. Еееее…, нямахме банани! Каква трагедия!    ", "date": "2018.10.22", "title": "Преди сме били лидерска държава с железен ред, а сега сме разграден двор и пълен слугинаж на запада"}
{"url": "http://www.classa.bg/%D1%81%D0%B2%D1%8F%D1%82/item/388665-%D1%81%D0%B0%D1%89-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D0%B7%D0%BD%D0%B0%D0%BA%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D1%80%D1%83%D1%81%D0%B8%D1%8F", "text": "САЩ ще се изтеглят от сключения с Русия Договор за ликвидиране на ракетите със среден обсег на действие. Информацията беше потвърдена от президента Доналд Тръмп. Според него Москва е нарушила знаковото споразумение.     Договорът е подписан през 1987 година от Михаил Горбачов и Роналд Рейгън и забранява наземните ракети с обсег между 500 и 5 500 км. Днес в Русия пристига американският съветник по национална сигурност Джон Болтън. Очаква се договорът да бъде една от темите, които той ще обсъди с колегата си Николай Патрушев и външния министър Сергей Лавров.   БHT От своя страна външното министерство на Русия заяви, че страната винаги строго е спазвала клаузите по договора. По думите на дипломат номер едно на Русия – Сергей Лавров, Москва има редица въпроси към американските си колеги по изпълнението на заложеното в документа.", "date": "2018.10.22", "title": "САЩ се отказват от знаков договор с Русия"}
{"url": "http://www.classa.bg/%D1%81%D0%B2%D1%8F%D1%82/item/388667-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D1%8F-%D0%BF%D0%BE%D0%B4-%D0%BD%D0%B0%D1%82%D0%B8%D1%81%D0%BA%D0%B0-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8-%D0%B2%D1%80%D0%B0%D0%B3%D0%BE%D0%B2%D0%B5", "text": "е оказват безпрецедентен натиск, както отвътре, така и отвън, пише Süddeutsche Zeitung. Особена опасност на ЕС представляват вътрешните врагове на съюза, които жадуват неговото унищожение. Засега те са малцинство, но мнозинството трябва да се защитава, ако не иска да бъде разделено, съветва авторът на статията Щефан Корнелиус.     В Европа упорито продължават да съществуват два мит, пише Süddeutsche Zeitung. Първият се заключва в това, че ЕС става все по-силен и сплотен, защото уж това се иска от неговите членове. Вторият е, че в съюза няма хора, които да говорят срещу него или, което е още по-лошо, жадуват за неговото унищожение. „Уродливата реалност“ се заключва в това, че враговете на Европа седят вътре и ѝ оказват безпрецедентен натиск. Засега те са малцинство, но мнозинството трябва да се защитава, съветва авторът на статията Щефан Корнелиус. За задълбочаване на интеграцията в Европа сега говорят единствено Франция, Германия, Белгия и Люксембург, продължава германският журналист. Останалите 24 страни искат да изградят с ЕС „прагматични или национал-егоистични отношения“. Ако на съюза бъде нанесен сериозен удар или се разпадне, мнозинството европейци няма да се притеснят от това, убеден е Корнелиус. Впрочем, за повечето граждани европейският проект е все още изгоден, но има фактори, които могат да развалят единството на това мнозинство. Например Брекзит, който може да вдъхнови имитатори или нарушенията на върховенството на правото и демокрацията в Унгария и Полша, а също така целенасочените атаки на Италия по Еврото, което заплашва ЕС с финансова и валутна криза. Ситуацията се влошава и от външните обстоятелства. Самоуверен Китай, който става все по-агресивен, „враждебна Русия“ и загубила ориентири и деструктивна Америка – всичко това може да стане непосилна тежест за Евросъюза, смята Корнелиус. При това основната проверка за ЕС ще стане ситуацията в Италия. Римският проектобюджет е провокация, която не трябва са остана без отговор. Европа трябва да докаже, че е способна да се справя с такива разрушителни за нея сили. И по Брекзит виждаме, че ЕС има всичко необходимо. Той е способен да противостои на фанатизма на своите противници, ако излезе решително на единен фронт. „Този, който цели този съюз, трябва да го защитава с всички сили. Ледниковият период в Европа едва сега започва“, заключва авторът.   Превод: В.Сергеев", "date": "2018.10.22", "title": "Европа се разделя под натиска на вътрешни врагове"}
{"url": "http://www.classa.bg/%D1%81%D0%B2%D1%8F%D1%82/item/388668-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D0%BE%D0%BA%D0%B0%D0%BD%D0%B8-%D0%BC%D0%BE%D1%81%D0%BA%D0%B2%D0%B0,-%D0%B1%D0%B5%D1%80%D0%BB%D0%B8%D0%BD-%D0%B8-%D0%BF%D0%B0%D1%80%D0%B8%D0%B6-%D0%B4%D0%B0-%D0%BE%D0%B1%D1%81%D1%8A%D0%B4%D1%8F%D1%82-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D1%81%D0%B8%D1%80%D0%B8%D1%8F", "text": "на Турция Реджеп Тайип Ердоган обяви за среща между лидерите на Франция, Турция, Русия и Германия, която ще се състои на 27 октомври в Истанбул, съобщава Le Figaro. На дневен ред на срещата е обсъждането на ситуацията в провинция Идлиб, а също така решението на сирийския конфликт. Както отбелязва френското издание, срещата може да стане „дипломатическа победа“ за Турция, която „все още рискува да остане изолирана на международната сцена“.     Обявяването за срещата между лидерите на Франция, Турция, Русия и Германия по Сирия, която ще се състои на 27 октомври в Истанбул, може да стане „дипломатическа победа“ за Турция, която „все още рискува да остане изолирана на международната сцена“, съобщава Le Figaro. Елисейският дворец потвърди обявеното от Анкара. От там отбелязаха, че президентът на Франция Еманюел Макрон ще пристигне единствено, ако правителственият режим в Сирия не започне настъпление срещу бунтовническия анклав Идлиб. Берлин и Москва също потвърдиха присъствието на Владимир Путин и на Ангела Меркел на срещата. Инициативата за свикването на срещата, която ще се състои в „уникален формат“, принадлежи на Анкара. През юли президентът на Турция Реджеп Тайип Ердоган в едностранен порядък насрочи срещата за 7 септември. Но напрежението около Идлиб тогава бе достигнало до пика си и нито една от страните не потвърди присъствието си на срещата. Този период също бе отбелязан със сериозна дипломатическа криза между Вашингтон и Анкара. Както предполага френското издание, опитът да се съберат четиримата лидери в Истанбул може да се приеме като желание на Турция да снижи ролята на САЩ по сирийския въпрос. Както пише Le Figaro, позовавайки се на заявлението на Ердоган, на срещата на 27 октомври ще се говори за ситуацията в анклава Идлиб и политическия процес, който трябва да доведе до разрешаване на сирийския конфликт. „Франция е готова да подкрепи режима на примирие в провинцията, за да се предотврати хуманитарната катастрофа и новата голяма бежанска вълна, а също така за ефективното начало на всеобхватния политически процес“, съобщават от Елисейския дворец.   Превод: В.Сергеев", "date": "2018.10.22", "title": "Ердоган покани Москва, Берлин и Париж да обсъдят бъдещето на Сирия"}
{"url": "http://www.classa.bg/%D1%81%D0%B2%D1%8F%D1%82/item/388669-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B5-%D0%BF%D0%BE%D0%B4%D0%B0%D1%80%D1%8A%D0%BA%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%BF%D0%BE%D0%B4%D0%B4%D1%80%D1%8A%D0%B6%D0%BD%D0%B8%D1%86%D0%B8%D1%82%D0%B5-%D0%BD%D0%B0-brexit", "text": " търговски представител Робърт Лайтайзър направи подарък за привържениците на Brexit. Неговото писмо, с което информира Конгреса, че администрацията на Тръмп планира да потърси „напредничава“ сделка за свободна търговия с Великобритания, е музика за ушите на тези, според които излизането от състава на Европейския съюз ще позволи на страната да преследва амбициозните си политики за двустранни споразумения. Сключването на един такъв договор е едно на ръка. Основното изискване е да има политическа воля и това е налице и от двете страни. Истинският въпрос обаче е какво ще получи Великобритания от това, посочва журналистът Тереза Рафаел в материал за Bloomberg. Обосновката за сделката се простира отвъд сантименталностите за специалните отношения между двете страни и шотландският голф клуб на Доналд Тръмп. САЩ отговарят за 19% от стойността на британския износ, те са и най-големият единичен търговски партньор на Лондон, като също така са и най-големият му пазар за износ. Също така няма друга държава в света, която да инвестира повече във Великобритания от САЩ. Според министерството на търговията и индустрията едно търговско споразумение между двете страни може да стимулира търговията и да има значителни ползи за изоставащата британска промишленост.     Намаляването на търговските бариери ще е от полза и за двете икономики. Тук обаче има две причини за по-предпазливо подхождане. Първата е, че това не са симетрични преговори. Това е сблъсък между икономически слон в размер на 19 трлн. долара и дребна рибка за 2,6 трлн. долара. Ако Великобритания смята ЕС за инатлив партньор по време на преговорите за Brexit, то това ще е нищо спрямо влиянието, което Конгресът може да окаже върху американската позиция в бъдещия диалог. Истинската награда от сделките за свободна търговия в днешно време е намаляването на немитническите бариери. Тук САЩ ще бъдат дори още по-труден партньор. Трансатлантическото партньорство за търговия и инвестиции (ТПТИ) се провали когато ЕС и Великобритания не можаха да постигнат споразумение по редица въпроси, включително стандартите за качеството на храните. Трябва да се отбележи, че няма развитие и по въпроса за финансовите услуги, където Лондон има интерес от това да получи достъп до американските пазари. Ако европейският строг регулаторен контрол бе причина за постоянни критики във Великобритания, то САЩ е още по-зле. Там съществуват близо 3000 мерки за сигурност и защита на здравето, технически бариери и други ограничения, спрямо „едва“ 672 в ЕС, съобщават от Организацията за икономическо сътрудничество и развитие. В същото време много от търговските бариери са на щатско ниво, където ще е много по-трудно, може би невъзможно, да бъдат отменени. Чуждестранните застрахователи например трябва да установят търговско представителство в САЩ, за да предлагат услугите си. Но в Ню Йорк те са изправени пред по-високи капиталови изисквания от местните компании, като също така мнозинството от директорите им трябва да бъдат американски граждани и поне един от тях да живее в Ню Йорк. Разбира се, Великобритания също има свои бариери, които няма да се съгласна да премахне, особено при счетоводството, въздушния транспорт и архитектурата. Великобритания също така ще иска да защити модела за покупка на лекарства на Националната си здравна служба.     И все пак асиметричността не е основният проблем тук – стига Великобритания като цяло да е по-добре, би могла да преглътне сделка, в която трябва да даде повече от другата страна. По-важното е, че каквото и да договори Великобритания с Вашингтон, то ще има отражение върху търговското споразумение с далеч по-големия си търговски партньор ЕС. Европейският съюз се позовава на „предпазния принцип“, при който производителят е задължен да докаже, че продуктът му не причинява вреди. Там, където има съмнения, продажбите са забранени или ограничени. Към настоящия момент това е и регулаторната политика на Великобритания. В САЩ обаче в сила е т. нар. „позоваващ се на науката“ подход, при който се дава разрешение за продажба на даден продукт, за който няма емпирични доказателства, че е вреден. Един от начините за решаването на тази дилема е да се сключи споразумение само за митата със САЩ, но тогава ползите от него ще бъдат далеч по-ограничени. Друг вариант, който привържениците на Brexit подкрепят, е да се постигне по-широкообхватно двустранно признаване на регулаторните и технически стандарти на двете страни. В един идеален свят това би проработило – но търговските преговори си служат с изкуството на възможностите. Сделка със САЩ би била полезна и вероятно постижима, ако приемем, че Великобритания напусне европейския митнически съюз, което все още не е сигурно. Както заявиха от Комисията по международна търговия към Камарата на общините в доклада си от април „дяволът ще е в детайлите“. „Правителството не трябва да прави споразумения само в името на самите споразумения“, предупредиха от Комисията. То също така и не трябва да ги разваля заради самите тях, но този кораб вече отплава.", "date": "2018.10.22", "title": "Търговското споразумение е подаръкът на Тръмп за поддръжниците на Brexit"}
{"url": "http://www.classa.bg/%D1%81%D0%B2%D1%8F%D1%82/item/388661-%D0%BA%D1%80%D0%B8%D1%81%D1%82%D0%BE-%D1%8F%D0%B2%D0%B0%D1%88%D0%B5%D0%B2-%D0%BD%D0%B8%D0%BA%D0%BE%D0%B9-%D0%BD%D0%B5-%D1%81%D0%B5-%D0%B8%D0%BD%D1%82%D0%B5%D1%80%D0%B5%D1%81%D1%83%D0%B2%D0%B0-%D0%BE%D1%82-%D0%BC%D0%BE%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%89%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%85%D0%BE%D0%B4%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Аз съм също така чех, казва художникът в интервю на Кристиан Аманпур за Си Ен Ен  Тя го нарича марксист           Това интервю е взето лятото и излъчено  , след откриването на проекта на Христо Явашев „Мастаба” в Хайд парк в Лондон. За българския печат то остана незабелязано. Някои негови оценки за родината му може би щяха да предизвикат спорове и коментари в медиите, ако се беше случило в друга страна. Тук бяха премълчани, може би едновременно от незаинтересованост и толерантност към особения му характер и космополитната му личност. Интервюто е интересно с това, че разкрива възгледите на един от големите световни художници от края XX век и началото на XXI век и любопитни истории за неговите проекти. Както сам той казва, за 50 години е осъществил само 23 проекта, а други 47 не е успял по различни причини, за някои са отказани разрешения. Кристиан Аманпур за госта си Кристо:  …Животът се движи твърде бързо, ако ти не спреш да се огледаш наоколо, ще го пропуснеш. Понякога нещо е нужно нещо голямо, нещо цветно, нещо непотребно, да те накара да спреш и да погледнеш. Това е което художникът Кристо прави. Това е неговата последна огромна инсталация – 410 хиляди варела в различни цветове, в лондонският „Хайд парк”. Подготвял го е повече от десетилетие, работейки един до друг с покойната си съпруга Жан Клод. Опаковал е германския парламент – Райхстага, малко след падането на Берлинската стена. Инсталирал е 7000 оранжеви врати в „Сентръл парк” в Ню Йорк. Дори е увивал в розово цели острови край брега на Маями. На 83 години Кристо не дава признаци да намали темпото, жив, пълен с енергия както винаги. Той дойде в лондонското студио веднага след като инсталира последната си творба „Мастаба”. – Кристо, добре дошъл в предаването. – Благодаря. – Това е твоята първа инсталация в Лондон и Обединеното кралство – така ли е? – Да. – Защо ти е отнело толкова време, бил си навсякъде по света? – Не знам. В действителност – това е положението. – Какво означава „Мастаба”? – Мастаба е геометрична форма, която идва отпреди 7000 години. Тя е от първата селищна цивилизация, която хората са открили. – Това е било в Месепотамия? – Да, в Месопотамия. И пред къщата от кал те са строили пейка. Те са имали две вертикални стени, плосък покрив и две наклонени стени. Това е мастаба. Хората още използват пейки като мастаба. – Това е реплика на формата?  ( ) – Всъщност това не е разполовена пирамида. Има две вертикални страни и две наклонени страни. – Това е важно, тази форма, нали? – Абсолютно, защото ако си от страната на наклонената стена, ти не виждаш вертикалната стена. Това не е като пирамида, която се вижда през цялото време. Напълно различно. Ъгълът е 60 градуса, не е измислен от мен. Можеш да направиш купчина от цилиндрични обекти – бутилки, метални кенове, ще стане същото. – И ще бъде 60 градуса? – Винаги ще бъде 60 градуса, точно така. Хубавото е, че това не е измислено от мен. Това е чиста геометрия, как този модул се създава. – Аз искам да те попитам това – твоите работи винаги предизвикват много разговори? – И полемика. – Да, и полемика. И има хора… – Които не харесват. – Които казват – „Какво е това? Защо ни закрива гледката? Не го харесваме”. – Разбира се. Всяко тълкувание на нашия проект има основания. – Казваш, че всяко тълкувание е основателно? – Всяко – негативно, позитивно, всичко това е как светът работи върху съзнанието на хората. Това е причината да правим нашия проект – да предизвикаме мислене. Правя скици, рисунки, модели в мащаб. Правя също така предварителни произведения като скулптурни варели (има предвид последния си проект – бел. ред.), и те се продават на музеи и колекционери по света. Те не всичките са временни произведения. Това е начина да плащам за тези проекти. Този проект ( ) струва 3 милиона паунда от моите пари. Това е скица  ) Това е като упражнение за по-големи рисунки. И този вид скица е много архитектурна, с използване на фотография. – И ти продаваш това, за да вземеш пари и да направиш инсталацията? – Продаваме това, и парите идват да платим за произведение на изкуството. – Това е удивително. – Всъщност трябва да знаете, че след проекта „Вратите” (в Сентръл парк в Ню Йорк – бел. ред.) аз например си казах… – Вратите – това са вратите?  ( ). – Да, това ни отне 26 години да получим разрешение. – 26 години само за да получите разрешение? – Проектът беше отказан през 1981 г., започнат през 1979 г. но беше отказан от администрацията на Коч (Едуард Коч, кмет на Ню Йорк от 1978 до 1989 г. – бел. ред.), не успя при администрацията на Динкинс (Дейвид Динкинс, кмет на Ню Йорк 1990-1993 г. – бел. ред.), не успя при администрацията на Джулиани (Рудолф Джулиани, кмет на Ню Йорк 1994-2001 г. – бел. ред.). Успяхме накрая, когато Майкъл Блумбърг дойде на власт. – О, Майкъл Блумбърг, той е покровител на изкуствата. И така – Еди Коч, Дейвид Динкинс, Руди Джулиани – всички ти казаха не? – Не, отказаха. Но много проекти… – Какво е това?  ( ). – Всеки проект има своя идея. Много бързо открих, че най-важното нещо в Манхатън е колко много хора ходят пеш. Човеците са най-важни. И единственото място, където човеците ходят за удоволствие е в парка. Често тези временни произведения на изкуството са сезонни проекти. Например „Вратите” беше зимен проект, защото искахме да има дървета без листа. – Дървета без листа, това е важното? – През лятото те, …Сентръл парк е като гора. – Не можеш да ги видиш?  ( ). – Точно така. Когато правехме проекта в Маями, заобиколените острови, трябваше да го направим преди сезона на ураганите. – Нека видим острова в Маями. Удивително. – Това беше направено през пролетта, месец май 1983 г. – И причината да го направиш през пролетта беше? – Защото по-късно идват тайфуните. – И така, трябвало е да го направиш преди ураганите? – Точно така. Всеки проект е планиран за свое специално време, когато то е хубаво технически и визуално за проекта. Просто, когато проектът е реализиран, това се случва, когато всичко хармонично си пасва. Както случаят с Райхстага, ние победихме канцлера Кол. – Чакайте малко – този е бил голям враг на вашата инсталация?  ( ) – Ще ви разкажа историята. – За опаковането на Райхстага? – Да. Всеки от тези проекти се нуждае от разрешение. И този проект беше започнат 1972 г. Беше отказван три пъти. Накрая го направихме през 1995 г., но се случи нещо невероятно – за пръв път решението за произведение на изкуство беше взето с пълни дебати в парламента на страната. – Което е страхотно! – Да. Аз мисля, че нашият проект е много политически, но реалните политики… – Едно от най-хубавите ви неща е мостът Пон Ньоф в Париж. – Да, този проект също е свързан с това, че аз срещнах Жан Клод в Париж, ние правим любов в Париж. И аз се върнах в Париж. – Тоест, срещнал си Жан Клод, твоята съпруга, в Париж? – Да, в Париж през 1958 г. Ние го направихме хубаво през септември, есента на 1985 г. (проектът за моста – бел. ред.). – Получихте лесно разрешение…? – Не. –…Или ви отне дълго време? – Това беше друга невероятна игра. Кмет на Париж беше господин Ширак, който искаше да стане президент на Франция. И президентът на Франция… тъй като мостът е национално богатство, беше контролиран от държавата. Господин Митеран (президент на Франция по това време – бел. ред.) и господин Ширак не си говореха. Нужни ни бяха огромни усилия да ги убедим да се съгласят. – Това е удивително, вие сте успели да ги убедите – много консервативния кмет на Париж и социалиста президент на Франция? – Точно така. Това беше наистина много трудно, отне ни време между 1975 и 1985 г., три пъти разрешението беше отказано. – И така, аз трябва да те попитам, защото се описваш като марксист, или поне идваш от марксистка среда. Ти не си капиталист, казвал си го отново и отново. И ти бягаш от България по време на комунистическата власт? – Да. Всъщност избягах от Чехословакия, защото аз съм също така чех.* – Окей. Така или иначе е било лошо, под съветския чук. – Да. – Какво ти казва политиката на несвобода? И политиката да си бежанец? – Аз бях без гражданство 17 години. Но не като тези бежанци. Тук бежанците са си сирийци или афганистанци. Аз бях без националност. – 17 години? – Аз пътувах около света с паспорт без гражданство. Знаеш ли, наистина, аз бях на 21 години, когато избягах. Вероятно не съм съзнавал. Напълно обзет от желание да правя в изкуството това, което правя. Аз бях също така студент художник, в художествената академия. И днес все още няма да мръдна на милиметър от моята свобода. Ето защо всичко, което правя, сам го правя. Никой не е искал да опаковаме моста Пон Ньоф, никой не е искал да направим „Вратите” (в Сентръл парк в Ню Йорк – б. р.), никой не е искал да направим „Мастаба” тук. Ние го направихме. И за тези неща е необходимо да имаш пълна свобода. – Ти си много твърд, когато става дума за свобода. Не би направил компромис? – Не. Въобще не. – Значи никога не работиш по поръчка? – Никога! – Никога не си правил нещо възложено? – Никога, никога не съм правил по поръчка. Правя каквото обичам да правя. Ето защо, когато проектът е осъществен, случва се, това е толкова силно. Защото никой не го очаква. Не е приготвено за някого, за някакви група хора, някоя фондация или за някои влиятелни хора. И затова, разбира се, в последните 50 години ние сме осъществили само 23 проекта. Не сме успели да вземем разрешение за 47 проекта. – Така за 50 години си направил 23 проекта, а си получил „не” за 47? – Направени 23, а 47 неосъществени. Но, отново, ето това е… ако си архитект, това не е лошо съотношение. – Не е лошо? – Но това е, че трябва да видиш нашите проекти, те са много близки до архитектурата или градското планиране. Съотношението не е лошо. Те не са като рисуването или скулптурата. – Ти си невероятно активен, пълен с енергия, щастлив човек? – Обичам да съм щастлив, защото… най-напред обичам да съм здрав, това е най-важното. И затова се наслаждавам нон стоп, например аз никога няма да приема да направя ретроспектива. Не обичам да правя нищо, което гледа назад в моя живот. Обичам да правя нови неща. Има два нови проекта, за които не мога да ти кажа. – Е, хайде, кажи ми. – Не, не мога да ти кажа. – Хайдеее… – Не, не. Това ще те развълнува. Затова е толкова вълнуващо. – Можеш да го съобщиш за пръв път пред Си Ен Ен, разбираш, нали – „Брейкинг нюз”! – Когато се случи, скоро ще имаме „брейкинг нюз”. – Аз определено ще дойда да посетя. Защото съм хипнотизирана от твоите проекти. Би ли се върнал някога в България? Никога не си се връщал там. – Никога не съм се връщал. Отново… наистина, към края на моя, …не край, аз съм 83-годишен, аз отивам само на места, където харесват моята работа. – Не мислиш ли, че там днес те ще я харесат? – Много хора харесват моята работа. Като тези, които купуват мои работи. Защото, ако купуваш мои работи, аз имам пари да правя тези проекти. Аз не съм германец, но направихме голям проект в Германия. Не съм японец, но направихме (там) голям проект, „Чадърите”. Не съм австралиец, но направихме проект в Австралия. Никой не се интересува от моите работи в България. Защо трябва да ходя в България? Прекарвах време в Обединеното кралство, Германия, Швейцария, Италия. Имам много колекционери, много хора, които ги е грижа за моите работи. – Значи, не си много сантиментален? – Не, не сантиментален. Аз съм сантиментален за моята работа. – Какво мислиш, че щеше да помисли Жан Клод за това, защото сте го създали заедно?  ( ) – Всеки ме пита, но най-важното нещо е, че Жан Клод беше много критична личност. Тя беше почти заядлива, можеш да ни видиш във филма на Мейсълс (братя Мейсълс снимат няколко документални филма за проектите на Кристо – б. р.), как ние се борим, крещим, почти като в развод, но тя беше… нещата, които аз пропускам, са направени, защото тя беше абсолютно нон стоп критикуваща как да направим проекта. И това е нещо съществено, ако пропускам, толкова важно, защото материалът и начинът по който проектът е направен, не е нещо, което е решено в студио. То беше решено като се учим, в реалния свят. Правехме фактически един към друг правилната мярка на проекта, много малък размер. – Погледни, ето ви двамата  ( ).  Наистина, ти наистина си сложил всичко там отвън, нали? – Да. – Но, колко интересно, тя е била най-яростният ти критик… – Да. – И това е направило от работата ти най-доброто възможно? – Разбира се, спорейки, как да бъде построена, как да бъде инсталирано, какъв цвят, как да го направим, наемането на хора, всичко това… Защото наемането на правилните хора не е свършено по правилния начин… То е много… понякога наемаме грешните хора и се налага да ги уволним. Не е нещо, което става изведнъж. Това е бавен процес. И това е може би най-важното – да направиш отбор, който да направи работата. Ние не сме инженери, не сме специалисти, ние трябва да имаме възможности да намерим правилните хора да ни съветват. – Кристо, благодаря, че дойде. Благодаря, че ни даде тази обиколка във времето на удивителното ти изкуство. – Благодаря. –- –  * Христо Явашев произлиза от стари български родове. Дядо му е академик Анани Явашов. Баща му е Владимир Явашев, инженер, роден във Варна. Майка му, Цвета Димитрова е родом от Солун, дъщеря на македонски търговец. Леля му, Дора Явашева, е съпруга на политика Иван Багрянов. Има двама братя – актьорът Анани Явашев и инж. Стефан Явашев. Според цитирани изказвания на брата на Христо, Анани, едната им баба, съпруга на академика, е чехкиня. –- –  Виж  .  Превод: Иван Бакалов                ", "date": "2018.10.22", "title": "Кристо Явашев: Никой не се интересува от моите работи в България. Защо трябва да ходя в България?"}
{"url": "http://www.classa.bg/%D1%81%D0%B2%D1%8F%D1%82/item/388662-forbes-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8-%D1%81%D0%B5-%D0%B7%D0%B0%D0%B3%D0%BB%D0%B5%D0%B6%D0%B4%D0%B0%D1%82-%D0%B2-%E2%80%9E%D1%80%D1%83%D1%81%D0%BA%D0%B0%D1%82%D0%B0-%D1%81%D0%B8%D0%BB%D0%B8%D1%86%D0%B8%D0%B5%D0%B2%D0%B0-%D0%B4%D0%BE%D0%BB%D0%B8%D0%BD%D0%B0%E2%80%9C", "text": " инвеститори имат намерение да вложат големи средства в инвестиционната платформа „Сколково Венчър“ н цел разработка на иновационни технологии, пише Forbes. Както отбелязва списанието, Китай се отнася с уважение към плодовете на труда на руските инженери, както заради успехите на Москва в космоса, така и заради постиженията на някои руски компании. На московския форум „Открити иновации“ Русия и Китай обединиха усилия, за да ускорят развитието на „Сколково Венчър“ – инвестиционна платформа, базирана в едноименния научен град, който също така се нарича „руската Силициева долина“, пише Forbes. Руско-китайският инвестиционен фонд за регионално развитие стана ключов инвеститор в новите дра фонда на „Сколково Венчър“ с общ обем от 300 милиона долара. Освен това руско-китайският фонд при поддръжката на Китайската инвестиционна корпорация и Руския фонд за преки инвестиции също има намерение да влага в три фонда на „Сколково“, предназначени за нови компании, които се специализират върху информационните технологии, четвъртата промишлена революция и селското стопанство.     В последно време Русия и Китай изграждат отношения във плана на финансовите връзки и иновации. В частност „Сколково“ откри представителство в Пекин, влезе в партньорство с някои от водещите китайски компании, включително с „Алибаба“. Освен това тази седмица компанията Huawei подписа със „Сколково“ споразумение за разработката на технологии в областта на 5G и изкуствения интелект. Според Forbes сътрудничеството между Москва и Пекин може да се разшири. Според ръководителя на катедрата по Китай в Московската школа по мениджмънт „Сколково“ Олег Ремиги, в момента Китай е отговорен само за 1,5% от венчърния капитал, влаган в Русия. Обемът на руския венчърен капитал е относително нисък, но постепенно се увеличава. Както отбелязва Ремиги, венчърните фондове в Русия са се увеличили от 270 млн. долара през 2016 г. до 277 млн. долара през 2018 г., а броят на сделките е нараснал от 254 на 287. В интервю за \"Форбс\" председателят на борда на фондация „Сколково“ Игор Дроздов заяви, че научният град е привлякъл близо 2000 стартъпа с общ доход от 1,3 млрд. долара. За да се развие проектът, според списанието е необходимо да се преценят такива прецеденти, като например продажбата на контролния пакет на китайската компания Wangsu Science and Technology на резидента на „Сколково“ CDNVideo. Според изпълнителния директор на CDNVideo Ярослав Городецки, Китай зачита постиженията на руските инженери поради успеха на Москва в космоса. В допълнение, „Яндекс“ също е уважаван - един вид „руски Google“, който доминира на руския пазар и се занимава с безпилотни автомобили. Тази седмица например „Яндекс“ стартира безпилотната таксиметрова услуга на територията на иновационния център. Следва да се отбележи, че инвестиционните пазари за венчърен капитал в Китай и Русия бяха открити по приблизително едно време - през 2000 г. По отношение на инвестициите в венчърен и глобалното влияние, между тези две страни има голяма разлика, но нещата могат да се променят. „Без съмнение, Китай и САЩ сега водят бала. Въпреки това, гледайки на първокласните разработки, предложени за продажба в огромния универсален магазин ГУМ на Червения площад, както и на петзвездните луксозни хотели, изглежда, че и духът на търговия също живее тук и процъфтява“, обобщава Forbes. Превод: В.Сергеев", "date": "2018.10.22", "title": "Forbes: Китайските инвеститори се заглеждат в „руската Силициева долина“"}
{"url": "http://www.classa.bg/%D1%81%D0%B2%D1%8F%D1%82/item/388663-%D0%BA%D0%BE%D1%81%D0%BE%D0%B2%D0%BE-%D1%81%D0%BA%D0%BE%D1%80%D0%BE-%D1%89%D0%B5-%D0%B8%D0%BC%D0%B0-%D1%81%D0%B2%D0%BE%D1%8F-%D0%B0%D1%80%D0%BC%D0%B8%D1%8F", "text": "Десет години след обявяването на незасимостта си Косово предприема първи стъпки за създаване на собствена армия. Решението на парламента обаче е спорно. И то не само от гледна точка на Сърбия.           С голямо мнозинство парламентът в Косово гласува три закона за преобразуването на Косовските сили за сигурност (KSF) в редовна армия. Досега Косовските сили за сигурност участваха само в гражданската защита при природни бедствия. Десетте депутати от сръбското малцинство напуснаха дебата още преди гласуването в знак на протест. Сръбските депутати, както и сръбското правителство оценяват създаването на косовска армия като неприемливо. Сръбският министър на отбраната Александър Вулин заяви, че това е \"скандал\", и \"заплаха\" за Сърбия, сърбите и за мира в целия регион. Отхвърляне и еуфория   Досега Косово не разполагаше със собствена армия, а само със Силите за сигурност. Тази бригада за сигурност наброява 2000 души. 200 от тях са членове на малцинствата в Косово. Косовските сили за сигурност са въоръжени само с леко стрелково оръжие. За създаването на собствена редовна армия всъщност трябва да бъде направена поправка в конституцията, която да бъде гласувана от най-малко две трети от депутатите от малцинствата. Сръбските депутати обаче постоянно заявяват, че няма да гласуват за създаването на косовска армия. Косовското правителство намери изход от това положение и предложи преобразуването на Силите за сигурност в редовна армия, за да избегне блокадата в парламента. Всички албански правителствени партии и опозицията гласуваха трите предложени закона (за създаване на министерство на отбраната, за трансформация на Силите за сигурност в редовна армия и за мандат за тази армия). Много депутати и от други малцинства също гласуваха \"за\".     Това решение предизвика истинска еуфория сред косовските албанци, за разлика от Белград и сърбите в Косово. Президентът Хашим Тачи, председателят на парламента Кадри Весели и премиерът Рамуш Харадинай окачествиха решението на парламента като огромна крачка към окончателното оформяне на държавата Косово и като гаранция за сигурността на най-младата държава в Европа.   Досега Косовските сили за сигурност участваха само в гражданската защита при природни бедствия   Председателят на парламента Кадри Весели заяви в интервю за ДВ, че в новата армия ще влязат и членове на другите малцинства. След срещата си с преседателя на Бундестага Волфганг Шойбле в Берлин той заяви, че западните партньори също подкрепят създаването на косовска армия. \"Ние сме независима и суверена държава. Ще създадем нашата армия в сътрудничество с НАТО, Бундесвера и американската, английската, френската и италианската армии\", заяви той. Премиерът Рамуш Харадинай също подчертава, че правителството в Косово поддържа редовни контакти с НАТО, Германия и Великобритания относно създаването на косовска армия. САЩ одобряват промяната   Допреди две седмици представителите на НАТО се застъпваха за промяна в конституцията за създаването на косовска армия. След последното посещение на Тачи и Харадинай в САЩ и след срещата с американския министър на отбраната Джеймс Матис, двамата заявиха, че са получили одобрението на американското правителство. Вследствие на това и тонът в главната квартира на НАТО в Брюксел се промени. \"Косовските власти взимат решенията за промени в мандата и структурите на Косовските сили за сигурност. НАТО подкрепя сегашния мандат на Силите за сигурност, а на по-късен етап съветът на НАТО ще разгледа натовския ангажимент в Косово\", заяви представител на Алианса в разговор с ДВ. От края на Косовската война през 1999 година водената от НАТО мисия КейФОР е отговорна за сигурността в Косово. В началото в Косово бяха разположени над 50 000 войници. Сега мисията обхваща малко повече от 4000 натовски войници. Сред тях има и германски войници, въпреки че в началото на октомври Бундесверът напусна военната си база в Призрен. Равносметката от досегашното участие на Бундесвера в мисията КейФОР е следната: в нея са участвали общо близо 130 000 войници. 27 германски войници са били убити. А общите военни разходи се изчисляват на около 3, 5 милиарда евро. На 17 февруари 2008 година Косово обяви своята независимост от Сърбия. Над 115 държави по света междувременно са признали независимата държава. Сърбия обаче все още смята Косово за своя провинция.", "date": "2018.10.22", "title": "Косово скоро ще има своя армия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388659-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-22-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "ОВЕН ( 21 март - 20 април ) Интуицията, логиката и волята ви, ще става все по-силни. Може да имате свой собствен уникален поглед върху събитията от последните няколко седмици, но като цяло ще бъдете доволни от това как стоят нещата. Това е добро време за взаимодействие с хора от далеч и за изучаване на не традиционни учения. ТЕЛЕЦ ( 21 април - 21 май )  Ако сте в трудна и потенциално опасна ситуация, не вдигайте много шум. Вместо това, се опитайте да мислите над това, което се случва с вас или около вас. Не се страхувайте от неортодоксални възгледи и нестандартни решения. Денят, не е благоприятен за действия, но ви позволява да имате собствено мнение. БЛИЗНАЦИ ( 22 май - 21 Юни ) Думи изречени от съпруг, близък или колега, могат да противоречат на всичко, което те са казали преди. Възможно е да има неочаквани събития, които да ви принудят да направите избор, между разваляне на скорошна обещаваща сделка или опит да я промените, като я оптимизирате или приложите нови правила.   РАК ( 22 юни - 23 юли ) През целия ден, може да получавате неочаквани новини, което да обърка или промени сегашните ви планове. Резултатът от работата, която ентусиазирано сте вършили през последните дни, може да се окаже съвсем различен от това, което сте очаквали или надявали. Това може да ви разстрои. ЛЪВ ( 24 юли - 23 август ) Спокойното взаимодействие с вашите близки, ще бъде най-добрият начин да прекарате свободното си време и правилно да се отпуснете. Ще се чувствате чудесно, ако поканите гости, отидете на пикник или прекарайте времето по ваше усмотрение. Големите и шумни партита, не са желани в момента. ДЕВА ( 24-ти август - 23 септември ) Денят, ще носи неочаквани новини. Може да чуете нещо от вашия партньор, съсед, роднина, клиент, учител, посредник. Средствата за масова информация, също има голяма вероятност, да се превърнат в източник на интересни новини. ВЕЗНИ( 24 септември - 23 октомври) Днес нуждата ви от общуване, ще е много висока и ще става все по-силна в течение на деня. Въпреки това, прекия контакт с външния свят, може да бъде проблематичен. Причината за това, няма да са някакви препятствия, а по-скоро това, че повечето хора предпочитат да останат в рамките на своята черупка.   СКОРПИОН ( 24 октомври - 22 Ноември ) Това е един добър ден за нови лични инициативи. Но един чудесен старт, може лесно да бъде помрачен, от нечия студенина, липса на гъвкавост и прекомерна упоритост. Въпреки това, бързо ще намерите начини за излизане от трудната ситуация и ще бъдете в състояние да изясните всички проблеми .   СТРЕЛЕЦ ( 23 Ноември - 21 Декември ) Може да се сблъскате с някои съществени проблеми днес, като например, усложнения в професионалните контакти или интимните връзки. Приемете ограниченията за даденост - шанса няма да ви избяга. Освен това, се опитайте да правите компромиси, това само ще затвърди репутацията ви. КОЗИРОГ (22 Декември - 20 януари ) Опитайте се, да намерите разумен баланс между собствените си нужди и тези на другите. Не бъдете прекалено твърди, непреклонни и упорити. Бъдете искрени и отворени – хората, ще ви бъдат благодарни за това. Не започвайте нови проекти сами. Партньорството едва ли ще бъде безпроблемно, но това е сигурен начин да постигнете истински успех.  ВОДОЛЕЙ ( 21 януари -  19  февруари ) Днес рутинната работа, ще бъде един от най-лесните, бързи, забавни и надеждни начини да се движите нагоре по професионалната стълбица. Може да ви натоварят с нови ежедневни задължения - както професионални, така и лични. Може да се наложи да работите с колегите си, за тях или заради тях.   РИБИ ( 20 февруари - 20 март ) Приятни промени се очертават пред вашите дела. Отношенията ви с членовете на семейството, родители или любими, ще станат по-истински, по-забавни и по-искрени. Въпреки това, ще ви бъде трудно да се посветите изцяло на дома и семейството си.", "date": "2018.10.22", "title": "Дневен хороскоп 22 октомври"}
{"url": "http://www.classa.bg/%D1%81%D0%B2%D1%8F%D1%82/item/388660-%D0%BA%D0%BE%D0%BA%D1%82%D0%B5%D0%B9%D0%BB%D1%8A%D1%82,-%D1%81%D1%8A%D0%B1%D1%80%D0%B0%D0%BB-%D1%8A%D1%80%D0%BD%D0%B5%D1%81%D1%82-%D1%85%D0%B5%D0%BC%D0%B8%D0%BD%D0%B3%D1%83%D0%B5%D0%B9-%D0%B8-%D1%84-%D1%81%D0%BA%D0%BE%D1%82-%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4", "text": "В парижките си мемоари \"Безкраен празник\" Ърнест Хемингуей пише в подробности за отношенията си с Ф. Скот Фицджералд. Той разказва за първата им среща през пролетта на 1925-a в \"Динго Бар\", където Хемингуей \"седи с някакви абсолютно безполезни хора\". Зад бара стои легендарния барман Джими Чартърс. Ако това не звучи достатъчно като \"кой кой е\" в емигрантския Париж през 20-те, в бара влиза Ф. Скот Фицджералд. Хемингуей е чувал за него - той вече е успешен писател, а \"Великият Гетсби\" тъкмо е публикуван. При първата среща на двамата творци Франсис Скот прекалява с алкохола и припада. Хемингуей научава, че това е просто \"нещо типично\" за Ф. Скот и съпругата му Зелда.  \"Това, че са били в безсъзнание, когато са пили, винаги е било най-голямата им защита,\" отбелязва Хемингуей. Не им е нужен много алкохол, за да \"заспят като деца… а когато се събудят, са свежи и щастливи, без да са погълнали достатъчно алкохол, за да навреди на телата им, преди да изпаднат в безсъзнание\", разказва писателят.     Той и Фицджералд се срещат отново няколко дни по-късно в Closerie des Lilas. Там Ф. Скот моли Ърнест за услуга. Колата на Ф. Скот и Зелда \"Рено\" е останала в Лион заради лошото време, така че би ли бил така добър Хем да помогне на Ф. Скот да си я прибере? Биха могли да пътуват заедно с влака, да вземат колата и после да я карат обратно до Париж. Хемингуей решава, че това е чудесна идея, тъй като това ще му даде шанса да прекара време с по-добре реализирал се писател. Пътуването е пълен провал - нещо, за което да се разказва със смях години по-късно. Или да се пише за него. В Лион Хемингуей е поразен от констатацията, че малкото \"Рено\" е без горна част. Ф. Скот и Зелда са били \"принудени\" да я оставят в Лион, защото жената на писателя е поискала горната част да бъде отрязана след незначителна катастрофа в Марсилия. Тя така или иначе харесвала повече откритите коли. Ф. Скот и Хем поемат за Париж в осакатената кола, но по пътя неколкократно ги спира дъжд. Междувременно обядват отлично с печено пиле с трюфели, към което пият бяло вино \"Макон\". Купуват няколко бутилки, които Хемингуей \"отваря при нужда\". Забавлението обаче скоро приключва заради това, че дъждът ги е измокрил до кости. Ф. Скот се опасява, че е получил прилив на кръв в дробовете и настоява да спрат в следващия град преди \"началото на треската и делириума\". Хемингуей се надява, че още няколко глътки \"Макон\" може да накарат Фицджералд да се почувства по-добре, защото \"добро бяло вино, с умерена плътност, но и ниско алкохолно съдържание, е почти специално препоръчвано срещу тази болест\". Баща му все пак е бил лекар. Накрая двамата намират хотел в Шалон-сюр-Сон и Ф. Скот ляга. Хемингуей става лекар и сестра.  Докато подгизналите от дъжда техни дрехи съхнат, той поръчва \"два изстискани цитрусови плода и две двойни уискита\", които Ф. Скот отхвърля като един от \"онези бабешки лекове\". Хемингуей се опитва да поръча цяла бутилка, но там я продават само в насипен вид. Ф. Скот скоро се разкрива като непоносим хипохондрик, като иска аспирин и термометър. В крайна сметка сервитьор от хотела донася и двете, но термометърът е голям и предназначен за измерване на температурата на водата в банята. Хемингуей изтърсва професионално термометъра и сухо казва на Фицджералд: \"Имаш късмет, че не е ректален термометър\". Той мери температурата на Ф. Скот под мишницата и някак го убеждава, че 37,6 градуса е нещо нормално. Фицджералд настоява Хемингуей да измери собствената си температура, което той прави, като му казва същата стойност. \"Опитвах се да си спомня дали 37,6 е  нормално или не\", спомня си Хемингуей. \"Нямаше значение, защото термометърът, така или иначе, си стоеше стабилно на 30 градуса\", допълва той. Фицджералд бързо изпива уискито и казва на другия писател да поръча още едно. Хемингуей това и прави. Скоро двамата отиват в хотелския ресторант, където си вземат гарафа фльори (сухо, леко червено вино от Божоле) към охлювите, последвано от бутилка монтани – \"леко, приятно местно бяло вино\" към основното ястие. После Ф. Скот прави това, което често е правил и дотогава: изгубва съзнание с глава върху ръцете си.  \"Беше естествено, нямаше театралност в това, дори изглеждаше сякаш внимаваме да не разлеем или счупим нещо\", разказва Хемингуей. Той и сервитьорът пренасят припадналия писател обратно на горния етаж в леглото, след което Ърнест се връща долу и довършва вечерята (и виното). На следващия ден двамата карат обратно до Париж, и времето е прекрасно. Хемингуей се сбогува с Фицджералд и се връща в апартамента си. Доволен от завръщането си у дома, Хемингуей празнува със съпругата си Елизабет Хадли в Closerie des Lilas. Казва на Хадли, че е научил едно: \"Никога не отивай на пътуване с някой, когото не харесваш\". Като последна бележка към историята на \"уиски сауър\", Хари Макелоун през 1951-а казва, че липсва хубавите някогашни времена, когато Хемингуей и Фицджералд са му били клиенти, и че \"Хемингуей можеше да обърне 20 уискита сауър поред и после да се върне в хотела си, за да работи\". Нещо, в чиято правдивост човек мож да се усъмни, но това вероятно е нещо естествено. А ето и самата рецепта: Уиски сауър (Изстискан цитрус и уиски) СЪСТАВКИ: 50 мл уиски (по ваш избор – скоч, ръжено, бърбън, канадско и т.н.); •    15 мл току-що изстискан лимонов сок; •    15 до 25 мл обикновен сироп; •    Чаша: коктейлна; •    Гарнитура: кора от лимон ИНСТРУКЦИИ: Добавете всички съставки в коктейлен шейкър и напълнете с лед. Разбийте добре и прецедете в охладена коктейлна чаша. Гарнирайте с кора от лимон. КОМЕНТАР ОТ ДЕГУСТАТОРА: Използвайте каквото уиски предпочитате – може да е бърбън, ръжено, скоч, канадско, японско и т.н. Тази напитка е подходяща за консумация с лед или просто охладена, по ваша преценка. Можете да я направите като класически сауър, като измерите дозите уиски, лимонов сок и захар/сироп, или просто да добавите уиски към домашна лимонада, както изглежда, че са направили Хемингуей и Ф. Скот.", "date": "2018.10.22", "title": "Коктейлът, събрал Ърнест Хемингуей и Ф. Скот Фицджералд"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388655-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D0%B0%D0%BC%D0%B0%D1%80%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0%D1%82%D0%B0-%D1%81%D0%BF%D0%B8%D0%BF%D0%B0%D0%BD%D0%B0-%D0%B2-%D0%BC%D1%80%D1%8A%D1%81%D0%BD%D0%B0-%D0%BB%D1%8A%D0%B6%D0%B0,-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%B5-%D0%BE%D0%B3%D1%80%D0%BE%D0%BC%D0%B5%D0%BD", "text": "Мис България 2017 година Тамара Георгиева, известна като миската с големия нос, подведе обществото, споделяйки, че е коронясана за \"Мис Планет 2018\" за красота, титла, с която в действителност се е окличила украинката Елена Фирут, твърди \"Телеграф\", позовавайки се на светския сайт lifeonline.bg. Конкурсът \"Мис и Мистър Планет 2018\" раздава по четири първи награди - две за мъже и две за жени, съответно в категория \"Красота\" и втора категория \"Талант\".      За Мис Планет Красота журито избрало представителката на Украйна, а първата й подгласничка е от Грузия. Най-вероятно, за да се докаже, че е способна да спечели и друг по-мащабен форум, нашенката се самопровъзгласи за победителка в надпреварата за красота, премълчавайки, че е участвала в конкурс за таланти. Слуховете гласят, че Георгиева не е единствената участничка от България в конкурса, състоял се в хотел в Тбилиси. Самият конкурс пък е собственост на Ирина Папазаова, която притежава правата и на \"Мис Бъглария\". Правото да участва във форума в Грузия елинпелинската девойка спечели, след като грабна короната на \"Мис България\" миналата година. За пръв път в историята на конкурса награждаването предизвика гнева на голяма част от обществото, което заяви, че Георгиева не заслужава този приз. Веднага след звездния миг в живота на Тамара, тя преживя най-големия си кошмар. Дългокраката моделка бе сравнена с Баба Яга.  ", "date": "2018.10.22", "title": "Скандалната мис България Тамара Георгиева? Блондинката спипана в мръсна лъжа, скандалът е огромен!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388656-8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%84%D0%B0%D0%BA%D1%82%D0%B0-%D0%B7%D0%B0-%D1%81%D0%B5%D0%BA%D1%81%D0%B0", "text": "Днес ще ви запознаем с интересни исторически факти за секса, за които вероятно не са ви разказвали в училище или университета.    1.  Руската императрица Екатерина II е наемала хора, които са я гъделичкали по петите. Преди срещите със съпруга си, при Екатерина II са идвали специално обучени момичета или евнуси, която я гъделичкали по петите и разказвали неприлични истории, за да я накарат да се възбуди и да бъде активна в леглото.      2.  Първият пръстен за члена е изработен от кожата на козите. Той е бил направен в Китай още през 1200 г. от н.е. като е изработен от кожата на козите и междудругото ресни не се отстранявали. Очевидно, за красота. И пръстенът бил използван за проблеми с ерекцията.    3.  Първият вибратор е изработен от камък. Най-старият вибратор е открит в Германия и е на възраст 28 хиляди години. Той е изработен от камък и е полиран много внимателно. Има един недостатък - много е студен. Ето защо, по-късно вибраторите били обтягани с кожа, за да е по-топло и по-приятно.    4.  През 20-те години на миналия век се провеждали петинг партита. Девойките тогава се намирали под строгия контрол на родителите си, така че дори не можели да мечтаят за секс преди брака. Затова организирали специални партита, където момичетата можели да се срещнат с мъже, да се целуват и да се погалят един на друг. Но не и да се занимават със секс.    5 . Жените се обръщали към лекарите за лечебен оргазъм. През 19 век, ако жена се оплаквала от безсъние, безпокойство или нервност, тя била диагностицирана с диагнозата \"истерия\". Отстраняването на проблема смятали за просто: лекарят работел усилено с ръце, докато жената не достигне оргазъм (който считали за припадък).    6.  В Англия е имало пътеводител за секс През 18 век в Англия е можело да бъде закупена развлекателна брошура, в която били показани цените, възрастта, описанието на външния вид и услугите, които предлагат проститутките. Това е било за улеснение на избора при пристигане в големия град.    7.  В Шотландия е имало секс-клубове Шотландците ги посещавали не само за достъпен секс, но и за четене на забранени книги. За начинаещи се организирало посвещение. Мъжът трябвало да постави семенната течност в специален съд под формата на пенис и да я изпие.    8 . Средновековните момичета подправяли тестове за девственост Понеже жените трябвало да се оженят чисти и непорочни, а пък иначе доста неща се случвали в живота им. Препоръчвано било да се прави така: преди сватбената нощ жената трябва да сложи пиявица на срамните устни и тогава кръвта ще се появи. А след ухапване ще се появи малка коричка.", "date": "2018.10.22", "title": "8 исторически факта за секса"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388657-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%84%D0%B0%D0%BA%D1%82,-%D1%81%D0%B2%D1%8A%D1%80%D0%B7%D0%B0%D0%BD-%D1%81-%D0%B3%D1%83%D0%BD%D0%B4%D0%B8", "text": "\"Да, имам родствена връзка с Гунди. Майка е роднина с него - втора братовчедка с баща му. По онова време ЦСКА и Левски се състезаваха. Сестра ми си беше избрала Левски, а аз избрах ЦСКА, за да съм й контра\", това каза по bTV голяма ни естрадна певица Йорданка Христова.      \"Не съжалявам. Не променям симпатиите си и съм горда, че избрах този отбор. Пях на сватбата на сина му. На времето нямаше вражески отношения между привържениците.      Радвам се на всички успехи на български клубове. Най-вече на ЦСКА, де. Искат да унищожат ЦСКА в момента, но няма да успеят\", разказва още примата на бълкарската естрада..", "date": "2018.10.22", "title": "Йорданка Христова призна сензационен факт, свързан с Гунди!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/388658-%D1%82%D0%B0%D0%B7%D0%B8-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BC%D0%BE%D0%B6%D0%B5%D1%88%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%B7%D0%B2%D0%B5%D0%B7%D0%B4%D0%B0-%D0%B2-%D1%81%D0%BF%D0%BE%D1%80%D1%82%D0%B0,-%D0%BD%D0%BE", "text": "Американският модел Чарли Джордан вече е сред най-търсените в света на модата. 19-годишната американка печели милиони фенове със снимките си в \"Инстаграм\", но днес можеше да е изгряваща спортна звезда. Блондинката има успехи във футбола, триатлона и сърфа като малка, печелейки първи места в местни състезания, но решава да избере модата.   \"Спортът ме научи на много неща, като дисциплината все още е основна част от живота ми\", коментира Джордан.", "date": "2018.10.22", "title": "Тази красавица можеше да стане звезда в спорта, но..."}
