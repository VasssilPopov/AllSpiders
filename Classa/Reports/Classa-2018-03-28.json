{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380176-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%BE%D1%82-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%BA%D0%B8", "text": "Френският президент Еманюел Макрон обяви днес, че предучилищното обучение ще стане задължително за всички деца, навършили три години, вместо шест, както е сега, предаде АФП. Планът ще засегне малко семейства, тъй като 97,6% от френските деца вече посещават учебни заведения от тригодишна възраст, сочат данните на министерството на образованието. Но Макрон подчерта, че промяната основно цели да намали неравенството в задморските територии и най-бедните райони на континентална Франция, където повечето родители не изпращат в толкова ранна възраст децата си на школо. „Надявам се, че когато това стане задължително – от началото на учебната година през 2019 г., ще можем да коригираме неприемливата диференциация\", каза той на конференция за предучилищното обучение. Президентът заяви, че предучилищното образование „е и още повече в бъдещето ще бъде основен елемент на френската образователна система\".", "date": "2018.03.28", "title": "Във Франция - на училище от три годинки"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/380177-%D0%BF%D0%BE-%D0%B1%D1%8A%D1%80%D0%B7%D0%B8-%D0%B0%D0%BA%D1%82%D1%83%D0%B0%D0%BB%D0%B8%D0%B7%D0%B0%D1%86%D0%B8%D0%B8-%D0%BD%D0%B0-%D1%83%D0%B8%D0%BD%D0%B4%D0%BE%D1%83%D1%81-10", "text": "Откакто излезе на пазара, Windows 10 се обновява непрекъснато. Някои от актуализациите, т.нар. Feature Update, са по-големи и отнемат доста време, а възможностите на потребителите да предотвратят ъпдейтите са силно ограничени. Microsoft обаче работи усилено за съкращаване на времето за актуализация на своята операционна система. Според публикации от тази седмица, в бъдеще времето за обновяване на Windows 10, в частност Feature ъпдейтите, ще отнема около 30 минути. Новата процедура за обновяване ще се задейства още следващия месец, когато се очаква голям ъпдейт на Windows 10 – т.нар. Spring Creators Update, съобщи Slashdot. Microsoft прави два пъти годишно подобни големи обновления на своята ОС и досега те се проточваха около час и дори повече. Твърди се, че процесът на актуализация ще се извършва на два етапа. Във фазата, наречена „онлайн\", системата сваля необходимите файлове и изпълнява различни операции във фонов режим, без да засяга системната производителност и живота на батерията, а потребителят може да ползва компютъра си. На втория етап от процеса на ъпдейт, наречен „офлайн\", операционната система рестартира няколко пъти, потребителят вижда екран applying update и не може да работи с компютъра, докато в същото време Windows обновява характеристиките си.", "date": "2018.03.28", "title": "По-бързи актуализации на Уиндоус 10"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/380178-%D0%BF%D1%80%D0%BE%D0%B2%D0%B0%D0%BB-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B5%D0%B3%D0%B0%D0%B7%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B5%D0%B2%D1%80%D0%BE%D1%81%D1%8A%D1%8E%D0%B7%D0%B0", "text": "  „Днес правителствени коментатори, социолози на повикване и посланичката ни в Турция шестват по медиите и хвалят до небесата геополитическия триумф на Бойко Борисов. И ако не бе  , единствен нарекъл Ердоган диктатор и окупатор, щях да повярвам,  Слава Богу, че Алексиев е бивш служител на ЦРУ и никой не смее да му запуши устата. На български критик на Ердоган Би Ти Ви никога нямаше да даде думата. Освен на генерал Тодор Бояджиев, обилно полял с шербет дипломатическия гений на неукия ни премиер. Колкото и да е странно, в „Тази сутрин“ българският отдел на ЦРУ изнесе урок по геополитика на генералите от ДС.       На пресконференцията в резиденция „Ексиноград“  нито един български журналист  не посмя да зададе най-важния въпрос на Ердоган:    Има ли териториални претенции към България и наистина ли за него Кърджали е турска територия?    Това бе колосално падение за родното новинарство, доказващо, че свободата на словото в Турция и България е на едно ниво. Което означава, че Борисов е огледален образ на диктатора Ердоган. Който мисли обратното, да си спомни съдбата на телевизия BiT, която от трибуна на свободното слово се изроди в правителствен будоар.   Борисов се похвали, че смело поставил пред Ердоган всички спорни въпроси в двустранните отношения – и за имотите на тракийските бежанци, и за намесата на Турция във вътрешните ни дела. Но страхливо си призна, че отговорът на султана бил зашеметяващ. Защото турските контрапретенции са чиста проба агресия. За да признае вината си за клането на 60 000 тракийци и прогонването на 280 000 българи,  Ердоган нагло иска да турцизираме България . Сиреч, да осеяме страната си със стотици джамии, да платим стотици милиони за пенсии на изселниците и поставим знак на равенство между петвековното турско робство и петгодишния Възродителен процес… Понеже нито един новинар не намери смелост да пита Ердоган що за наглост е това, турският президент си тръгна от Варна като победител във вербалния дуел с българския домакин.   В нито един момент от варненската си визита Ердоган не се отрече от териториалните си претенции към България,  Гърция и Кипър. Това бе османски шамар не само за София, Атина и Никозия, но и за Европейския съюз, който е безсилен да озапти един тиранин в собствената си страна и агресор към съседите си.       Борисов се похвали, че главната цел на срещата – спиране на мигрантската вълна, била постигната. Свещена простота! Не Европа е зависима от Турция за бежанците! Точно обратното – 60 процента от турската търговия е с европейците. Ердоган не може да изнудва ЕС с бежанците, защото Брюксел за часове ще фалира турската икономика, затвори ли пазарите си за турските стоки. А и наистина ли на турска територия има 3 милиона бежанци? Не са ли в пъти по-малко, питат все повече европейски медии, с основание съмняващи се в турската статистика, непотвърдена от нито една институция в Брюксел.   Унижение за Европа бе и отказът на Ердоган да освободи задържаните гръцки войници, преминали по невнимание гръцко-турската граница. Като слаб ученик, Юнкер измънка, че е добре Турция да пусне гръцките военни преди Великден. Е, що за съюз е Европейският съюз, щом не може да освободи от турски зандан двама войници на съюза?   Връх на дипломатическата дързост бе пледоарията на Ердоган за еврочленство. Час по-скоро трябва да започне обсъждане на преговорните глави за присъединяването ни към Евросъюза, натъртено заяви турският президент. Да говориш за отваряне на преговорни глави с ЕС, докато армията ти сваля главите на кюрдите в Сирия, е скандал.   Но още по-скандално бе пригласянето на Юнкер, който акламира турския поход към Брюксел. Всъщност, забравил ли е Юнкер негативната позиция на неговата ЕНП за турското еврочленство? Или си въобразява, че в оставащата му година до края на мандата му като шеф на Еврокомисията ще успее да вкара Турция в ЕС през главата на Меркел, Макрон и Курц? През главата на Борисов Турция отдавна е в ЕС.                  ", "date": "2018.03.28", "title": "Провал във Варна - Ердоган прегази Борисов и Евросъюза"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/380179-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%BC%D0%B0-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8-%D0%BE%D1%82-%D0%B4%D0%B2%D0%B0%D0%BC%D0%B0%D1%82%D0%B0-%D0%B4%D0%B8%D0%BA%D1%82%D0%B0%D1%82%D0%BE%D1%80%D0%B8-%E2%80%93-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%BF%D1%83%D1%82%D0%B8%D0%BD", "text": "”Срещата във Варна не може да бъде изолирана от случая „Скрипал”. Опасна и недалновидна е нашата позиция по този огромен скандал, относно евроатлантическото ни членство, изразена от министър-председателя. Оказва се, че той има комплекси не само от Ердоган, а и от Путин. Въобще Бойко Борисов има комплекси от двамата диктатори”. Това заяви пред „Фрог нюз” Методи Андреев. Такъв вид срещи – между държави с различно устройство и не еднакъв ценностен профил, трябва да се провеждат. Проблемът е, че този форум беше направен в един доста неподходящ момент – 26 март е ден на тракийските българи, в който отдаваме почит. Нямам представа защо беше насочена за тази дата, но е известно предпочитанието на Ердоган към символите.   Тази среща стана възможна благодарение на ценностния компромис, който направиха двете страни в нея – ЕС и Турция. Тя се провежда в момент, в който в южната ни съседка вилнее тоталитарен режим, много са пострадалите след опита за преврат – някои бяха уволнени, други пратени в затвора, има и убити.   Позицията на нашия премиер е много слаба, не е лидерска. Свидетели сме на малодушното поведение на представителя на България. Когато от Турция бягаха подгонени противници на Ердоган, нашата държава без грам притеснение ги върна обратно. Не така обаче постъпиха в Гърция.   Разговори трябва да се водят, но е нужно да са на еднаква ценностна основа. Юнкер изрази оптимизъм, че разговорите трябва да продължат и Турция трябва да стане член на ЕС. Но аз лично имам доста сериозно и критично отношение към него. Преди време той обяви, че виждал в България сериозни успехи в борбата с корупцията. Кой не знае, че у нас корупцията е форма на държавно управление? Затова, доколко можем да се доверим на преценката на такъв човек?   Смятам, че България трябва да има по-стабилна своя позиция, да не проявява малодушие и да не се чувства комплексирана. Явно е, че Борисов има тежък комплекс от Ердоган. При една от предишните им срещи нашият премиер заяви, че турският президент „има много тежък характер”. Това негово изказване навежда на мисълта, че Борисов има тежък комплекс.   Срещата във Варна не може да бъде изолирана от случая „Скрипал”. Опасна и недалновидна е нашата позиция по този огромен скандал, относно евроатлантическото ни членство, изразена от министър-председателя. Оказва се, че той има комплекси не само от Ердоган, а и от Путин. Въобще Бойко Борисов има комплекси от двамата диктатори.   България се оформя като троянски кон, тъй като се отказва да бъде солидарна с позицията на своите партньори в НАТО.  Въпросът е – ние лоялен член ли сме на НАТО или не? На кой Господ се молим? Кой би проявил солидарност към нас, щом ние не сме солидарни с онези, с които сме в един съюз. Смятам, че това е изключително малодушно поведение от страна на Борисов. Беше лесно да се прави на мъж с Камеран, когато го разкарваше с джип по границата, но сега той трябва да покаже стратегическо държавническо мислене.   Във форумите хората пишат подигравателно, че е мъжко да обещаеш, но човешко да не изпълниш дадената дума. Това в пълна мяра важи за Борисов – той обещава мъжки, но след това по човешки не изпълнява.   Със съседите като Турция ние трябва да си говорим.  Но не и в тези разговори да ни представлява слаб, васален лидер като Борисов.", "date": "2018.03.28", "title": "Бойко Борисов има комплекси от двамата диктатори – Ердоган и Путин"}
{"url": "http://www.classa.bg/%D1%81%D0%B2%D1%8F%D1%82/item/380170-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D0%B2%D0%B8%D0%BD%D0%B8%D1%85%D0%B0-cambridge-analytica-%D0%B2-%D0%BD%D0%B0%D1%80%D1%83%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B8-%D0%B7%D0%B0%D0%BA%D0%BE%D0%BD%D0%B8", "text": "Британската компания Cambridge Analytica, която е в центъра на скандала с Facebook за нарушаване на данните, е официално обвинена в нарушаване на избирателните закони в САЩ, от държавния контролен орган Common Cause.   Органът е подал отделни жалби пред Федералната избирателна комисия и Министерството на правосъдието, като обвиняват Кеймбридж Аналитика в нарушаване на федералните закони, които забраняват пряко или непряко чуждестранно участие в политически кампании в страната. Common Cause поиска да се разследва въпроса и да се наложат съответните санкции на британската компания.   Компанията за анализ на цифрови данни, която работи за кампанията на Доналд Тръмп по време на президентските избори през 2016 г., е обвинена, че е извлекла данни за 50 милиона потребители на Facebook без изричното им знание или съгласие и ги е използвала, за да се опита да повлияе на гласоподавателите.   Според известна информация, кампанията на тогавашния кандидат за президент се предполага, че е платила на британската компания повече от 5 милиона долара за услугите й. Също така се съобщава, че 17 други републикански кампании и политически групи са платили на Cambridge Analytica 16 милиона долара за подобни услуги.   Настоящите обвиненията срещу компанията се позовават на меморандум, в който адвокатът Лорънс Леви е предупредил изпълнителния директор на Кеймбридж Аналитика, Александър Никс, че чуждите граждани \"не могат да играят стратегически роли в американските кампании, но те могат да събират и обработват данни, докато окончателният анализ на данните се извършва от американски граждани\".   От своя страна \"Кеймбридж Аналитика\" отрича да е извършила някакъв вид престъпление, но заяви, че \"много сериозно\" приема последните обвинения в неетични практики.", "date": "2018.03.28", "title": "Официално обвиниха Cambridge Analytica в нарушаване на американските избирателни закони"}
{"url": "http://www.classa.bg/%D1%81%D0%B2%D1%8F%D1%82/item/380171-%D0%B2%D1%81%D0%B8%D1%87%D0%BA%D0%B8-%D1%89%D0%B5-%D1%81%D0%B0-%D0%B4%D0%BE%D0%B2%D0%BE%D0%BB%D0%BD%D0%B8-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B1%D0%B8%D0%B7%D0%BD%D0%B5%D1%81-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BC%D0%BD%D0%BE%D0%B3%D0%BE-%D1%81%D1%82%D1%80%D0%B0%D0%BD%D0%B8", "text": "Американският президент Доналд Тръмп съобщи, че правителството му ще проведе търговски преговори с много държави.   \"Търговски преговори ще се проведат с много страни, много години които третират САЩ несправедливо и в крайна сметка всички ще бъдат доволни!\" пише президентът на своя Twitter.   Междувременно миналата седмица Тръмп разреши временно преустановяване до следващия май 1 на митата, наскоро наложени върху вноса на алуминий и стомана, макар и само за страните, считани за ключови партньори, включително и за членовете на Европейския съюз, за Аржентина, Бразилия, Австралия, Южна Корея, Мексико и Канада.", "date": "2018.03.28", "title": "\"Всички ще са доволни!\": Тръмп обяви бизнес преговори с много страни"}
{"url": "http://www.classa.bg/%D1%81%D0%B2%D1%8F%D1%82/item/380172-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D1%82%D0%B2%D0%BE%D1%82%D0%BE-%D0%B8%D0%B7%D1%87%D0%B5%D0%B7%D0%B2%D0%B0-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D0%B5%D0%B2%D1%80%D0%BE%D0%BF%D0%B0-%D0%B5-%D0%B8%D0%B7%D0%BE%D1%81%D1%82%D0%B0%D0%B2%D0%B8%D0%BB%D0%B0-%D1%80%D0%B5%D0%BB%D0%B8%D0%B3%D0%B8%D1%8F%D1%82%D0%B0", "text": "Младите европейци стават все по-малко религиозни. Заключението е на едно проучване, озаглавено \"Младите възрастни и религията в Европа\", дело на професора по теология и социология на религията в университета в Сейнт Мери (Лондон), Стивън Булливант. Според него религията \"умира\".   Според изследването, публикувано миналата седмица, 91% от младите хора на възраст между 16-29 години от Чехия, страната, която според статията е най-малко религиозна, не се считат за религиозни. Между 70% и 80% от младите хора в Естония, Швеция и Холандия също се определят като нерелигиозни. На другия полюс се намира най-религиозна страна, Полша, където само 17% от младите са определят като религиозни, следвана от Литва, където този процент е 25%.   В Обединеното кралство само 7% от младите хора се определят като англиканци и по-малко от 10% се смятат за католици. Младите мюсюлмани достигат 6% и скоро ще надминат онези, които се смятат за членове на англиканската църква.   \"С някои забележителни изключения, младите хора все повече не се идентифицират като религиозни или практикуват религия\", казва Булливант, цитиран от вестник \"Гардиън\".   \"Християнството като стандарт е изчезнало и вероятно е изчезнало завинаги, или поне за през следващите сто години\", казва Булливант. \"След 20 или 30 години конвенционалните църкви ще бъдат по-малки, но малкото хора, които ще останат, ще бъдат силно ангажирани\", прогнозира той.", "date": "2018.03.28", "title": "\"Християнството изчезва завинаги\": Европа е изоставила религията"}
{"url": "http://www.classa.bg/%D1%81%D0%B2%D1%8F%D1%82/item/380173-%D1%8F%D1%80%D0%BE%D1%81%D1%82%D1%82%D0%B0-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%BF%D0%BE%D0%BA%D0%B0%D0%B7%D0%B2%D0%B0,-%D1%87%D0%B5-%D0%B4%D0%B5%D0%BB%D0%BE%D1%82%D0%BE-%D1%81%D0%BA%D1%80%D0%B8%D0%BF%D0%B0%D0%BB-%D0%B5-%D1%81%D0%B0%D0%BC%D0%BE-%D0%BF%D1%80%D0%B5%D1%82%D0%B5%D0%BA%D1%81%D1%82", "text": "Широко координираните усилия, които доведоха до най-голямото колективно експулсиране на руски дипломати в историята, вероятно бяха умишлени. Това заяви руският посланик в САЩ, Анатоли Антонов, добавяйки, че отравянето на двойня агент Сергей Скрипал е просто един детонатор.   \"Мащабът на нанесените щети и на предшестващата информационна кампания внушават, че всичко вероятно е планирано предварително и просто беше отложено за точното време\", каза Антонов в профила си във Facebook   Британският премиер, Тереза Мей, беше казала по-рано, без никакви основания, че \"много вероятно Русия е отговорна\" за това, което се е случило с ексагента и дъщеря му Юлия, които са в критично състояние след атаката на 4 март в британския град Салисбъри.   \"Липсата на факти, които да потвърждават обвиненията от Вашингтон и Лондон срещу нас не може да не буди подозрения за тясна координация и съвместно планиране на това, което се е случило\", каза посланикът. Той също така посочи усилията им да се използва безумието около делото Скрипал за собствените си интереси.   \"Вътрешните проблеми, от които Вашингтон и Лондон се опитват да отклонят вниманието чрез \"руската заплаха \"не водят никъде. На нашите опоненти не се нрави Русия да бъде силна и мощна, възможности, които наскоро бяха демонстрирани\", каза Антонов.   В понеделник Вашингтон реши да експулсира 60 руски дипломати заради делото Скрипал, като освен това разпореди закриването на руското консулство в Сиатъл. Други 22 държави, включително 16 държави-членки на Европейския съюз, обявиха подобни мерки, макар и в по-малък мащаб.", "date": "2018.03.28", "title": "\"Яростта срещу Русия показва, че делото Скрипал е само претекст\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/380174-%D1%8E%D0%BD%D0%BA%D0%B5%D1%80-%D0%B7%D0%B0%D0%BF%D0%BB%D0%B0%D1%88%D0%B8-%D1%81-%D0%BE%D1%81%D1%82%D0%B0%D0%B2%D0%BA%D0%B0", "text": "Председателят на Европейската комисия Жан – Клод Юнкер обяви, че е готов да подаде оставка, в случай че генералният секретар на Европейската комисия Мартин Селмайер подаде своята, съобщи France 24, цитирана от информационните агенции. Юнкер е заявил това пред председателят на Европейския парламент Антонио Таяни и председателят на ЕНП Жозеф Дол. Той е обяснил, че е разочарован от липсата на подкрепа към Селмайер. Назначаването на Селмайер за генерален директор на ЕК доведе до сериозно недоволство в Европейския парламент. Някои дипломати определиха Комисията като клуб на старите момчета. Самият Дол е обвинил Юнкер, че не го е информирал предварително за назначението. Много депутати от ЕНП не са останали доволни от повишението на Селмайер. Той е дългогодишен сътрудник на Юнкер. Самият председател на ЕК е един от най-големите му защитници и поддръжници.", "date": "2018.03.28", "title": "Юнкер заплаши с оставка"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/380175-%D1%81%D0%BF%D0%B0%D0%B4-%D0%BD%D0%B0-%D0%B1%D0%B8%D0%B7%D0%BD%D0%B5%D1%81-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%B2-%D0%B5%D1%81", "text": "През март общото икономическо доверие в Европейския съюз отбеляза отстъпление за трети пореден месец от декемврийския 17-годишен връх (най-високо ниво от лятото на 2000 година насам), като аналогичният индекс на Европейската комисия за България също коригира, макар и по-сдържано, от неговия посткризисен връх, достигнат през януари (най-високо ниво от септември 2008 година). Индексът, измерващ икономическото доверие в ЕС, се понижи през март до 112,5 пункта от 114,4 пункта месец по-рано, отстъпвайки за пореден месец през настоящата година от неговия декемврийски връх от 115,1 пункта (най-високо ниво от юни 2007 година насам – около година преди да стартира световната финансова и икономическа криза). Аналогичното проучване на ЕК само в рамките на еврозоната също отчете влошаване на икономическото доверие за трети пореден месец от неговия 17-годишен връх, достигнат през декември, като и двата индекса достигнаха през март най-слаби нива от септември 2017-а година насам. Отслабването на бизнес доверието в рамките на целия ЕС се дължи както на негативната тенденция в рамките на еврозоната, така и на поредно рязко влошаване на икономическото доверие във Великобритания с 4,2 пункта до ниво от 105,3 пункта (най-ниско ниво от септември 2016-а година – няколко месеца след юнския референдум в подкрепа за Брекзит), докато доверието във втората по големина икономика в Европа извън региона на единната валута – тази на Полша, се понижи с 2,0 пункта до 110,0 пункта. Подобно на еврозоната, последното проучване на Европейската комисия за целия Европейски съюз регистрира доста рязко намаляване на доверието в индустриалния и промишлен сектор (спад на съответния индекс до 5,5 от 7,3 пункта месец по-рано), в сферата на услугите (до 14,4 от 16,6 пункта) и при търговията на дребно (понижение до 3,4 от 5,2 пункта), като единствено мениджърите на строителните компании изглежда по-позитивно настроени (повишение на съответни индекс до 3,0 пункта от 2,5 пункта през февруари). През март индексът на потребителското доверие в 28-те страни на ЕС стабилизира за втори пореден месец на ниво от -0,3 пункта, след като в началото на годината нарасна силно до +0,4 пункта (от -0,6 пункта в края на 2017-а година), излизайки на позитивна територия за пръв път от доста време насам. Важният показател на ЕК за икономическото доверие в България през март също регистрира понижение до 110,5 пункта от 111,1 пункта, отстъпвайки за втори пореден месец от неговия посткризисен януарски връх от 111,6 пункта (най-високо ниво от септември 2008 година, когато беше разгарът на глобалната финансова и икономическа криза). Трябва обаче да се има предвид, че индексът на икономическото доверие за България се задържа трайно над важното ниво от 100 пункта от края на 2014 година насам. За разлика от данните за ЕС, бизнес доверието през март бележи стабилизация в някои от водещите сфери на българската икономика с изключение на строителството и при търговията на дребно, където индексите се понижават рязко съответно до -9,8 пункта от -4,8 пункта и до 18,5 от 21,0 пункта. Индексите, измерващи доверието в промишления/индустриален и в сектора на услугите, остават на февруарските нива съответно от 3,8 и от 15,8 пункта. Индексът на потребителското доверие в България също бележи известно понижение до -22,2 пункта от -21,6 пункта през февруари, когато достигна най-високо ниво от юни 2007 година насам.", "date": "2018.03.28", "title": "Спад на бизнес доверието в ЕС"}
{"url": "http://www.classa.bg/%D1%81%D0%B2%D1%8F%D1%82/item/380169-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B8%D0%B7%D0%BC%D0%B0%D0%BC%D0%B8,-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8-%D0%B8-%D1%80%D0%B0%D0%B7%D1%85%D0%B8%D1%89%D0%B5%D0%BD%D0%B8%D1%8F-%D0%BD%D0%B0-%D1%81%D0%B0%D1%89-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B7%D0%B0-%D0%BD%D0%B0%D0%B4-3-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0", "text": "Инспекция от американското министерство на отбраната разкри \"системни проблеми\" в управлението на военните си операции в Афганистан, които възлизат на около 3,1 милиарда долара, поради ненужни разходи, според скорошен доклад на Пентагона.   Според документа, САЩ не са изразходвали правилно военните средства, предоставени на Кабул от 2014 г. до 2017 г., което е направило невъзможно да се направят отчети относно местонахождението на тези пари. Това финансиране имаше за цел да подпомогне афганистанската армия и националната полиция, но в крайна сметка се превърна в уязвимо за \"измами, разхищения и злоупотреби\".   Възможните нередности при използването на средствата са се случили при обработката на превозни средства, горива, боеприпаси и други ресурси. Инспекторът уточнява, че от 2005 г. на Кабул са доставени около 95 000 автомобила, но \"офицерите не разполагат с точен опис\".   Освен това, около 21 милиона долара са били предназначени изключително за ремонт на превозни средства, доставени на афганистанската армия. \"Например, едно от тях, обявено за унищожено в битка и изписано от книгите, по-късно бе прието за поддръжка\", добавя той.   От своя страна, американските официални представители посочват като причини \"проблемите с персонала и опасенията за безопасността\". Докладът обаче заключава, че Кабул продължава да се нуждае от подкрепата на Пентагона, защото САЩ не са успели да \"развият самодостатъчността\" на афганистанските военни.", "date": "2018.03.28", "title": "Разкриха \"измами, злоупотреби и разхищения\" на САЩ в Афганистан за над 3  милиарда долара"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380164-%D0%B8%D0%BB%D0%B8%D1%8F%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D1%81%D1%80%D0%B0%D0%BC-%D0%BC%D0%B5-%D0%B5-%D0%BE%D1%82-%D1%82%D0%B5%D0%B7%D0%B8,-%D0%BA%D0%BE%D0%B8%D1%82%D0%BE-%D0%BC%D0%B5-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%82", "text": "  Тази карта е присъда на управлението на Борисов и коалиция, ние не сме Европа, а Евразия. Отговорността е негова лична - след осем години на управление, днешните ръководители на страната и единадесет години членство в ЕС, и още повече в НАТО, правителството изпитва страх да се солидаризира с европейско решение - което не казва нищо друго, а че има граници за агресията на Русия и Европа ще и даде отпор. Каква е равносметката от управлението на главния анестезиолог на републиката, чиято основна цел бе да приспи демократичните инстинкти на българина и да върне посредствеността на власт, като приемете всяка глупост и нерешителност за достойнство. Неговият контрол над медиите не е по-малък от този на Путин и Ердоган, вижте как БНТ изрязва критиките от репортажите - по типичен съветски образец.   Тази карта е равносилна на март 1941 година - това е самоопределение на страната на правителството на страната на губещите - тогава Германия и Съветския съюз са тандем. Днес в тази група е само Русия и пак сме от грешната страна. Защо? Защото избрахме посредствени и страхливи хора да ни управляват и представляват в Парламента, защото предпочетохме да емигрираме навън и навътре, вместо да се борим за Отечеството.   Стигнахме до там, че държавния глава го е страх да изрази съболезнования с вероятно най-голямата трагедия в съвременната история на Русия, защото Кремъл крие за размерите на трагедията. Това не е политика, а чиста човешка форма на солидарност и негодувание.   Тази карта е резултат на вашия избор, уважаеми сънародници. България като тъмно петно на картата на Европа.   Много вероятно Вожда да се реши днес да изгони един дипломат, ей така от кумова срама. Но същността на идиотската му политика на обезличаване на нацията няма да се промени.   Днес обявявам личен траур по загиналите деца и жертви в трагедията в Кемерово, истината за която се крие и там и тук, обявявам траур и за нестоялата се демокрация и европеизация на България под управлението на Борисов и управляващата и пригласящата опозиция от БСП и ДПС.    ", "date": "2018.03.28", "title": "Илиян Василев: Срам ме е от тези, които ме управляват"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380165-%D0%BC%D1%8A%D0%B3%D0%BB%D0%B0%D1%82%D0%B0-%D0%BE%D0%BA%D0%BE%D0%BB%D0%BE-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D1%87%D0%B5%D0%B7-%D0%BD%D0%B5-%D1%81%D0%B5-%D1%80%D0%B0%D0%B7%D1%81%D0%B5%D0%B9%D0%B2%D0%B0", "text": "Следващото заседание на комисията е във вторник. Ще изпратя писмо до министър-председателя Борисов с покана за участие в Комисията с оглед на декларираното от него намерение за участие на българското правителство в тази сделка. Това каза председателят на Временната комисия за ЧЕЗ Жельо Бойчев. Да информира членовете на комисията какви са аргументите, довели до това решение и по какъв начин евентуално ще бъде реализирано участието на държавата в тази сделка, обясни той пред БНТ.   \"Виждам, че се е работило по тази тема. Информация от проверката на свързаните лица със сделката, както и за институциите, имащи ангажимент към финансирането, беше предоставена на комисията\", каза Бойчев.   Той обаче отчете, че след заседанието произходът на средствата за закупуването на активите от страна на \"Инерком\" е по-скоро неясен, тъй като сделката още не е приключена. И обясни, че за участието на офшорни фирми ще се искат още данни от службите.   Бойчев посочи, че към момента няма никакво финансиране, а по-скоро има намерение за финансиране и деклариране на намерение.   Социалистът не разкри почти нищо за арбитражното дело във Вашингтон, но обобщи, че целта на изслушването е била изпълнена.   Все пак Бойчев съобщи, че на следващото заседание (на 3 април) ще бъдат поканени премиерът Бойко Борисов и ръководителят на КЕВР Иван Иванов.   Борисов ще бъде питан за евентуалното участие на правителството в сделката между ЧЕЗ и \"Инерком\".   Като втора точка сме предвидили изслушване на КЕВР. Миналата седмица изпратих писмо до Иван Иванов с искане за цялостна информация относно извършените регулаторни проверки в дружества на ЧЕЗ в България, издадените констатирани нарушения и наказателни постановления, както и процедурата по отнемане на лиценз на едно от дружествата на ЧЕЗ, заяви Бойчев и отбеляза, че ролята на регулатора също е много коментирана в тази сделка и очаква доста въпроси към него.", "date": "2018.03.28", "title": "Мъглата около финансирането на сделката с ЧЕЗ не се разсейва"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380166-%D0%B2%D0%B5%D1%85%D1%82%D0%B8-%D0%BD%D0%B0%D0%B4%D0%B5%D0%B6%D0%B4%D0%B8", "text": "Хората с увреждания ще   пак на 11 април. Обезверени, изнервени, омерзени, наказаните и без туй от съдбата вече се наслушаха на вехти обещания за по-достоен живот. Давани им от един мандат на ГЕРБ, от втори, от трети. Докато намаляват от само себе си, та спестените пари да запушат друга пробойна в чудничкия им бюджет. От дълго време те се лашкат от една промяна към друга - уж все за тяхно добро. От експертиза към експертиза, дето някой все ги препраща в трета глуха. Белким се смирят, а не да ни злепоставят пред чужденците. Да бъдат така добри да мирясат и ръка да целуват Нему, че още не са им резнати жалките пари за живот и не са им отнети двуколките за що годе придвижване.  Каква интеграция, какъв нормален живот за тези хора, след като и \"нормалните\" са последна грижа за управляващите. А за увредените трябва и малко срама. Къде ти такъв у тези, начело на държавата! Затова и идват цифрите като присъда над тяхното бездушие и себедоволство: 38% от увредените се чувстват изключени от обществото. По този показател страната ни е на челно място в ЕС. И още - 90% от тях са безработни. Явно от медицинска експертиза се нуждаят тези, които ни докараха до дъното. И да им се отнемат инвалидните пенсии след това!", "date": "2018.03.28", "title": "Вехти надежди"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380167-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%B8%D0%B7%D1%82%D0%BE%D1%87%D0%BD%D0%B8%D0%BA-%D0%B2%D1%8A%D1%80%D1%85%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BE%D0%BA%D0%B0%D0%B7%D0%B2%D0%B0-%D0%BD%D0%B0%D1%82%D0%B8%D1%81%D0%BA-%D0%BE%D1%82-%D0%B5%D1%81-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D1%81%D0%BA%D1%80%D0%B8%D0%BF%D0%B0%D0%BB", "text": "Високопоставен дипломатически източник предупреди, че е постъпило разпореждане на високо ниво да се обърне специално внимание на две държави по агитацията за подкрепа на версията на Великобритания по «делото Скрипал» .       » Важно именно тези две държави — едната член на ЕС, другата по пътя на членството да покажат здрава антируска позиция, и ще настояваме именно от там да се дава пример с действия. И двете страни имат далечни връзки с Русия, които е време да бъдат забравени»- споделя източникът ни.   Потвърждение за това виждаме и конкретно днес, след като излезе съобщението публикувано на сайта на    Министър-председателят Бойко Борисов проведе телефонен разговор с извънредния и пълномощен посланик на България в Руската федерация Бойко Коцев. Двамата са обсъдили случая „Скрипал“, както и реакциите по него в Русия, в Европейския съюз и на международната общност.Премиерът Борисов разпореди на посланик Коцев да се прибере в София за консултации с българското правителство.   Въпреки, че съобщението говори за консултации, но медиите правят различни трактовки по темата.   Следващо потвърждени идва и от братска Сърбия. Сръбското издание «Вечерни новини» писа, че Великобритания е предала по дипломатически канали на сръбското правителство съобщение, че официален Белград трябва да осъди Русия по случая «Скрипал».          Натискът се засилва и поради фактът, че Русия обяви, че има доказателства за причастността на САЩ и Великобритания в отравянето на Сергей Скрипал и дъщеря му Юлия.    Затова, страхът на запада е голям, и от там бързането да привлече в играта на глобални противоречия между големите сили, именно страни, които са близки до Русия, за да нанесе чисто морален удар.   В България се надяват, че по случая с «делото Скрипал» ще вземе отношение президентът Румен Радев, който има право да откаже на ЕС подобно искане. ", "date": "2018.03.28", "title": "Дипломатически източник: Върху България се оказва натиск от ЕС по делото Скрипал"}
{"url": "http://www.classa.bg/%D1%81%D0%B2%D1%8F%D1%82/item/380168-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BD%D0%B0%D0%B9-%D1%82%D1%8A%D1%80%D1%81%D0%B5%D0%BD%D0%B0%D1%82%D0%B0-%D0%B6%D0%B5%D0%BD%D0%B0-%D0%B2-%D0%B5%D0%B2%D1%80%D0%BE%D0%BF%D0%B0", "text": "В понеделник в Испания бе заловена Таня Варела, единствената жена в списъка на 70-те най-издирвани лица от Европейската полицейска служба (Европол). Варела, обвинена в трафик на наркотици и пране на пари, е беглец от правосъдието от 2011 г. насам.   Жената, на 44, е била арестувана на територията на община Вилануева и Хелтру (Барселона, Каталония), благодарение на операция на Криминалния следствен отдел на Областната полиция (Mossos d'Esquadra) на Каталуния. Испанката е била в този град от известно време и е използвала фалшиви документи, според Ла Вангуардия.   Въпреки че се опитала да подведе агентите, представяйки се с фалшиво име, \"тя навела главата си и предположи, че са я идентифицирали\", се казва в публикацията.   Таня Варела е работила като адвокат и е назначена в началото на 2000-те като директор на организация, посветена на правни консултации за жени, жертви на насилие. През 2005 г. обаче става адвокат на Дейвид Перес Лаго, престъпник, обвинен в трафик на кокаин, а по-късно става член на неговата престъпна организация, една от най-важните в северната част на страната.   След залавянето на Перес през 2006 г. адвокатката е задържана и получила временна свобода през следващата година. През 2011 г. тя е съдена и през 2013 г. - осъдена на седем години затвор, но по това време тя бе избягала.", "date": "2018.03.28", "title": "Заловиха в Испания най-търсената жена в Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380160-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%B8%D0%BB%D0%B0%D1%80%D0%B8%D0%BE%D0%BD-%D0%BD%D0%BE%D0%B2%D0%B8-%D0%B8%D0%B7%D0%BF%D0%BE%D0%B2%D0%B5%D0%B4%D0%BD%D0%B8%D0%BA-%D0%BF%D0%B5%D0%BB%D0%B8%D0%BA%D0%B8%D1%82%D1%81%D0%BA%D0%B8", "text": "    Преподобният Иларион взел върху себе си игото на монашеското житие още от младите си години. Следвайки разпнатия Христа, той носел своя кръст, побеждавайки плътските страсти с въздържание; уединявайки се в затвор и пребивавайки много години в безмълвие. Така той се просветил с безстрастие и с добродетелния си живот надминал всички монаси, за което се удостоил с презвитерски сан. Впоследствие станал игумен на манастира, наречен Пеликит, намиращ се в Азия, близо до Хелеспонт.     Той извършил много дивни чудеса. С думата си прогонвал от нивите и лозята животните, вредящи на растенията; с молитвата си спрял силен град и измолил от Бога дъжд по време на суша; подобно на   разделил реката, изцелил човек с изсъхнала ръка, възвърнал зрението на слепец, избавял сакатите от недъзите им, изгонвал бесове, и обилно изпълвал с риба мрежите на рибарите при неуспешен лов.    в осмата песен на канона, написан от него в чест на светеца, съобщава, че свети Иларион за почитането на честната икона на Спасителя е претърпял гонения и оскърбления от мъчителите, за което го нарича мъченик.   Според едни сведения преподобни Иларион е живял при царуването на Лъв Арменец, поругаващ се над светите икони, други смятат, че е живял по времето на Лъв Исавриец и неговия син Копроним, царували много преди Лъв Арменец, което изглежда по-близо до истината.   Той пострадал за светите икони, когато на   воеводата на Копроним, Лахондракон неочаквано нападнал Пеликитския манастир с войниците си по време на божествената служба. Той дръзко влязъл в църквата, а след това в олтара, заповядал да прекратят службата и съборил на земята Светите и Животворящи Христови Тайни; после оковал четиридесет и двама избрани монаси в железни вериги.    На някои от останалите братя нанесъл рани, измъчвайки телата им, други изгорил, като първо намазал брадите и лицата им със смола, на трети отрязал носовете; и накрая запалил манастира заедно с църквата. А избраните четиридесет и двама отци изпратил на заточение из краищата на Ефеска област и там, като ги затворил в една стара баня, ги предал на смърт. Предполагат, че по това време е пострадал и преподобния Иларион, игумен на споменатите отци.", "date": "2018.03.28", "title": "Св. преподобни Иларион Нови Изповедник Пеликитски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/380161-28-%D1%84%D0%B5%D0%B2%D1%80%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "37 г. - Сенатът на Римската империя удостоява император Калигула с титлата Принципат.     193 г. - Римският император Пертинакс е убит от Преторианската гвардия, която после продава властта му на търг на Дидий Юлиан.   845 г. - Париж е опустошен при нападение на викинги, предвождани вероятно от Рагнар Лодброк, който събира голям налог, за да напусне града.   1776 г. - В Москва е създаден Болшой театър.   1802 г. - Астрономът Хайнрих Вилхелм Олберс открива 2 Палада - вторият известен астероид след 1 Церера.   1844 г. - В Испания е създадена жандармерията - военизирана полиция за борба с повсеместния бандитизъм в страната.   1854 г. - Кримска война: Франция обявява война на Русия.   1857 г. - В Петербург е открита първата девическа гимназия в Русия.   1859 г. - В Цариград започва да излиза в. „България\" под редакцията на Драган Цанков.   1871 г. - Учредена е Парижката комуна.   1885 г. - В САЩ официално е създадена Армията на спасението.   1891 г. - В Лондон се провежда първото световно първенство по вдигане на тежести.   1910 г. - Първият хидроплан, конструиран от французина Анри Фабр, излита край Марсилия.   1920 г. - При опустошително торнадо по време на празника Палмова неделя в района на Големите езера (САЩ) загиват над 380 души, други 1700 са ранени.   1921 г. - Китайският параход „Хонг Конг\" потъва след сблъсък в подводна скала, загиват 1094 души.   1930 г. - Турция променя името на Константинопол на Истанбул, а на Онгора - на Анкара.   1939 г. - Гражданска война в Испания: Войната завършва с превземането на Мадрид от генералисимус Франсиско Франко.   1940 г. - В Солун започва изграждането на сградата на Международния мострен панаир.   1940 г. - В САЩ е открит нов изотоп на урана - плутоний 239.   1973 г. - Марлон Брандо изпраща актрисата индианка Сачийн Малкото перо да приеме неговата награда „Оскар\", за да може тя да протестира срещу дискриминацията на коренното население в САЩ.   1974 г. - Николае Чаушеску е избран за президент на Румъния.   1979 г. - След 30-дневна експлоатация вторият реактор на АЕЦ, разположена на остров Три Майл (САЩ), аварира, което е най-голямата ядрена авария в страната и става причина за закриване на 53 от 129 АЕЦ.   1983 г. - Среща в София на учени от балканските страни на тема „Балканите - безядрена зона\".   1994 г. - В България започват протести на частните издатели и радиоразпространители против Закона за добавена стойност - до 31 март с.г. големите всекидневници не излизат.   1994 г. - При улични боеве в Йоханесбург (ЮАР) между привърженици на Зулу и на Африкански национален конгрес загиват 18 души, а стотици са ранени.   2005 г. - При земетресение с епицентър край остров Суматра, с магнитуд 8,7 по Скалата на Рихтер, загиват около 2 хиляди души в Индонезия и Сингапур.   2009 г. - От 20.30 до 21.30 ч. (българско време) е проведен Часът на земята.  ", "date": "2018.03.28", "title": "28 февруари, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/380162-%D0%B0%D0%BA%D0%BE-%D0%B0%D0%B7-%D0%B1%D1%8F%D1%85-%D0%BF%D1%80%D0%B5%D0%BC%D0%B8%D0%B5%D1%80,-%D1%81%D0%B5%D0%B3%D0%B0-%D0%B1%D0%B8%D1%85-%D0%B8%D0%B7%D0%B3%D0%BE%D0%BD%D0%B8%D0%BB-%D0%B4%D0%B5%D1%81%D0%B5%D1%82%D0%BA%D0%B8-%D0%B7%D0%B0%D0%BF%D0%B0%D0%B4%D0%BD%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%E2%80%A6-%D0%B7%D0%B0-%D0%BE%D0%BF%D0%B8%D1%82-%D0%B4%D0%B0-%D1%80%D0%B0%D0%B7%D0%BF%D0%B0%D0%BB%D1%8F%D1%82-%D0%B2%D0%BE%D0%B9%D0%BD%D0%B0%E2%80%A6", "text": "Съвсем очевидно е, че Западът създаде провокация, с цел да се скара с Русия. Ако наистина Русия бе отровила Скрипал, реакцията на Запада не би била толкова остра и толкова крайна. При други подобни случаи, имаме далеч по-леки реакции. Сега очевидно Скрипал е само повод за стартирането на много по-голям замисъл. Замисъл целящ тотално изостряне на отношенията между Запада и Русия. И това го прави Западът, не го прави Русия. Съответно – ако сме честни със себе си, и с интересите на самата ни клета планета, то би трябвало да застанем на страната на Истината. Западът се е разложил и самозабравил. Пали войни навсякъде, сега иска да запали и Трета световна война. Може би си мисли, че може да я спечели. Изобщо не е изключено и така да си мисли. Само че, ние и 99% от света, със сигурност ще изгубим от подобна война. Включително ще загубят гражданите на западните страни, дори ако елитите се спасят, и дори ако чисто формално, тези елити оцелеят като “победители” в ядрен апокалипсис. И наш рационален и човешки дълг, е да се противопоставим на това! Да останем верни на Истината, която е единственият ни съюзник. Още като започна кризата в Украйна, Путин ясно предупреди – и да не беше Украйна, друго щяха да измислят. Те искат да превърнат Русия във враг. Ето сега виждаме, че са способни да измислят каквото им е необходимо. И дори да постигат резултати с него. Факт е, че малоумните елити на много държави тръгнаха след лъжите. Вероятно и Бойко ще тръгне. Може ли той да не е послушен… Но аз ако бях на мястото му, бих тръгнал срещу Звяра, а не срещу онзи, който се бори със Звяра…", "date": "2018.03.28", "title": "Ако аз бях премиер, сега бих изгонил десетки ЗАПАДНИ дипломати… за опит да разпалят война…"}
{"url": "http://www.classa.bg/%D1%81%D0%B2%D1%8F%D1%82/item/380163-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B5%D0%BB%D0%B5%D0%BF%D0%BE-%D0%B5-%D0%B4%D0%B0-%D1%81%D0%B5-%D0%B7%D0%B0%D0%B4%D0%B0%D0%B2%D0%B0%D1%82-%D0%B2%D1%8A%D0%BF%D1%80%D0%BE%D1%81%D0%B8-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D0%BF%D1%80%D0%B8-%D1%82%D0%BE%D0%BB%D0%BA%D0%BE%D0%B2%D0%B0-%D0%B2%D0%B0%D0%B6%D0%BD%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D0%B7%D0%B0-%D0%B5%D1%81", "text": "„Работим за тази среща отдавна. В момента виждам добра организация. Спокойни и доволни сме, че успяхме да свършим огромна работа преди самото събитие”. Това заяви в ефира на NOVA Румяна Бъчварова, началник на политическия кабинет на премиера Бойко Борисов.     По думите й инициативата на българското Европредседателство да потърси диалог и да подобри взаимоотношенията между Европа и Турция е изключително важно.   Попитана за очакванията за срещата, Бъчварова коментира, че самото й провеждане вече е голям успех.   „От Брюксел ни увериха, че самото провеждане на тази среща е голям успех за ЕС. Ако довечера диалогът протече по един конструктивен начин, това ще бъде голяма стъпка напред”, заяви Бъчварова.   И допълни:  „Не очаквайте конкретни споразумения от тази среща. Защото форматът й не предполага това. Важно е да се запази добрият тон и да се постигне взаимно разбиране, което към момента не съществува”.   Що се отнася до споразумението за бежанците, които Турция задържа на своя територия, както и изказванията ден преди среща във Варна на президента Ердоган, Бъчварова коментира, че по темата няма спор.   „В споразумението от 2016 г. е записано, че тези суми са дължими и в Брюксел не отричат възможността те да бъдат изплатени възможно най-скоро. Така че това изявление може да го тълкуваме по-скоро като послание към турската публика”, заяви Бъчварова.   Според Бъчварова предстои да се уточни по кои фондове ще бъдат предоставени парите за втория транш.   „Нашата задача е да успеем да възстановим диалога между основните фактори в Европа и турската страна”, заяви Бъчварова. Според нея задачата ни е изключително важна.   „За първи път България има толкова значима роля в европейската политика”, допълни Румяна Бъчварова.   Запитана дали Борисов ще зададе въпросите на Ердоган, които са важни за България, бившата вътрешна министърка на Борисов отговори така:   “Да не търсим национални измерения по толкова важни европейски въпроси. Представете си колко нелепо би изглеждало българската страна да извади на масата национална тема, тема, която може да бъде решена в хода на разговорите по двустранните отношения.”   Инициативата на АЕЖ, които ще носята баджове на арестувани турски журналисти и дали те ще бъдат допуснати на срещата, тя коментира така:   “Нека да видим какво ще се случи довечера, взети са мерки за сигурност.”  ", "date": "2018.03.28", "title": "Бъчварова за срещата с Ердоган: Нелепо е да се задават въпроси от национално значение при толкова важни въпроси за ЕС!"}
{"url": "http://www.classa.bg/%D1%81%D0%B2%D1%8F%D1%82/item/380159-%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D0%B1%D0%B5%D1%81%D0%B5%D0%BD,-%D0%BF%D0%BB%D0%B0%D1%88%D0%B8-%D1%81-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B2%D0%BE%D0%B5-%D0%BF%D1%80%D0%BE%D1%82%D0%B5%D0%B6%D0%B5", "text": "Изненадващото повишение на Селмайер при подозрителни обстоятелства предизвика смайване в Брюксел и доведе до обвинения, че ходът показва, че Комисията действа като „клуб на старите момчета“   Председателят на Европейската комисия Жан-Клод Юнкер е заявил пред свои високопоставени колеги в Европейската народна партия (ЕНП), че ако бившият началник на неговата канцелария и настоящ генерален секретар на Европейската комисия Мартин Селмайер бъде принуден да оваканти поста си, той също ще подаде оставка, пише изданието Politico, цитирано от Агенция \"Фокус\".  Според три официални лица от ЕС, споделили информация за срещата, Юнкер е казал на председателя на Европейския парламент Антонио Таяни и председателя на ЕНП Жозеф Дол, че е разочарован от липсата на подкрепа за Селмайер от групата на ЕНП за повишението му (официализирано на 21 февруари 2018 година – бел. „Фокус“ ).  Разговорът се е провел в четвъртък, в кулоарите на заседанието на ЕНП преди срещата на върха на Европейския съвет в Брюксел. Юнкер, Селмайер и Таяни са членове на ЕНП – най-голямата партия в ЕП, уточнява изданието.  Изненадващото повишение на Селмайер в позицията на генерален секретар на ЕК миналия месец при, както пише Politico, подозрителни обстоятелства, предизвика смайване в Брюксел и доведе до обвинения, че ходът показва, че Комисията действа като „клуб на старите момчета“.  Високопоставен служител в ЕС заяви, че в хода на срещата в четвъртък, Юнкер е казал на колегите си, че „ако Селмайер си тръгне и аз си тръгвам“. Друго официално лице от ЕС също е потвърдило, че Юнкер е заплашил да си подаде оставката, ако Селмайер бъде принуден да напусне.  „Атмосферата около Юнкер по този въпрос не беше добра“, е заявил източникът на Politico, като е добавил, че председателят на Комисията е бил „бесен“.  Друг източник от ЕС е заявил, че по време на въпросната среща Дол се е оплакал, че Юнкер не е информирал групата предварително за повишението на Селмайер. В отговор на това, говорител на Комисията е заявил, че тя „никога не коментира какво е обсъждано на вътрешни срещи“.  По време на пленарна сесия на ЕП миналата седмица, огромното мнозинство от присъстващите европейски депутати, включително тези от ЕНП, са осъдили повишението на Селмайер.  „Комисията трябва да избере кое е по-важно“, заяви либералът от Нидерландия Софи Велд в хода на своята реч. „Кариерата на господин Селмайер или репутацията на ЕС“.  „Какво по-добро можеше да се измисли, за да се налее вода в мелницата на евроскептиците“, заяви членът на ЕНП от Франция Франсоа Гросет.  ", "date": "2018.03.28", "title": "Жан-Клод Юнкер бесен, плаши с оставка заради свое протеже"}
{"url": "http://www.classa.bg/%D1%81%D0%B2%D1%8F%D1%82/item/380154-%D1%88%D0%BF%D0%B8%D0%BE%D0%BD%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BD%D0%B5-%D1%81%D0%B0-%D0%BE%D1%82-%D0%B2%D1%87%D0%B5%D1%80%D0%B0", "text": "Нареждайки най-голямото експулсиране на руски дипломати досега, САЩ и техните съюзници вдигнаха мизата в шпионския дуел Изток-Запад, датиращ от времето на Студената война, и хвърлиха светлина върху премълчаваната, но ширеща се практика в света на плаща и кинжала: изпращането на шпиони под дипломатическо прикритие.   Числата, посочени в понеделник от високопоставени американски служители, са шокиращи: много повече от 100 руски шпиони се подвизават на американска земя, маскирани като дипломати. САЩ обявиха, че гонят 60, така че дори и след като те си отидат, ще останат още най-малко 40, които на воля ще шетат из Вашингтон и други големи американски градове под официалната закрила на външното министерство на тяхната страна.   Тогава, ако те наистина са шпиони и САЩ знаят това, защо да не ги изгоним всичките? Отговорът, казват експертите, е, че шпионажът, макар и забулен в мрак, потенциално отблъскващ и често незаконен, е възприета международна практика. Всички страни шпионират и повечето, ако не всички, пращат шпиони в чужбина, маскирани като дипломати, включително и САЩ.   “Посолствата и дипломатическите мисии от стотици и стотици години се използват за шпиониране на противниците в техните земи”, каза пенсионираният полковник от армията Кристофър Коста - изпълнителен директор на Музея на международния шпионаж във Вашингтон. Той добави, че дори когато шпионите бъдат разкрити, често е по-полезно те да бъдат дискретно следени, отколкото изгонвани. “Същността на играта на котка и мишка в контрашпионажа е да се разбере с кого съответният агент е във връзка”, обяснява Коста.   Има и друга причина САЩ да не прекаляват с изгонването на известните руски агенти, прикрепени към дипломатическите мисии: Америка също е в играта. Когато една страна гони представители на друга, очаква се и е прието наказаната страна да отвърне с реципрочни мерки. Когато през 2016 г. администрацията на Обама изгони 35 руски дипломати, Москва бързо изгони 35 американци. По подобен начин “зъб за зъб” този месец Великобритания изгони 23-ма руснаци, а Кремъл нареди на 23-ма британци да си ходят.   Това означава, че колкото повече руски шпиони САЩ изгонят, толкова повече американски шпиони се очаква да изгони и Русия, каза Коста.   Когато една страна праща шпиони в посолството си в приятелска страна, тя обикновено ги “обявява” - казва на страната домакин кои са те. Тези шпиони продължават да се водят за дипломати, но служат и като хора за връзка с разузнавателните служби на страната домакин, установявайки полезен дискретен канал.   При страни с враждебни отношения, като САЩ и Русия, правителствата не си казват едно на друго кои са шпионите. Тогава тръгва високорискова игра за лов на шпиони. Всеки нов руски дипломат, аташиран към някоя мисия в САЩ, като посолството във Вашингтон, консулството в Сиатъл (което САЩ наредиха да бъде затворено), се проучва от ФБР и от други служители в контраразузнаването, каза Джон Шиндлър, бивш контраразузнавач и анализатор в Агенцията за национална сигурност.     Някои могат бързо да бъдат идентифицирани въз основа на това къде са работили преди и на какви длъжности - налична стара информация, която е много по-лесно да бъде проследена в модерната епоха на Гугъл, Линкедин и ЛексисНексис. Някои длъжности в посолствата са особено подходящи да се заемат от шпиони, като например служители по сигурността, политически секретари и специалисти по комуникациите, които често са тайно ангажирани с електронно разузнаване - техническо събиране на т.нар. сигнална информация: прехващане на телефонни разговори или на електронни комуникации.     “Ако от (наличната предишна информация) не може да се направи извод, тогава чакаш те (проучваните лица) да пристигнат в страната домакин и наблюдаваш какво правят - дали се срещат нелегално с хора, дали използват техника, за да избегнат да бъдат следени”, каза Шиндлър.     САЩ отдавна твърдят, че по принцип не използват някои длъжности като прикритие за агенти на разузнаването, като служители в Американската агенция за международно развитие и доброволци на Корпуса на мира. Смята се, че всяко допускане, че хора от тези служби може да са шпиони, би изложило на сериозни рискове истинските хуманитарни работници. “Има джентълменски правила относно това и те съществуват отдавна”, каза Шиндлър.     По време на Студената война някои столици по света си спечелиха репутация на места, които гъмжат от хиляди агенти, работещи за съперничещи си разузнавателни служби под дипломатическо прикритие. От Азия през Близкия изток до Европа, за такива шпионски гнезда бяха смятани градове като Атина, Банкок, Бейрут, Белград, Берлин, Кайро, Техеран и Виена, и шпионските игри в тях често се разиграваха открито пред нещо неподозиращите минувачи.   След рухването на Съветския съюз тази дейност затихна, но никога не престана съвсем. Сега тя се връща, заредена с мъст.   “Шпионската дейност днес е на същото ниво, ако не и по-високо, отколкото по време на Студената война, - каза Анджела Стент, професор от Дипломатическата школа на Джорджтаунския университет и бивш експерт по Русия от правителствения Национален съвет по разузнаване. - Налице е огромна степен на взаимно подозрение между разузнавателните служби, което никога не е изчезвало.”   Всъщност, едва миналата година Русия гневно се оплака, че смята много американски дипломати, изпратени в Москва и други градове в Русия, за шпиони.   “Твърде много служители на ЦРУ и разузнавателния отдел на Пентагона, работещи под прикритието на американската дипломатическа мисия, се занимават с дейност, която никак не съответства на техния статут”, каза говорителката на руското външно министерство Мария Захарова.", "date": "2018.03.28", "title": "Шпионите дипломати не са от вчера"}
{"url": "http://www.classa.bg/%D1%81%D0%B2%D1%8F%D1%82/item/380155-%E2%80%9E%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0%E2%80%9C-%D1%81%D1%85%D0%B5%D0%BC%D0%B0-%D0%B7%D0%B0-%D0%BE%D0%B2%D0%BB%D0%B0%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%B0", "text": "GREVIO е само тест на дългосрочен модел за ерозиране и превземане на националните държави чрез пълзяща и задкулисна, „сенчеста“ федерализация на Европа.     И тъй като работническата класа вече не става за революционна употреба, днешните кукловоди смениха лозунга: Джендъри от всички страни, съединявайте се!   Защо чрез такъв масиран натиск се създаде тази европейска истерия с Истанбулската конвенция е един интересен въпрос, на който може би един ден ще научим отговора. Сигурното е едно – под един благовиден претекст бе направен брутален опит за изземване на национални права и отговорности чрез доброволното им преотстъпване, и то с легитимно парламентарно решение!  Слава Богу, това бе избегнато у нас, за разлика от други страни. Впрочем, на ратифициралите ИК страни тепърва им предстои по познатия холивудски модел да направят едно общо европейско движение #Ustoo – „и нас също“. В което подробно да обяснят как така са били лъгани и изнудвани…  Но тъй като такива опити за изземване на права и отговорности наистина изправят националните държави в Европа пред хамлетовския въпрос „Да бъда или да не бъда“, то човек си спомня и още една знаменателна реплика от това класическо Шекспирово произведение.  Това е репликата на Полоний, който отбелязва многозначително по адрес на Хамлет: „Че е лудост, лудост е. Но има система в нея!“  Каква е системата в тази привидно налудничава „истанбулска“ истерия? Първо, темата за насилието в днешния свят е не само медийно актуална, но и обективно многоизмерна. Освен насилието над жени и домашното насилие, тази тема включва и трафик на хора, и сексуална експлоатация на жени и деца, и педофилия. Чудовищни случаи като хилядите изнасилвани и убивани малолетни деца в Телфорд, Англия в продължение на десетилетия поставят изключително остро въпроса за политически чадър над извършителите. Поставят въпроса за съществуването на насилнически, по същество – терористични мрежи, снабдяващи елитарни педофилски среди с малолетни жертви – за това става дума в случая Телфорд и замесването на бившия британски премиер в него.  И тук изобщо не става дума за насилие в домашни условия, напротив – цели семейства, цели квартали и градове са били тормозени и насилвани.  И след като е очевидно, че в Европа продължават проблемите и с трафика на хора, и с чудовищна експлоатация на деца, защо тогава се говори само за насилие над жени и за домашно насилие? И то само се говори?  Защото Истанбулската конвенция е заключителен етап от десетилетните усилия на една деструктивна и безмилостна джендър-идеология, родена през 70-те години и постепенно концентрирала в себе си властовите връзки на гей-, лесбо-, транссексуални, педофилски и други лобита. Това е властова схема, която е създадена от хора с влияние и власт, за да им даде още повече влияние и власт. Това е, хора – влияние и власт! В името на властта задкулисните кукловоди с лекота биха жертвали и джендър-идеологията, ако тя престане да бъде ефективен инструмент в ръцете им – точно така, както зарязаха и правата на работниците, например. Да сте чули някой в Европа да поставя въпроса за хората на труда? Не, разбира се. Ето, вижте какво казва Херберт Маркузе, един от идеолозите на новата световна революция:  „Новата левица не споделя ортодоксално-марксистки или социалистически възгледи. Наред с това Новата левица по никакъв начин – отново с изключение на малки формации – не е фиксирана върху работническата класа като революционна класа. Новата левица се състои от интелектуалци /може да са и либерални богослови, или обикновени политолози, б.м./, от формации в движението за граждански права /познайте дали не става дума за джендър-идеология, б.м./ и от младежи – основно най-радикалните елементи /за предпочитане еколози и политически „зелени“, б.м./.“ Та ето точно заради това джендърът е актуален сега.  И ще бъде, докато им върши работа. Като го употребят и него, ще го захвърлят – както зарязаха работниците.  Така че никакви права на човека, никаква закрила за жените, никаква борба с домашното насилие. Това са приказки за наивници.  За нормалните хора всичко това звучи като по филмите, но все пак – не са ли филмите просто художествено отражение на една много по-свирепа и шокираща реалност?  Щом на хората в нашата малка България просто им бръкна в очите тази внезапно гръмнала медийна заря от джендър-политици и джендър-богослови през джендър-тв реалити и джендър-водещи, та до джендър-детски филми и джендър-детски книжки, значи предварителната подготовка даже малко е попрекалила дозата.  „И за какво е всичкото това? Как за какво?! Ами заради пари! Заради едни пари!“ – тази гневна тирада от „Улицата“ на Теди Москов дава най-правилния отговор.  Какви са тия пари и кой ги дава?  Даваме ги ние с вас. Ние, данъкоплатците, от националния бюджет на собствената ни страна се очаква да финансираме дейностите на GREVIO. Момент! Борбата с престъпността и насилието във всяка страна не са ли дейности на министерствата на вътрешните работи, след като по закон именно те имат тези отговорности? Кой и кога успя да ни внуши, че това вече не са задачи на легитимната национална държава, а са права на някакви световно неизвестни, напълно анонимни хора от над-националното GREVIO, самоопределили се като експерти?  По тази логика утре някоя друга над-национална брюкселска „група експерти“ може да поиска да ръководи централната банка, например? И ако ви се струва абсурдно, то настоящата ситуация не е ли също така достатъчно абсурдна?  И какво значи дейности на GREVIO, след като те са общо 15 души и им се падат средно поне по 2 държави на човек? Кога и с какъв капацитет ще установят случаите на насилие над жени и ще ги преборят?  Ето тук вече се намесват джендър-неправителствените организации, „безкористни“ борци за права и свободи, на които трябва да плащаме ние с вас.  Тези НПО са и ще бъдат мрежата от GREVIO-информатори в България.  Схемата е очевидна и за малките деца – нормативен, законодателно гарантиран дългосрочен трансфер на финанси и правомощия от легитимни национални институции към над-национални, неизвестни чиновници, назначени от също така неизвестни други чиновници. И напълно неподлежащи на отчет пред обществата на националните държави!  Това е проектът GREVIO – замислен като недосегаем ръководен орган на една паралелна власт на националните държави.  Под неговата „шапка“ и чрез протекцията на ИК, местните джендър-НПО започват да изграждат една пан-европейска кадрова, информационна и властова мрежа, финансирана от националните държави и системно обезсилваща същите тези национални държави.  Така главата във Страсбург, където е централата на GREVIO ще пусне пипала във всички страни, приели Истанбулската конвенция.  Австрия също е сред тези страни. И на това основание GREVIO иска от австрийските власти да увеличат значително бюджета, отпуснат чрез Федералното министерство на здравеопазването и жените, за работата си в областта на предотвратяването и борбата с насилието срещу жените.  Така, от една страна, GREVIO приканва австрийските власти да гарантират високо и стабилно финансиране на своите НПО-пипала. А от друга страна, самите джендър-пипала искат от Австрия /с помощта на натиска на GREVIO/ бюджет от   210 милиона евро на година!  Дали австрийският – или който и да е друг! – финансов министър би бил щастлив от това искане? Дали който и да е средностатистически европейски гражданин ще бъде щастлив тези хищни НПО-та да бръкнат в джоба му? И да го правят всяка година и все по-дълбоко?  Разбира се, тази схема на натиск и източване на средства от националните бюджети се простира във всички европейски страни, приели Истанбулската конвенция.  Ето още за Австрия.  GREVIO иска австрийските власти да увеличат значително бюджета, отпуснат на Федералното министерство на здравеопазването и жените, за работата си в областта на предотвратяването и борбата с насилието срещу жените/3/.  GREVIO приканва австрийските власти да гарантират стабилни нивата на финансиране на НПО/4/.  Ето за Албания.  Всесилното GREVIO иска албанските власти да осигурят/6/:  подходящи човешки и финансови ресурси както на централно, така и на общинско равнище;  значително увеличаване на бюджета, отпуснат на джендър-НПО/7/  Да се отделят бюджетни средства, предназначени за предотвратяване и борба с насилието срещу жените за други заинтересовани министерства.  Ето за Княжество Монако.  GREVIO иска правителството да осигури на НПО човешките и финансовите ресурси, от които се нуждаят./8/  Ето и Дания.  GREVIO смята, че трябва да има целево финансиране за координираща организация. /9/  И така нататък, до светлото джендърско бъдеще, което по нищо не се различава от едно друго, което моето поколение добре познава и в което държавата е длъжна да вади и да дава, докато я разсипят напълно.  Това обяснява и огромното разминаване между официалната статистика в България например – 2 000 случая на домашно насилие на година и милионните халюцинации на джендър-НПО и техните политически говорители. Колкото повече признати случаи на насилие – толкова повече пари. „Кой ще ни даде пари?!“ – това е въпросът на джендър-истерията. Държавата, разбира се. Тоест – ние, данъкоплатците.  В джендърското светло бъдеще отново държавата е длъжна да дава. И отново целта е същата – целта е да се оправдаят средствата.  Има-няма – това не ги интересува GREVIO.  В тактически план целта им е обичайната – пари и власт.  В стратегически план обаче ясно може да се разпознае, че натискът на налагане на Истанбулската конвенция и мониторинговият механизъм GREVIO е всъщност началото на един дългосрочен модел на обезсилване на националните държави и на пълзяща и необявена, „сенчеста“ федерализация на Европа. Това се постига чрез изграждане на собствена информационна и властова мрежа от НПО-структури, паралелни на националните институции. И – да бъдем откровени докрай – паразитиращи около, над, под и вътре във същите тези национални институции, които на всичко отгоре ще са длъжни да ги финансират редовно, обилно и нарастващо! Понеже който е приел ИК, това го чака.  Така главата на октопода в Страсбург вече ще разполага със свои пипала във всяка държава – страна по конвенцията.  Ама чакайте, ще каже някой – ние в България не се ли стремим към прекратяване на мониторинга по правосъдие и вътрешни работи, с което условие влязохме в ЕС? Вместо да го прекратим него – защо ни е още един мониторинг?! Не ни трябва, разбира се.  „Че е лудост – лудост е. Но има система в нея!“  Финализирането на този процес всъщност отключва ефективното действие на механизма за наблюдение, както му казват на галено на този откровен еврократичен рекет. От една страна, GREVIO след ратификацията има огромни права и безпрецедентен имунитет, а от друга страна – джендър-НПО започват директно да им докладват в Страсбург в рамките на т.нар. shadow report. Това е доклад „в сянка“, в който местните джендъри директно донасят на GREVIO за – според тях самите! – проблемните въпроси и неплатените сметки на държавата към тях самите.  Представете си в следващите десетина години да бъдат наложени още няколко такива конвенции и „системи за наблюдение“. Не е невъзможно, нали? Така че „Истанбулската схема“ просто веднъж трябва да проработи – тя е вечна, в текста й липсва срок на действие! „Истанбул“ завинаги! Оттам нататък – пак и пак, пътечката е вече прокарана!    Докато накрая този пълзящ преврат срещу националните държави – плод на наистина зловещо умели технолози – ги превземе и предаде властта на своите задкулисни архитекти чрез паралелни федерални структури, доминиращи над националните институции. Както партийните организации по времето на комунизма имаха решаваща роля над административните структури, така и соросоидните джендър-НПО са планирани да бъдат революционни инструменти на Централния комитет на Сорос. Отровено общество за цяла Европа, и не само!  Това е публично /само/убийство с тъп нож на познатата ни демокрация – екзекуция, която се представя като изключителен напредък в областта на човешките права. Чудовищно лицемерие, разбира се.  Но това не е краят на „истанбулската“ тотал-щета.  Нека внимателно прочетем тези два изключително хуманни – само привидно! – и свързани текстове от вече станалата банална Истанбулска конвенция:  Чл. 5 т. 2. “Страните предприемат необходимите законодателни и други мерки за упражняване на дължима грижа по предотвратяване, разследване, санкциониране и обезщетяване на обхванати от настоящата Конвенция актове на насилие, извършени от недържавни участници.”  Чл. 30 т. 2. “На лицата, получили тежка телесна повреда или увреждане на здравословното състояние, се отпуска подходящо държавно обезщетение, доколкото вредата не е покрита от други източници като извършителя, застраховка или здравни и социални разпоредби с държавно финансиране. Това не възпрепятства страните да изискват възстановяване на отпуснатото обезщетение от извършителя, доколкото се отчита надлежно безопасността на жертвата.”   В Австрия например тези компенсации са в следния размер/8/:  2000 – 4000 евро за тежка телесна повреда  8000 -12000 евро за повреда с дългосрочни здравни последици   И кое тогава е опасното и чудовищното на този текст?   Това е пряко насърчаване на индивидуални престъпници и на организирани банди да разработят криминален „бизнес модел“ – социално слаба жена, пребита от социално слаб мъж, който не може да изплати обезщетение и то се дължи и изплаща от държавата. Като се знае на какво са способни определени групи, за да изпратят свои жертви да просят по улиците на европейските градове…  Кой „експертен“ гений го измисли това?  След като има достатъчно публична информация за престъпни „бизнес модели“ с насилствено изпращане на хора по улиците на Западна Европа за просия и проституция/9/, можем да си представим какво означава този текст за такива предприемчиви бандити.  Както казва проф. Мишо Константинов – Истанбулската конвенция е идиотски документ!  Не бихме спорили.  А както казва д-р Николай Михайлов – това е документ с двойно дъно.  Тук бихме поспорили с уважавания д-р Михайлов. Не заради друго, а защото Истанбулската конвенция всъщност няма дъно.  Това е бездънно безумие.   [1] параграф    22 стр. 16, GREVIO Baseline Evaluation Report Austria //rm.coe.int/grevio-report-austria-1st-evaluation/1680759619  [2] параграф 33 стр. 18, GREVIO Baseline Evaluation Report Austria //rm.coe.int/grevio-report-austria-1st-evaluation/1680759619  [3] стр. 10, Austrian NGO-Shadow Report to GREVIO //fileserver.wave-network.org/home/Austria_NGOGREVIOShadowReport_September2016.pdf  [4] стр. 19, //rm.coe.int/grevio-first-baseline-report-on-albania/16807688a7  [5] стр. 20, //rm.coe.int/grevio-first-baseline-report-on-albania/16807688a7  [6] стр. 43, GREVIO Baseline Evaluation Report Monaco //rm.coe.int/grevio-report-monaco/168074fd6b  [7] стр. 8, Danish NGO-Shadow Report to GREVIO //danner.dk/sites/default/files/danner/Dokumenter/NGOers_rapport_om_Dk_og_Istanbulkonventionen.pdf  [8] параграф 129 стр. 37, GREVIO Baseline Evaluation Report Austria //rm.coe.int/grevio-report-austria-1st-evaluation/1680759619  [9] Banden in Deutschland unterwegs //www.focus.de/panorama/welt/tid-27441/bettelmafia-wenn-leid-und-mitleid-von-menschen-ausgenutzt-werden-behinderte-koennen-auf-einmal-wieder-laufen_aid_825118.html    ", "date": "2018.03.28", "title": "„Истанбулската“ схема за овладяване на националната държава"}
{"url": "http://www.classa.bg/%D1%81%D0%B2%D1%8F%D1%82/item/380156-%D0%B4%D1%8A%D1%80%D0%B6%D0%B0%D0%B2%D0%B8,-%D0%BA%D0%BE%D0%B8%D1%82%D0%BE-%D0%B3%D0%BE%D0%BD%D1%8F%D1%82-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B1%D1%80%D0%BE%D1%8F%D1%82-%D0%B8%D0%B7%D0%B3%D0%BE%D0%BD%D0%B5%D0%BD%D0%B8-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BA%D1%8A%D0%BC-%D0%B4%D0%BD%D0%B5%D1%88%D0%BD%D0%B0-%D0%B4%D0%B0%D1%82%D0%B0", "text": "«Изключително мъдро решение на България да НЕ се меси в чуждите проблеми и да не става за пореден път пионка в чужди игри. Ако западните държави си имат някакъв проблем с Русия – независимо дали е истински проблем или скалъпен – то нека те да си го разрешават с Русия. България не трябва да става пионка и ако гони руски дипломати (или каквито и да е било други), то тя трябва да го прави в името на СВОЯ държавен интерес!»  ", "date": "2018.03.28", "title": "Държави, които гонят руски дипломати + броят изгонени руски дипломати към днешна дата"}
{"url": "http://www.classa.bg/%D1%81%D0%B2%D1%8F%D1%82/item/380157-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B1%D1%83%D1%82%D0%B0-%D0%B3%D1%80%D1%8A%D1%86%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BE%D1%82-%D0%B2%D0%BB%D0%B0%D1%81%D1%82", "text": "Новото име на република Македония може да предизвика падане на гръцкото правителство от власт, предположи сръбското радио Б92. Днес военният министър в Атина и лидер на дясната партия \"Независими гърци\" Панос Камеос (на снимката) категорично заяви, че неговата политическа формация няма да приеме в новото име на бившата югославска република да присъства думата \"Македония\".      \"Нашата позиция е твърда. Ние няма приемем северозападната ни съседка да присъства думата \"Македония\", заяви водачът на коалиционния партньор в кабинета на левия премиер Алексис Ципрас. Ако Каменос и неговите съпартийци не приемат варианта за решаване на повече от 20-годишния спор, това може да доведе до правителствена криза и падането на Ципрас от власт. Гърция и Македония започнаха в началото на 2018 г. инициативи за решаването на спора за името на балканската страна, започнал с отделянето на републиката от Белград през 1991 г.      Атина не признава името на северозападната си съседка, защото в Гърция има провинция Македония. Заради блокадата държавата със столица Скопие фигурира в международни организации като Бивша югославска република Македония (БЮРМ). Във всички предложения за нов вариант на името на югозападната ни съседка присъства \"Македония\".", "date": "2018.03.28", "title": "\"Македония\" бута гръцкото правителство от власт?"}
{"url": "http://www.classa.bg/%D1%81%D0%B2%D1%8F%D1%82/item/380158-%D0%BC%D0%BE%D0%BB%D0%B4%D0%BE%D0%B2%D0%B0-%D1%81%D1%82%D0%BE-%D0%B3%D0%BE%D0%B4%D0%B8%D0%BD%D0%B8-%D1%80%D0%B0%D0%B7%D0%BF%D0%BE%D0%BA%D1%8A%D1%81%D0%B0%D0%BD%D0%BE%D1%81%D1%82", "text": "          \"Ние сме един народ! Долу границата на Прут!\". В неделя десетки хиляди души от Молдова и от Румъния се събраха в молдовската столица Кишинев, за да напомнят за обединението между двете страни преди 100 години. На 27 март 1918 година административният съвет на Молдовската Демократична Република (известна и като Бесарабия) гласува с голямо мнозинство за обединение с Румъния. Сега все повече хора от двете страни настояват за повторно обединение и за премахване на границата на река Прут.     Днешната република Молдова възниква като независима държава през 1991 година след разпадането на Съветския съюз. Национален език е румънският. Река Прут разделя република Молдова от Румъния. Областта от двете страни на реката принадлежи исторически на княжество Молдова, което от 15-и век е под османско, а после и под руско руско влияние. През 1912 година Османската империя отстъпва източната част от Молдова на Русия. През втората половина на 19-и век двете румънски княжества Молдова и Влахия се обединяват в едно и поставят основата на кралство Румъния.   След Първата световна война и разпадането на Руската империя източната част на Молдова се присъединява към Румъния с решение на административния съвет. Вследствие на пакта между Хитлер и Сталин през 1940 година Съветският съюз окупира областта източно от Прут и създава Молдавската съветска република, която просъществува до 1991 година. Възпоменателният марш в неделя беше връхната точка на поредица от прояви по повод 100 годишнината от събитието. В началото на годината кметовете на повече от 130 молдовски селища подписаха символична декларация за повторното обединение с Румъния.     Молдовското общество е разединено. Проруският президент Игор Додон е отявлен противник на повторното обединение, както и на проевропейския курс на правителството. С оглед на предстоящите през есента на 2018 година парламентарни избори Игор Додон многократно заявява, че ще се застъпи пред новия парламент за прекратяване на споразумението за асоцииране с ЕС, подписано през 2014 година. Въпреки споразумението с ЕС, управниците в Кишинев не успяват да постигнат нито политическа стабилност, нито така дългоочакваното благополучие. Страната мъчително се откъсва от задушаващата прегръдка на бедността и корупцията.   Бившият президент Бъсеску: \"Двете държави могат да добият достойнството си само чрез повторно обединение\"   Всеки четвърти молдовски гражданин от общо 3, 5 милионното население на страната работи в чужбина. Освен румънскоезичното мнозинство, в Молдова живее значително рускоговорящо малцинство (главно в Приднестровието), както и турскоговорящо малцинство в автономния регион Гагаузия.    И двете малцинства се застъпват за сближаване с Русия. Една четвърт от цялото молдовско население се обявява за повторно обединение с Румъния. Това показват резултатите от последните социологически проучвания. 27 процента от румънските граждани също се застъпват за повторното обединение. През последните месеци обаче броят на хората и в двете страни, които се застъпват за повторно обединение, нарасна значително.    Един от най-изявените застъпници за обединението е бившият румънски президент Траян Бъсеску. На възпоменателния митинг в Кишинев той заяви: \"Двете държави могат да добият достойнството си само чрез повторно обединение!\" А бившият кмет на молдовската столица Дорин Чиртоаца направи сравнение с Германия. \"Ние трябва да съборим стената на Прут, както берлинчани събориха стената в Германия!\"     Привържениците на потворното обединение в Молдова смятат, че то е единствената възможност за оцеляването и прогреса на хората в тяхната страна. Никой от управляващите политици обаче не иска да говори открито за това. Нито в Кишинев, нито в Букурещ. Политиците говорят по-скоро за сближаване между двете страни чрез присъединяването на Молдова към ЕС. Това е официалната интерпретация от двата бряга на Прут. Само че пълноправното членство на Молдова в ЕС е отдалечено на светлинни години.   Молдова днес отбелязва 100-годишнината от обединението. Високопоставена молдовска делегация, начело с председателя на парламента Андриан Канду ще посети румънския парламент и ще участва в тържествата. По едно и също време в двете страни ще забият камбаните на всички църкви. Молдовският президент обаче бие тревога. \"Изрично предупредих правителството в Букурещ. С тази акция расте рискът Румъния да стане враг номер едно на република Молдова и на молдовците!\" Какво точно има предвид, си остава тайна.", "date": "2018.03.28", "title": "Молдова - сто години разпокъсаност"}
{"url": "http://www.classa.bg/%D1%81%D0%B2%D1%8F%D1%82/item/380150-%D0%B2%D0%B0%D1%80%D0%BD%D0%B0-%D0%BD%D0%B0%D0%BF%D1%80%D0%B5%D0%B4%D1%8A%D0%BA%D1%8A%D1%82-%D1%81%D0%B5-%D0%BE%D1%82%D0%BB%D0%B0%D0%B3%D0%B0", "text": "          В навечерието на срещата във Варна турският президент Реджеп Тайип Ердоган още веднъж заудря барабана: Турция все тъй настоявала да стане пълноправен и зачитан член на ЕС. Евросъюзът най-сетне трябвало да изпълни отдавнашните си обещания и да задвижи присъединителните преговори. Напълно непонятно е обаче защо тогава в същото време един близък до правителството турски вестник отново обиди Ангела Меркел, като я сравни с Хитлер и нарече Германия нацистка държава? Ако е целяла сближаване, то тази двойнствена стратегия на Ердоган е провал.       Представителите на ЕС и Турция се срещнаха на официална вечеря в дъждовната Варна. И човек се пита какво разбирателство може да бъде постигнато по времето между салатата и основното меню? По-късно дори българският премиер Бойко Борисов заяви за пресата, че това е била една заредена с напрежение среща. Но въпреки това вниманието трябвало да бъде съсредоточено върху общите неща, а не върху разногласията между ЕС и турското правителство. Българският премиер похвали Анкара за това, че междувременно изпълнявала толкова добре задълженията си по споразумението за бежанците. А що се отнасяло до съществуващите проблеми, то към тях трябвало да се подхожда стъпка по стъпка.   Който е чул изявлението на Доналд Туск, е разбрал, че няма придвижване напред и на сантиметър. Доналд Туск, който представлява страните-членки, описа своето настроение от срещата с думите \"смесени чувства и ясни послания\". Той заяви, че Турция трябва да спазва демократичните стандарти като кандидат-член. \"Ние сме загрижени, защото основните права и върховенството на закона са застрашени\", заяви Туск. От дългия списък на европейските критики той посочи кризата около пробните газови сондажи по кипърското крайбрежие, срещу които Анкара заплаши с бойни кораби. Назова и случая с двамата гръцки войници, арестувани от турските власти и напомни за задържаните европейски граждани и арестуваните търски журналисти. Доналд Туск говори със сериозна загриженост и за турската военна операция в Африн. \"Нашата връзка преживявя тежки времена\", обобщи ситуацията той.     Турският президент се оплака от критиката срещу Турция. Той нарече военната операция срещу кюрдите в Африн \"борба срещу тероризма\". При това Ердоган постоянно обявава за терористични организации ИД, кюрдската работническа партия ПКК и сирийско-кюрдските бойци от YPG, които между другото Западът въоръжава като съюзници. \"ЕС трябва да престане най-сетне с пресилените си критики и да не прави грешката да изолира Турция от партньорството\", обясни Ердоган. Това не звучи ли като заплаха? \"Ние спазваме човешките права\", подчерта Ердоган и \"ще продължим операциите си срещу терористите\". А що се отнасяло до бежанците от Африн, те щели да се завърнат по домовете си, след като оттам бъдели прокудени хиляди \"терористи\".   Оспорваните газови сондажи по кипърското крайбрежие - само един от многото конфликтни въпроси (архивна снимка)     Списъкът с желанията на Турция съдържа преди всичко познатите изисквания. Става дума за либерализиране на визовия режим, който беше предвиден във връзка със споразумението за бежанците, но е блокиран в знак на протест срещу нарушаването на върховенството на закона в Турция. Става дума и за актуализиране на митническия съюз. Ердоган би искал темата да бъде \"деполитизирана\" и да бъдат преодолени техническите проблеми. И в това отношение страните-членки отказват да помагат на автократично управляващия турски президент за постигането на нови икономически успехи.     Единственият функциониращ елемент от сътрудничеството с Турция е споразумението за бежанците от 2015 година. Две години сред подписването на споразумението в Европа са пристигнали само 200 000 души, търсещи убежище. Почти всички са влезли в ЕС през Либия.    В голяма степен Турция е прекъснала бежанския поток през Гърция. Изглежда обаче, че някъде се води двойно счетоводство. Турският президент упорито твърди, че ЕС все още не е изплатил всичките пари от обещаните навремето три милиарда евро. Европейците от своя страна обясняват, че цялата сума е изплатена или е планирана за хуманитарни проекти, които пряко подпомагат сирийските бежанци в Турция. Само малка част от парите отиват у турското правителство и ЕС обвинява Турция в бюрократични спънки и непрозрачни разходи.   Междувременно ЕК одобри изплащането на втория транш от нови три милиарда евро за бежанците в Турция. Понастоящем страните-членки все още спорят как да бъдат набавени тези средства. Споразумението за бежанците дава възможност на Ердоган постоянно да оказва натиск върху ЕС и да поставя под съмнение неговите ценности и морал. Въпреки това досега той изпълнява поетите задължения в сделката, независимо че от време на време отправя заплахи.   Разрушеният център на Африн (архивна снимка)     За дипломатическата любезност във Варна се погрижиха най-вече председателят на ЕК Жан-Клод Юнкер и българският премиер Бойко Борисов. Жан-Клод Юнкер прочувствено благодари на турския президент за успехите на споразумението за бежанците. Той заяви, че бил \"огорчен\" от напрегнатите отношения, защото винаги подкрепял желанието на Турция за пълноправно членство. \"Винаги съм бил против прекратяването на преговорите\", заяви той. \"Големите демокрации\" би трябвало да могат да говорят открито за проблемите, каза Юнкер и накрая нарече Ердоган свой \"приятел\".   В края на срещата председателят на Европейския съвет Доналд Туск без заобикалки каза истината за състоянието на европейско-турските отношения. \"Ние не взехме никакви решения и не постигнахме никакви компромиси. Върховенството на закона, свободата на пресата , двустранните отношения с Кипър или Гърция, както и военната операция в Сирия си остават обективни проблеми. Само напредъкът по тези въпроси може да подобри отношенията ни\", заключи Доналд Туск.    ", "date": "2018.03.28", "title": "Варна: Напредъкът се отлага"}
{"url": "http://www.classa.bg/%D1%81%D0%B2%D1%8F%D1%82/item/380151-%D1%82%D1%80%D0%B8%D1%82%D0%B8%D0%BD-%D0%BF%D1%83%D1%82%D0%B8%D0%BD-%D0%BD%D0%B8-%D1%81%D0%B5-%D1%81%D0%BC%D0%B5%D0%B5", "text": "              Юрген Тритин:  Според мен то е по-скоро жест на солидарност с Тереза Мей. На фона на продължаващите преговори за Брекзита целта е да се укрепят позициите ѝ във Великобритания – тъкмо поради това сега Европа демонстрира единство. В моите очи, за да цитирам министър Маас, това си е просто лекомислено. Защото се върши в един момент, когато все още няма окончателни доказателства – има само предположения и логични заключения. Логичните заключения сочат към Русия, но логично е също така да очакваме и ответна реакция от Русия. Така въз основа на логичните заключения възниква политика на ескалацията и на двустранното \"надцакване\".       Юрген Тритин:  Да, това щеше да е най-правилното решение. Защото докладът би ни дал възможност да действаме въз основа на твърди факти. При това положение пак щяхме да бъдем в състояние да покажем солидарността си, но нямаше да го има подозрението, че всичко това е свързано не толкова със Скрипал, колкото с Брекзита.     Юрген Тритин:  Британците проведоха разследването коректно. Друг е въпросът за Борис Джонсън и неговото отношение към истината. По време на кампанията за Брекзита Джонсън демонстрира тактическо отношение към истината, ако трябва да се изразя максимално дружелюбно. Въпреки това аз не съм на мнение, че липсват улики срещу Русия. Но ако трябва да отговорим на Русия по някакъв начин, ние се нуждаем от нещо повече от логични заключения. Още преди да започне изгонването на дипломати Вие предупредихте да не се влиза в \"спирала на възмущението\".  Юрген Тритин:  Ако продължава така, съвсем скоро ще стигнем до ситуация, която бих нарекъл Студена война 2.0. Не мисля, че това е много умно. Нова Студена война изобщо няма да ни помогне за постигането на онези цели, за които имаме очаквания към Русия – независимо дали става дума за Сирия или за стационирането на ракети със среден обсег. Напротив, то навярно дори ще навреди.   Юрген Тритин:  Да изгониш дипломати е език на силата? Той само ще ни се изсмее.   Юрген Тритин:  В подобни случаи си има процедура, към която трябва да се придържаме: да изчакаме доклада и после да действаме въз основа на изводите му. Аз не казвам, че престъпленията, убийствата на хора и други подобни неща трябва да останат ненаказани. Застъпвам се настойчиво за друго: съответните мерки трябва да се взимат въз основа на доказателства, а не на логични заключения.   Юрген Тритин от партията на Зелените е член на Комисията по външна политика в Бундестага и заместник-председател на германо-руската парламентарна група.", "date": "2018.03.28", "title": "Тритин: Путин ни се смее"}
{"url": "http://www.classa.bg/%D1%81%D0%B2%D1%8F%D1%82/item/380152-%D1%81%D0%B8%D0%BC%D0%BE%D0%BD%D1%8F%D0%BD-%D0%BF%D1%83%D1%82%D0%B8%D0%BD-%D0%B1%D0%B5%D1%88%D0%B5-%D0%BF%D1%80%D0%BE%D1%81%D1%82%D0%BE-%D0%BD%D0%B0%D1%88-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B0-%D1%81%D0%B5%D0%B3%D0%B0-%D0%B5-%D0%BD%D0%B0%D1%88-%D0%B2%D0%BE%D0%B6%D0%B4", "text": "Преди Путин беше нашият президент, когото можехме и да сменим. Сега той е нашият вожд. Това го направихте Вие, май вестерн френдз, пише шефката на руския медиен концерн РТ. Ето още интересни размишления от Симонян:       Защо настъпи \"ледников период\" между Русия и така наречения \"Запад\"? Една от най-влиятелните и могъщи журналистки в Русия Маргарита Симонян, шефка на държавния медиен концерн \"Россия сегодня\" (РТ), известен в чужбина като \"Russia Today\" или RT, публикува серия от размишления по въпроса в своя профил в Туитър. Те бяха препечатани и от германския седмичник \"Ди Цайт\". Тук ги предлагаме в превод на български директно от профила на Симонян в Туитър, като сме запазили и някои словесни особености:     Всъщност днес Западът трябва да изпадне в ужас не заради 76-те процента за Путин, а заради 95-те процента руснаци, които поддържат консервативно-патриотичните, комунистическите или националистически идеи. За либералните идеи остават убийствените 5 процента.   А виновни за това сте именно Вие, май вестерн френдз. Защото тъкмо Вие натиснахте копчето на нашата програма \"Руснаците никога не се предават\".   Отдавна съм Ви казала: намерете си най-после нормални съветници за Русия, прогонете надалеч тези паразити. Със своите недалновидни санкции, с безсърдечното унижение, на което подложихте нашите спортисти (включително и инвалидите), със своите Скрипали, с демонстративното си дебелоочие към базисни либерални ценности като презумпцията за невиновност (при това безразличието лицемерно се комбинира с насилственото налагане на разни ултралиберални идеи във Вашите собствени страни), с пристъпите на масова истерия, които у всеки здрав човек ще предизвикат единствено въздишка на облекчение, че живее в Русия, а не в Холивуд, със своите следизборни батаци – дали в Щатите, дали в Германия или пък в зоната на Брекзита, със злостта, която леете срещу РТ, защото не можете да ѝ простите, че се възползва от Вашата свобода на словото и показва пред света, че не ѝ дават да се ползва от нея, защото тази свобода не е замислена за някакви ползи, а само за красота, като някаква кристална четка, която отдалеч блести, но не става за почистване на Вашите обори – с всички тези несправедливости и жестокости, с инквизиторското си лицемерие и с лъжите си Вие ни принудихте да престанем да Ви уважаваме. Вас и вашите соу колд ценности.   Ние вече не искаме да живеем като Вас. В продължение на 50 години - тайно или явно - ние искахме да живеем като Вас, но вече не щем. Вече не Ви уважаваме. Не уважаваме нито Вас, нито онези, които Вие поддържате у нас. Ето откъде са тези мижави пет процента.   И за това сте виновни Вие самите. Западните политици и анализатори, вестникарите и разузнавачите. Нашият народ може много да прощава. Но високомерието ние не прощаваме. Впрочем, така, както и всеки нормален народ.   Единствената империя, която още е оцеляла сред Вас, би трябвало да си вземе поука от историята на своите съюзници – бивши империи. Поука за това как те са профукали своите империи. Най-вече благодарение на своето лицемерие. White man's burden, my ass.   Но единствената оцеляла империя по Вашия край не уважава историята, историята там я преподават отгоре-отгоре. Тъй че всичко ще завърши така, както винаги е завършвало. А междувременно Вие ни сплотихте в подкрепа на Вашия враг. И ние се сплотихме още в мига, когато го посочихте.   Преди той беше просто нашият президент, когото можехме и да сменим. А сега той е нашият вожд. И ние няма да разрешим той да бъде сменен. Всичко това Вие го направихте със собствените си ръце.   Защото тъкмо Вие противопоставихте патриотизма срещу либерализма у нас. Макар това изобщо да не са взаимно изключващи се понятия. И пак Вие ни накарахте в тази фалшива дилема да изберем патриотизма.   А мнозина от нас действително са либерали. Аз например.   Сега обаче Вие ще трябва да сърбате, каквото сте си надробили. И то задълго.  ", "date": "2018.03.28", "title": "Симонян: \"Путин беше просто наш президент. А сега е наш вожд.\""}
{"url": "http://www.classa.bg/%D1%81%D0%B2%D1%8F%D1%82/item/380153-%D0%BD%D0%BE%D0%B2%D0%B8%D1%82%D0%B5-%D0%BC%D0%B5%D1%81%D0%B8%D0%B8-%E2%80%93-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B8-%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D1%80%D1%83%D1%81%D0%BD%D0%B0%D1%86%D0%B8-%D0%BE%D1%82-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8,-%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%B9%D1%82%D0%B5-%D1%81%D0%B5", "text": "Днес в света има трима мъже, чиито интелектуални пружини са пренавити до крайност, двама от тях са англосаксонци, които упражняват значително влияние върху хода на последните световни събития и медийното им отражение – британският министър на външните работи Борис Джонсън и току-що назначеният съветник по националната сигурност на президента Тръмп Джон Болтън. Третият мъж е южноафриканец, сега натурализиран американо-канадски инженер, казва се Илън Мъск. За него - в Епилога. Но ако перифразираме афоризма на Сър Уинстън Чърчил за Балканите, първите двама - Джонсън и Болтън – изглежда произвеждат повече фурор, отколкото могат да консумират.   Борис Джонсън, външен министър на Великобритания и Джон Болтън, съветник по националната сигурност на президента на САЩ. СНимки: Уикипедия      С ярко-русата си коса, летяща във всички посоки като мислите му, бившият журналист, бившият депутат в Британския парламент и бившият кмет на Лондон Борис Джонсън се носи стремглаво с дипломатическия си велосипед, а характеристиките му за Москва и Брекзит, за Европейския съюз и за светлото бъдеще на света напояват обилно медийните ниви от Калкута до Владивосток и от Кейптаун до Пхенян. Личното му очарование, гарнирано със солидна доза самоувереност и нарцисизъм го правят ярка звезда на политическия небосклон. В негово лице Велика Британия има нещо като нов Дизраели, но в епоха на ядрени оръжия и Ким Трети, на летящата към Марс “Тесла” и на удавената в кръв Сирия.   Една идея по-малко известен,  също толкова амбициозен и гръмогласен, но вероятно с много по-голяма политическа тежест през идните месеци, Джон Болтън  не може да скрие зад впечатляващите си мустаци още по-впечатляващите си идеи как светът бързо и ефикасно да бъде сложен в ред. Интересно до каква степен неговият бос Доналд Тръмп ще се вслушва в инструкциите на съветника си, заел стола на някогашния дипломатически гигант д-р Хенри Кисинджър.     54-годишният Александър Борис де Пфифел Джонсън е най-нестандартният, най-динамичният, най-невинно-шармантният и най-загадъчният топ-дипломат на днешния западен свят. Произлизащ от приятно-заможно семейство с английско-турско-германско-френска-еврейско-руска кръв (дядо му по бащина линия е турският журналист Али Кемал), Борис е роден в Ню Йорк, но попива световната култура в елитните английски образователни институции като Итън, Ашдаун Хаус Скуул и университета в Оксфорд. Емоционален, буден, буен, талантливо боравещ с думите, изкушен от властта и мощта на британската консервативна машина, Джонсън бързо става една от най-известните фигури в студентските редици по време на учението си в Оксфорд. Отличен познавач на латинския и на старогръцката литература, той е и изящен майстор на перото, когато си служи с английския език, макар и често да прибягва до архаични думи и изрази. Бързо се сприятелява с бъдещия политически елит на Великобритания (а и не само). Става редактор на студентския вестник както в колежа “Итън”, така и в “Оксфорд”, стига и до президент на “Оксфорд Юниън”. Брилянтен оратор, езикът му е остър, саркастичен, но понякога е по-бърз от мисълта му…   Всичко в живота му върви гладко. Веднага след като се дипломира, семейните връзки му осигуряват място като стажант репортер, а после и като щатен журналист, в “гръмовержеца” “Таймс”. Годината е 1987.  Звездата на младия Борис бързо изгрява на страниците на най-влиятелния вестник в цялата Британска история и империя. Семейните връзки, солидното образование и талантът са трите тухли в стената, която го закриля.     И изведнъж стената рухва. След няколко подозрителни случая на “съчинени факти”, колегите му улавят Борис да лъже редактори и читатели, измисляйки си удобни цитати и слагайки ги в устата на известни личности. Реномето на вестника е застрашено. Избухва редакционен скандал. Главният редактор на “Таймс” Чарлз Уинстън уволнява незабавно Борис Джонсън.   Но Борис е като валяк. Веднъж набрал инерция е трудно да бъде спрян. Обажда се на стария си приятел от годините в Оксфорд Макс Хейстингс, вече редактор на солидния “Дейли Телеграф”, също рупор на Консервативната партия. Макс назначава Борис за кореспондент на “Дейли Телеграф” в Брюксел (1989), да отразява делата на Европейския съюз и неговата Комисия, водена от французина Жак Делор. Воден от инстинкта си за британската “изключителност”, Борис се оформя като главния критик на Европейския Съюз (и особено на Жак Делор) не само във Велика Британия, но и в цяла Европа. Никой не громи така мощно, като словесна огнехвъргачка, Брюкселската крепост. Снарядите му са толкова тежки, че разделят на две противоположни групи самата Консервативна партия в Лондон. Борис Джонсън е основоположникът на евроскептицизма в Англия, а може би и в континента. Неговите кореспонденции и коментари полагат основите на бъдещата партия ЮКИП на Найджъл Фараж и водят до спорния днес референдум за Брекзит и тъжния политически край на Дейвид Камерън – “нашият” Дейвид, който видя как добре пазим южната граница на Европа от бежанците, погали ни по главиците и ни дари с няколко джипа.   Така славно вървяха делата на кореспондента  Джонсън в тихата белгийска столица с хубавата бира.  Докато колегите му в Брюксел не започват да забелязват, че той често си измисля факти и истории… Предупреждават го няколко пъти. Самият Жак Делор влиза в двубой с “русия перчем с огнения език”. Не лъжи, намекват му всички. Докато един ден всичко стига до ушите на главния редактор на “Телеграф” Макс Хейстингс. За втори път в славната си кариера Борис Джонсън е уволнен. Отзовават го в Лондон (1994) и тихомълком му дават работа на коментатор. После го пращат в сестринското издание на “Телеграф” - “Спектейтър”. Горе-долу така завършва журналистическата кариера на бъдещия външен министър, който свенливо намекна за славянско-балканските си гени, когато беше мил гост на нашата любезна телевизионна “Панорама” преди няколко седмици.   Днес много от неговите бивши колеги – основателно или не – го смятат за основоположника на съвременната “фалшива журналистика с фалшиви новини”. Дано не са прави.     Известният американски присмехулник Самюъл Лангхорн Клемънс, познат под името Марк Твен, казваше, че журналистиката е най-хубавата професия в света, стига да я напуснеш навреме. Това прави и Борис Джонсън. След “Спектейтър” влиза в политиката и чрез нея – в Британския парламент. После е два мандата кмет на Лондон и мнозина го помнят да отива на работа сутрин с летящия си велосипед, с разветия перчем и непослушната бяла риза изпод колана на панталона му. Чаровен и усмихнат, пълен с енергия и хумор, сравнително успешен кмет според скромното ми мнение….  Докато един хубав ден Тереза Мей не направи с него това, което  Тони Блеър направи с посланика си в ООН сър Джеръми Грийнсток след втората война в Ирак (2003): накара го да си “изяде думите”, т.е. да превърне думите си в дела, както казваше другарят Тодор Живков някога.  Познавачите на езика на Шекспир знаят, че “да си изядеш думите” означава да се разкаеш за това, което си казал. Тереза Мей беше против Брекзит преди референдума, Борис Джонсън беше главният му теоретик. Когато оглави правителството в Лондон, тя го направи външен министър, да докаже Борис на практика колко лесно и изгодно за Велика Британия е напускането на Евросъюза. Така навремето Джордж Буш Младши и Тони Блеър изпратиха от Ню Йорк посланиците си в ООН Джон Негропонте и Джеръми Грийнсток директно в Багдад да направят от Ирак след Саддам функционираща демокрация със стабилни демократични институции и стожер на мира в Близкия Изток. Понеже ги познавах добре, работейки тогава н Ню Йорк, мисля, че и двамата изживяха катарзис след престоя си в Ирак…  Ето така се развиха нещата и с някога блестящия репортер Борис Д.   И после дойде бурята с отравянето на един двоен руски шпионин и дъщеря му в Солсбъри. Борис Джонсън трябваше да убеди света, че “ръката на Москва” почти се вижда в тази история. Едни му повярваха, други се усъмниха. Особено тези, които знаеха за богатата му фантазия като журналист. Толкоз по този въпрос и за доверието в политиците.    ", "date": "2018.03.28", "title": "Новите месии – Борис Джонсън и Джон Болтън: Руснаци от всички страни, съединявайте се!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380148-%D0%BA%D0%BE%D0%B9-%D1%83%D1%85%D0%B0%D0%BF%D0%B0-%D0%B1%D0%B8%D0%BE%D0%BD%D1%81%D0%B5", "text": "Една пикантна история предизвика истинска истерия в социалните медии в САЩ. Всички се питат: \"Кой ухапа Бионсе?\" Става въпрос за следното: В една декемврийска вечер, някой, чието име остава неизвестно към този момент, дръзва да захапе певицата Бионсе.      И то по лицето, пише Лайфстайл бг. Ясно е, че става въпрос за актриса. В мрежата се появиха спекулации, че агресивната жена е Гуинет Полтроу, която, разбира се, заяви, че няма нищо общо с инцидента. Има много други предположения, сред които Дженифър Лорънс или Сара Фостър, но, естествено, всички отричат. Актрисата Тифани Хадиш разпространи историята в интервю за GQ.      Случката е от парти след концерт на Джей Зи в Ингълууд на 22 декември. На купона бил целият светски елит в лицето на Риана, Джеймс Франко, Френч Монтана, Куин Латифа, Пи Диди, Сара Фостър, Джен Майер и много други знаменитости. Въпросната дама се е държала безобразно на партито, направила забележка на Хадиш да спре да танцува, флиртувала откровено с домакина Джей Зи и, в крайна сметка, ухапала Бионсе по лицето. Певицата е била повече от възмутена.      Тя e потвърдила за срамната случка пред Хадиш, като е заявила, че жената била дрогирана. Бионсе обаче запазила спокойствие и сама помолила историята да не се раздухва, защото нападателката й, по принцип, не била такава, но явно в конкретната вечер е злоупотребила със забранени субстанции.      Случката обаче доби огромна популярност и от вчера милиони фенове в социалните медии се питат: \"Кой ухапа Бионсе?\"", "date": "2018.03.28", "title": "\"Кой ухапа Бионсе?\""}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380149-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-28-%D0%BC%D0%B0%D1%80%D1%82", "text": "Ще получите много приятни новини, ще се срещнете с разнообразни хора и най-важното, ще реализирате желанията си. Имайте предвид, че не трябва да казвате на всички за вашите цели в кариерата. Особено, ако сте ужасно суеверни. За да подобрите здравето си, не се нуждаете от хапчета, а от голяма доза оптимизъм. ТЕЛЕЦ ( 21 април - 21 май )  Очаква ви добър ден, в който ще имате достатъчно сили за работа и време за общуване с приятели. Не забравяйте и за домакинската си работа, дори ако непрекъснато ви търсят за бизнес дела. В личната сфера назрява не просто конфликт, а сериозен разговор с любимия. Между другото, той ще сложи всичко на мястото си. БЛИЗНАЦИ ( 22 май - 21 Юни ) Предстои ви, самостоятелно да решите, да бъде или да не бъде. Дума става за нова позиция, която ще отвори пред вас много перспективи. На предизвикателството на користни личности не отговаряйте, иначе изведнъж ще загубите всичко. Във финансовата сфера може да направите непоправима грешка, ако не изчислите текущите си разходи.   РАК ( 22 юни - 23 юли ) Днес прехвърлете всички важни срещи, за втората половина на деня, за да не се разкъсвате между домашните дела и работата. Необходимо е да обърнете внимание на онези, които открито ви пречат, да постигнете успех в кариерата. Ако разумно подходите към такива въпроси, вечерта ще почивате на лаврите си. Успокойте само апетита си. ЛЪВ ( 24 юли - 23 август ) Трябва ентусиазирано да се заемете с нови дела, за да докажете своите таланти и компетентност. Един добър ден за получаване на пари, сключване на сделки и участие в различни събития. Във финансовата сфера, може да има затруднения при получаване на пари чрез превод. Вечерта се въздържайте от спонтанни покупки. ДЕВА ( 24-ти август - 23 септември ) Не се препоръчва да сте прекалено разточителни с парите и лекомислени в любовните дела. Ако искате да станете по-успешни и щастливи, е време да промените приоритетите си. Въпросите от семеен характер, ще решите бързо и без крайности. Но в кариерата не се стремете към победа на всяка цена, в противен случай ще загубите. ВЕЗНИ( 24 септември - 23 октомври) Може да получите неочаквана оферт за работа, което ще ви предаде оптимизъм. Този, който ви пречи, несъзнателно ще ви помогнете. Лесно ще намерите общ език с всички, но любимият, няма да иска да споделя вашето мнение. По-късно, ще разберете причините за разногласието. Днес не е препоръчително да завързвате нови познанства, в противен случай, ще пропилеете целият ден. Няма да може да контролирате емоциите и поведението си, което ще доведе до сериозни конфликти. Обмислете добре финансовите въпроси, за да не пропуснете момента, за получаване на бонус. Вечерта може да се наложи да се занимавате с ремонти и домашни проблеми.   СТРЕЛЕЦ ( 23 Ноември - 21 Декември ) Днес толкова умно, ще се разпореждате с парите, че няма да изпуснете и един лев. При това в ръцете ви, ще се окажат пари от приятели и колеги. Може да ви възложат организацията на масово събитие, но дали да се съгласите, решавайте сами. Вечерта говорете с хора, които могат да слушат, за да се разтоварите емоционално и получите морална подкрепа. КОЗИРОГ (22 Декември - 20 януари ) Очаква ви енергиен подем и много работа. Може да учите, да овладявате нова професия или да предприемете бизнес пътуване. В личната сфера, също не намалявайте темпото, особено ако вашият роман е започнал наскоро. Вечерта се очакват малки приходи. Оставяйте настрана пари, за ремонти и домашни нужди.  ВОДОЛЕЙ ( 21 януари -  19  февруари ) Трябва да се съсредоточите върху малките неща и върху това, което в бъдеще, ще ви носи полза. Детайлите може да са незначителни, но обещаващи. Не бягайте от любовта, дори ако ви се струва, че избраникът ви не е съвършен. Може да действате първосигнално, но тук този метод е неподходящ. Възможно е решение, на отдавна тревожещ ви проблем.   РИБИ ( 20 февруари - 20 март ) Препоръчително е да положите усилия, за да решите финансовите си проблеми. В противен случай и крачка няма да направите напред в основната си дейност. Не гледайте в далечното бъдеще, ако ви предложат нова работа. Тук схемата за вас е проста - ако предложението е интересно, тогава трябва да се съгласите без съмнение.", "date": "2018.03.28", "title": "Дневен хороскоп 28 март"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380145-%D1%82%D0%B0%D0%BA%D0%B8%D0%B2%D0%B0-%D0%B1%D0%BE%D0%BC%D0%B1%D0%B8-%D0%BD%D1%8F%D0%BC%D0%B0-%D0%BD%D0%B8%D1%82%D0%BE-%D0%BF%D1%83%D1%82%D0%B8%D0%BD,-%D0%BD%D0%B8%D1%82%D0%BE-%D1%82%D1%80%D1%8A%D0%BC%D0%BF-18", "text": "Тя се казва Азсае, а името й съдържа твърде много гласни. Това обаче не пречи на милиони мъже по света да си мечтаят да се срещнат с нея, въпреки че след второто силно питие те няма да могат да ѝ шепнат името й в ушето.      Рисковете на първите срещи.      И все пак младата дама има уникално излъчване и още по-уникално тяло.     Познавачи и разбирачи са категорични, че нито Владимир Путин, нито неговия колега Доналд Тръмп, а дори и Ким Чен Ун притежават мощни бомби като нейните.          ", "date": "2018.03.28", "title": "Такива бомби няма нито Путин, нито Тръмп (18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380146-%D0%BE%D0%B1%D0%B2%D0%B8%D0%BD%D0%B8%D1%85%D0%B0%D0%BA%D0%BE%D0%B1%D0%B8%D0%BB%D0%BA%D0%B8%D0%BD%D0%B0-%D0%B2-%D1%81%D0%BA%D0%BB%D0%BE%D0%BD%D1%8F%D0%B2%D0%B0%D0%BD%D0%B5-%D0%BA%D1%8A%D0%BC-%D0%BF%D1%80%D0%BE%D1%81%D1%82%D0%B8%D1%82%D1%83%D1%86%D0%B8%D1%8F", "text": "Хората в социалните мрежи скочиха срещу поредния безумен семинар, зад който стои сексоложката Наталия Кобилкина. Те са възмутени от идеята, че учи жените как да си хванат богат мъж. „Склоняването към проституция не беше ли незаконно или аз съм остарял просто...\", гласи един от коментарите в Интернет. Това е един от моментите, в които не знаем да се смеем ли или да плачем. Рускинята Наталия Кобилкина публикува в официалната си страница във фейсбук клип, в който представя младо момиче на име Василена.      „Как да имам богат мъж? Има ли формула за това нещо? Попитахме една жена, която умее да намира богати мъже навсякъде по света\", подхвана темата известната сексоложка. А нейната приятелка подхвана заучени фразички, на които биха се хванали само най-големите будали: „Изключително много вярвам, че ние и само ние сме отговорни за нашето щастие. Отговорни сме за това дали живеем богат и луксозен начин на живот или се вайкаме, че нямаме пари и живеем в мизерия. Аз лично вярвам, че има успешна формула, която е изпробвана от моите клиенти.      Как да имаме богат мъж в дългосрочен план? Как да бъдем щастливи с този богат мъж и как той да бъде богат с нас? Направила съм едно проучване, разпитала съм над 25 милионери какво искат от жената до тях. Всички от тях ми дадоха едни и същи отговори, за които ще говорим на моя семинар. Ако искате да бъдете щастлива и богата жена, заповядайте.\"      Естествено, всичко се прави за пари, тъй като тези семинари струват доста скъпо. За голяма изненада обаче семинарите и лекциите на Кобилкина са винаги пълни, а сред клиентите й са дори популярни имена. „Кобилкина е част от тайна програма на КГБ (ФСБ), целяща да превърне всички български жени в к*рви и проститутки\", възмущава се друг потребител на социалните мрежи. И още: „Не мога да проумея какъв капацитет трябва да си, за да промотираш такъв вид семинар... явно обаче за доста „жени\" това е цел и посока\". Какво да правят мъжете, които не са милионери, е въпросът, който развълнува българската нация и скочи срещу материалистката Кобилкина.      Няма спор, че Наталия е развила доста доходоносен бизнес на родна земя. Усетила манталитета на българската жена, Кобилкина така е замотала главите им, че всеки месец организира нови семинари, а теми - бол! В нейния сайт попаднахме на „Училище за жрици\", което гласи, че „всяка жена е родена като жена, но не от всяка жена става Жрица\". В първия момент човек може да се стъписа от безумните имена на семинарите й, граничещи с порнография. Ето какво обяснение по темата дава Наталия:    Жрицата реализира своите желания с лекота, с нежно щракане на пръсти, защото тя умее да трансформира сексуалната енергия в сексуалността. Жрицата може да привлече и да задържи всеки мъж, който пожелае. Жрицата умее да остане завинаги в спомените на мъжа, дори ако той е бил с нея само веднъж. Жрицата е най-желаната жена независимо от визията, възрастта и социалния статус. Жрицата има тайна власт над силните мъжете и ги върти до себе си чрез своята сексуална енергия. Жрицата владее алхимическата енергия на богинята Афродита и точно тя помага да се промени животът на всички, които се докосват до нея. Доста заобиколен начин да обясниш що е то проституция и как лесно и бързо да изкараме пари, хващайки чичко-паричко. Освен това тя организира и т.нар. флирт парти в края на месеца в известен столичен клуб, в който обикновено ходят на лов видни бизнесмени и пластмасови златотърсачки.    Срещу вход от 20 лв. ще можеш да се впуснеш в невероятните своднически техники на Кобилкина. „Ще правим игри, ще танцуваме, шеги, ще съблазняваме и ще бъдем съблазнени. Ще влияем на другия пол, ще завържем нови запознанства и ще тръгнеш зареден и щастлив\", гласи анонсът към събитието. Не можем да отречем, че има и точни попадения, чрез които може да повлияе на хората в положителна насока. Неотдавна направи един наръчник за овладяване на енергиите и как за 33 дни да сбъднем мечтата си. Подобни семинари за личностно усъвършенстване се правят по цял свят и понякога е необходимо да го чуем от друг човек, дори да си платим, за да се мотивираме и изпълним целите си.    Нека се организират повече мотивиращи семинари за духовността, за личното израстване, за удовлетворението от работата ни и не толкова в лесното намиране на богат мъж и как жената да се научи да го обича. Любовта, доколкото знам, се усеща, не се учим на нея?! Но какво очакваме от жена, която твърди, че „моралът е за нещастни хора\"! Кобилкина дава съвети за добро фелацио Според Кобилкина жена, която може да прави хубава свирка, е царица.    В основата на това да направиш хубаво фелацио е да обичаш да го правиш, а не да е по задължение. Най-добрият начин да се ориентираш как да правиш орална любов на партньора ти е да го попиташ как точно му харесва. \"Имахме курс, на който питахме мъже каква за тях е идеалната свирка и всеки отговори напълно различно. Накарайте го да бъде ваш учител и стъпка по стъпка да ви казва как иска да правите нещата. Разбира се, има си и общи правила, които важат винаги.    Най-важното от тях е да имате обилно слюноотделяне. Ако сте пили алкохол, по-добре да не правите секс, още по-малко фелацио, или резервният вариант е да си осигурите обилно количество течности, но не е много секси да спираш и да пиеш вода.    За да правите хубава свирка, езикът ви също трябва да е добре трениран. Може да тренирате езика си пред огледало и да пробвате различни техники - да движите езика си бързо като крила на пеперуда, пробвайте кръгообразни движения, разтворен език, затворен език. Другото много важно нещо е да поддържате постоянен ритъм на движение. Дори да ти се умори ръката, не трябва да променяш ритъма. Умната жена, която прави хубава свирка, никога не спира процеса и поддържа еднакво темпо. След като мъжът свърши, ти го прегръщаш и целуваш\", разкрива тайната на идеалното фелацио Наталия.  ", "date": "2018.03.28", "title": "ОбвинихаКобилкина в склоняване към проституция"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/380147-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%81%D0%B5-%D1%85%D0%B2%D0%B0%D0%BD%D0%B0-%D1%81-%D0%B1%D0%B5%D0%B4%D0%BD%D1%8F%D0%BA", "text": "Изглежда, че Анджелина Джоли има ново увлечение. 42-годишната актриса и носителка на „Оскар\" се среща с брокер, пише \"Дейли мейл\", позовавайки се на изданието Entertainment Tonight. Вече е ясно, че нейният бивш – Брад Пит, с когото все още не са финализирали развода си, вече се излиза по-срещи. Дори излезе пикантна снимка в таблоид, че актьорът се е върнал при бившата си – Дженифър Анистън.      Двамата бяха щракнати от напорист папарак. „Да, Джоли наистина се вижда с някого\", твърди източник на изданието. Агентът на недвижими имоти е описан като „красив\" и „по-възрастен\" на вид. Той не е известен или много високопоставен, твърди още източникът. Това изключва милионерите и всички богаташи, които са в този бизнес. Най-вероятно той живее и работи в Лос Анджелис, където Джоли се грижи за шестте си деца. Джоли нанесе поредния удар на бившия си!      Хвана си младо гадже, което подозрително много прилича на Брад Пит Изданието отбелязва, че връзката им все още не е сериозна, но двамата се радват на времето, което прекарват заедно. Приятелите на актрисата отбелязват, че си личи положителната промяна в настроението на Анджелина, която изглеждала много зле след раздялата й с Брад. Според източници на изданието Пит също е продължил напред и вероятността да се събере обратно с Джоли е нищожна.      „Нещата между Брад и Анджи наистина приключиха зле, едва ли биха били в една стая заедно, ако не са техните 6 деца.\" Гръмна новина: Джоли се жени за четвърти път за милионер Според изданието обаче Пит не се е върнал при Анистън, а се вижда с жена, която не е известна в публичното пространство. „Той нанесе доста промени в живота си след раздялата.      През първите месеци от развода им, той прекарваше много време у дома и нещата вървяха на зле. Сега обаче той започва да излиза повече и да се опитва да се забавлява, хапвайки навън с близки приятели\", споделят източниците.      Близките му коментират, че най-вероятно Брад все още не е готов за сериозни отношения с някого: „Дори и да се вижда с някоя, то той го прави вкъщи. Не е готов още да я представи в публичното пространство. Явно тази година и половина от раздялата им е прекалено малко в очите му\"", "date": "2018.03.28", "title": "Анджелина Джоли се хвана с бедняк"}
