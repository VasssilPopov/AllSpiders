{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/404543-%D1%81%D0%B2%D0%B8%D0%BD%D1%8F", "text": "Путин е крайно въздържан човек – в сравнение с Тръмп изглежда като буца лед от Сибир, и то от място, където никога не е имало човеци.  А и в сравнение с останалите Персони: танте/леля Меркел, чиито безбройни жакетчета неизменно предизвикват веселие, доста фриволния Макрон, за Джонсън да не говорим. И сега г-н Лед изтърва една неприлична дума – по адрес на полски дипломат от миналото. Нарече го „свиня“.   И това изобщо не е случайно – случайности никога няма в руските работи. Между другото. Наскоро се загледах в руския Клуб „Комедия“.   В продукцията му често присъства и Путин, представят го почти на ръба на позволеното или по-добре да кажа - по острието на ножа.   Актьорът, който играе Путин, сигурно няма особено спокоен сън – но пък много достоверно импровизира един негов тик, едно характерно присвиване на устните, през които трудно се прокрадва нещо неразумно или емоционално.   И, ето сега, оттам се е измъкнала думата „свиня“.   Това е истинско събитие, а и самата дума може да бъде обявена като Дума на Годината. Още една скоба. Нашият Самодържец/ББ изчезна напълно от телевизионните скечове. Това недвусмислено означава, че всичко вече е наред.   Може да означава и друго – че повечето от нашите телевизионни продуценти са обикновени страхливци и лишиха ББ от едно необходимо лекарство, от сатиричния сироп, който е полезен за всеки политик. Навремето Краси Радков го „играеше“ по-смело, за разлика от Любо Нейков, на който сякаш все не му достигаше любовта на ББ и по-скоро го галеше с перце – но не от тия, които продават в секс-шоповете.   Тия дни двамата комици сякаш са заменени от бившия регионален министър, сега зам. министър, Нанков – край празния язовир „Студена“ той с такова обожание гледаше ББ, че трудно можеш да повярваш, че не е артист, нормален човек не може да излъчва чак такова възторжено преклонение.   Сякаш за него е измислен лафа „мига на парцали“. А може би го гъделичка някаква вина. Да се върнем към думата на годината. Свиня.   Историята с полския дипломат Юзеф Липски, който е посланик в Хитлеристка Германия през 30-те години на миналия век, ни отвежда към Голямата Подмяна, която беше отново реанимирана напоследък: Втората световна война е предизвикана от Хитлер и Сталин, тя не е спечелена от руснаците и пр.   Банални глупости, но не престават да ги съживяват.   Мизерни спекулации, които поникват на невероятни места, да не споменавам, какви ги редеше наскоро дори шефът на НАТО Солтенберг.   Тия хора злоупотребяват с Историята за елементарните си пропагандни нужди. Веднъж попаднах на „разследване“ по канала „История“, според което Войната е спечелена след битката при абатството Монте Касино, Италия – а не след чудовищните сблъсъци при Сталинград и Курск, ей такива пикливи измишльотини. Тия хора дори не са чували за Конквист, но ние го четяхме тайно още в „ония“ години. Дивият сталинизъм ни е отвратителен - не защото ще ни го каже едва сега някой като Солтенберг, а защото това отвращение поникваше в нас от великата руска литература – и оставаше завинаги там. Друго е по-важно: истините на Историята трябва да са ни най-скъпи – това за сведение и на тукашните късни „антикомунистически“ сополи. Между другото, понеже стана дума за Сталин – язовир „Студена“, примерно, не можеш да го напълниш с песни и частушки. Скъсай ухото на идиотите. Докато някои подритват Историята за днешните си нужди, започват да изглеждат все по-неясни и иначе безспорни факти.   Защо Съюзниците, които поне в Европа имаха поддържаща роля, предоставиха именно на Русия правото – и честта – да превземе Берлин и съветски войни да забият Знамето на Победата над Райхстага – те, а не някой юнак от Кентъки, който половин век по-късно да бъде изигран от Брад Пит в поредния трафаретен американски боевик? Защо? Достатъчна компенсация ли щеше да бъде това за 20-те милиона руски/съветски жертви. На всеки убит американски войник се падат 80/осемдесет съветски. Защо Чърчил, който смяташе българите за хора второ качество - нека го кажем направо и да не го забравяме, и Рузвелт предоставиха Източна Европа на Чичо Джо/Сталин? И защо след десетина години повториха коварния си номер с клетата Унгария? Добре, Дунав беше пълен с труповете на унгарските бунтовници – но кой ги наговаряше месеци наред по „свободните“ радиостанции, че щом обявят въстанието, американски войски веднага ще влязат в Унгария? Изоставиха Източна Европа, за десетилетия я сервираха на „Империята на Злото“ – не че имаха друг избор, Истинските Победители също трябваше да получат част от плячката.   И какво очакваха – сталинизмът кротко да прерасне в демокрация, крокодилът да зачурулика като славейче. Направиха и един изгоден бартер: Съветите да станат пазвантите на Източна Европа, безмилостни, както се очакваше – а ония си присвоиха любимата им доктрина за „Износ на революции“.   И здраво се постараха – от Корея и Виетнам до Афганистан и Ирак.   Без никаква полза – като изключим възможността Холивуд да направи някои свестни филми. В „ония“ години иронизирахме съветското клише, че САЩ са „световният полицай“ – сякаш руснаците завиждаха на американците за тази им роля, докато те самите бяха пазачите на полузаспалия източноевропейски блок.   Но клишето се оказа истина – и Америка и досега не може да изпълзи от тресавището на безсмислени войни, отгоре на всичко, на 11 септември 2001 беше унизена/ранена в самото си сърце, а днес живее в трудно прикриван страх.   Хиляди са жертвите на посттравматични стресове – от Виетнам до войната в Кувейт.   За „Арабската пролет“ да не говорим – невежи до налудност хора съчиняваха подобни безумни конструкции, без оглед на последиците.     Не се уморяват да иронизират екзалтанта Тръмп, но той, поне засега, прибра страната си в един премерен изолационизъм. И може би Времето ще се окаже по-снизходително към него.   Така се случи, впрочем, с Рейгън – един нищо и никакъв актьор, но той вече е запомнен като разрушителя на „Империята на Злото“ – макар че тя просто бе продадена от авантюриста Горбачов. Всичко това трябва да бъде прикрито по някакъв начин.   Затова, хайде да префасонираме Голямата Война.   Само си представете, какви лъжи ще се сипят след години за днешните времена. Но г-н Лед използва думата „свиня“ – и всичко отиде по дяволите.  Трябва да си пълен наивник или, в краен случай, български политик, за да не знаеш, че Руската Мечка никога не забравя. И никога не прощава. Поляците не поканиха Путин във Варшава за   80-годишнината от началото на Голямата Война, защото Русия не ги освободила, а заробила – обаче германският президент беше най-почитаният гост.   И ето го наказанието: руснаците извадиха документ, който разкрива един от най-скверните епизоди от предвоенна Европа.   През 1938 година Хитлер обсъжда с полския външен министър и полския посланик в Берлин Липски идеята си да засели евреите в Африка.   И тогава Липски изцвилва: „Ако вие направите това, ние ще ви издигнем великолепен паметник във Варшава!“ Впрочем, някои изследователи оповестиха, че поляците са ликвидирали сами повече евреи в Полша – повече от германците.   Припомнено беше и варварското изпепеляване на еврейски селища, заедно с жителите им – най-известен е погромът в Йедвабне, но се споменават поне още 23 населени места /по информация на Дойче веле/. И настъпи весела суматоха.  Полският премиер направи специално изявление – постна пропаганда, нищо повече, колкото да предизвика руснаците да извадят нови срамни документи за полско-германската колаборация.  Евреите се изпокараха и пр. Руснаците всеки момент могат да свалят гащите на всеки – да не говорим за банковите сметки, понеже открай време швейцарските банкери са руски агенти.   Разобличаването на Липски е мощен токат/юмрук в лицето на полските тарикати. Това е една от бомбите на 2019 година, това е и възмездието, макар и дребно, за смъртта на милиони руски войни, чиито паметници днес сополите омърсяват. За всички, които ще пишат учебници по история, този епизод е съвършено поучителен. Да не бързат да дращят измислици с потните си пръстчета, да не омърсяват Историята заради гладните си душички.  Тя не може безкрайно да се оварварява с измислици. Все си представям едно руско момче, привикано от някое затънтено селце и преминало през чудовищните изпитания на Войната – как умира някъде в Полша, и все не може да разбере, какво, по дяволите, прави там, защо трябва да умре заради кефа на един маниак – на когото поляк иска да вдигнат паметник.    Представяте ли си потресението на това войниче в предсмъртните му мигове…   А след години някакви мизерници ще го набедят за агресор.", "date": "2020.01.04", "title": "Свиня"}
{"url": "http://www.classa.bg/%D1%81%D0%B2%D1%8F%D1%82/item/404534-%D0%B1%D0%BB%D0%B8%D0%B7%D0%BA%D0%BE%D0%B8%D0%B7%D1%82%D0%BE%D1%87%D0%BD%D0%B8-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D1%81%D0%B8-%D0%B4%D0%BE-%D0%B8%D1%80%D0%B0%D0%BA-%D0%B7%D0%B0%D1%80%D0%B0%D0%B4%D0%B8-%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE", "text": "Две близкоизточни авиолинии заявиха, че прекратяват полетите си към и от Багдад, след като убийството на влиятелен ирански генерал при въздушен удар на САЩ на иракска територия доведе до засилване на геополитическото напрежение, предаде Асошиейтед прес. Националната йорданска авиокомпания \"Роял Джорданиън\" заяви днес, че спира всички полети между Аман и Багдад \"предвид обстановката в областта на сигурността в иракската столица и на международното летище в Багдад, мишена на удара, при който беше убит ген. Касем Солеймани\".\"Роял Джорданиън\" има 18 полета между Багдад и Аман всяка седмица. Авиолинията добави, че редовните полети до Наджаф, Басра, Ербил и Сулеймания ще се провеждат по график. Бахрейнската национална авиокомпания \"Гълф еър\" спира временно полетите до и от градовете Багдад и Наджаф.", "date": "2020.01.04", "title": "Близкоизточни авиокомпании отмениха полетите си до Ирак заради ескалацията на напрежението"}
{"url": "http://www.classa.bg/%D1%81%D0%B2%D1%8F%D1%82/item/404535-%D1%85%D0%B8%D0%BB%D1%8F%D0%B4%D0%B8-%D1%81%D0%BA%D0%B0%D0%BD%D0%B4%D0%B8%D1%80%D0%B0%D1%85%D0%B0-%D1%81%D0%BC%D1%8A%D1%80%D1%82-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0-%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D0%BB%D0%B5%D0%B9%D0%BC%D0%B0%D0%BD%D0%B8", "text": "С възгласи \"Смърт за Америка\" хиляди иракчани се присъединиха към погребалната процесия на поклоненията на иранския командир Касем Солеймани и високопоставеният военен ръководител Абу Махди ал-Муханди, които бяха убити при американски военни удари с дрон. Погребалният кортеж тръгна около Кадимия, шиитски поклоннически квартал на Багдад, преди да се насочи към правителството на Зелената зона и дипломатическото звено, където трябва да се проведат погребенията.", "date": "2020.01.04", "title": "Хиляди скандираха \"Смърт за Америка\" на погребението на Солеймани"}
{"url": "http://www.classa.bg/%D1%81%D0%B2%D1%8F%D1%82/item/404536-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%BF%D1%80%D0%B8%D0%B5%D1%85%D0%BC%D0%B5-%D0%B4%D0%B5%D0%B9%D1%81%D1%82%D0%B2%D0%B8%D1%8F,-%D0%B7%D0%B0-%D0%B4%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BC-%D0%B2%D0%BE%D0%B9%D0%BD%D0%B0,-%D0%B0-%D0%BD%D0%B5-%D0%B7%D0%B0-%D0%B4%D0%B0-%D0%B7%D0%B0%D0%BF%D0%BE%D1%87%D0%B2%D0%B0%D0%BC%D0%B5-%D1%82%D0%B0%D0%BA%D0%B0%D0%B2%D0%B0", "text": "Президентът на САЩ Доналд Тръмп заяви, че е наредил Касем Солеймани да бъде ликвидиран, за да предотврати война, а не за да започва такава. Той допълни, че иранският военен командир е планирал непосредствено предстоящи нападения срещу американци, съобщават Ройтерс и БТА. „Солеймани планираше непосредствено предстоящи зловещи нападения срещу американски дипломати и военни, но ние го хванахме на местопрестъплението и го ликвидирахме\", каза Тръмп пред репортери в имението си Мар а Лаго в щата Флорида. „Снощи предприехме действия, за да предотвратим война, а не за да започваме такава\", заяви президентът на САЩ. Тръмп посочи, че САЩ не се стремят към смяна на режима в Иран.", "date": "2020.01.04", "title": "Тръмп: Предприехме действия, за да предотвратим война, а не за да започваме такава"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404537-4-%D1%8F%D0%BD%D1%83%D0%B0%D1%80%D0%B8-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BE%D1%82-%D0%B4%D0%B0%D0%BD%D1%81", "text": "На 4 януари служителите на ДАНС честват своя професионален празник, предаде БГНЕС. На 23 декември 2009 г. правителството реши Държавната агенция \"Национална сигурност\" да има териториални дирекции във всички областни градове, като районите им на действие ще обхващат териториите на съответните области.Изключение правеше софийската дирекция, която работи в София-град, и в Софийска област. Новата структура оптимизира организацията, ръководството и контрола върху дейността на териториалните дирекции на ДАНС. На 4 януари 1907 г. е обнародван Законът за столичната полиция, който за пръв път регламентира контраразузнавателната дейност в България.", "date": "2020.01.04", "title": "4 януари - професионален празник на служителите от ДАНС"}
{"url": "http://www.classa.bg/%D1%81%D0%B2%D1%8F%D1%82/item/404538-%D0%B7%D0%B0%D1%89%D0%BE-%D0%B5-%D0%B2%D1%81%D0%B5-%D0%BF%D0%BE-%D1%82%D1%80%D1%83%D0%B4%D0%BD%D0%BE-%D0%B4%D0%B0-%D1%81%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%B5%D0%BD-%D0%BF%D1%80%D0%BE%D0%B4%D1%83%D0%BA%D1%82,-%D0%BA%D0%BE%D0%B9%D1%82%D0%BE-%D0%B5-%D1%85%D0%B8%D1%82", "text": "Consumer Electronics Show (CES), което ще се проведе следващата седмица в Лас Вегас, е годишно събитие, събиращо всякакви технологии и устройства. Освен това дава поглед към нови категории технологии, които така и не успяват да пробият, пише Ричард Уотърс за Financial Times. Преди повече от десет години един от хитовете на шоуто беше “часовник телефон” на LG, в комплект с музикален плеър и вградена камера за видео конферентни разговори. Събирането на тези функции в едно се оказа по-трудно отколкото изглеждаше. Беше нужен геният на Apple за създаването на първият сбор от тези технологии под формата на часовник. В зората на новото десетилетие  ентусиазма за джаджите отново ще излезе на преден план. Но факторите, движещи света на потребителската електроника, се промениха. Вместо технологии и устройства, основните сили, стоящи зад днешните продукти, които задължително трябва да притежавате, са услуги и екосистеми. Често влиятелни компании от технологичния и медийния свят, стоят зад кулисите и дърпат конците. Един от признаците на промяната е начинът, по който хитовите продукти (нещата, които посетителите на CES в най-голяма степен се надяват да открият), стават все по-малко и се появяват през по-голям диапазон от време. В новия свят на свързаните устройства , отделните джаджи, способни да направят истински удар, са особено редки. Когато нещо ново стане хит, като носимите камери GoPro например, то трудно успява да запази лидерската си позиция без двигателя на привлекателна услуга, която поддържа интереса на потребителите и ги кара да купуват повече.  Това обяснява и вълната от разочарование от някои стартъпи през 2019 г. Една от най-технически издържаните компании в областта на роботите Anki се провали, въпреки че нейните роботи играчки бяха приети добре. Fitbit, която така и не успяваше да превърне своите фитнес тракери в по-полезни здравни устройства, беше купена от Google. А феновете на добавената реалност прекараха поредна година в напразно чакане на Magic Leap, която набра над 2,5 млрд. долара, за да пусне нова екосистема от устройства и съдържание. Не е изненада, че  стартъп инвеститорите охладняха към сектора. Винаги е било трудно да създадеш компания в свят на ниски маржове, движен от хитов хардуер, но успехът в света на свързаните устройства е дори по-труден. Производителят на оборудване за упражнения Peloton постигна много с успешното си първично публично предлагане миналия юни, благодарение на вградените си услуги и приходите от абонаменти. Но все още е твърде рано да кажем дали може да постигне дългосрочен успех. А тази година на CES ще е пъсно с копия, както и с хора, които ще се опитат да приложат модела на Peloton в други области на личните технологии. Сега услугите са силата, движеща въпросните технологии. Видео стриймингът например е една от големите истории на 2019 г., докато медийните и развлекателните компании се редят на опашка, за да пуснат премиум услугите си. Гласовите асистенти, водени от Alexa на Amazon и Google Assistant, се превърнаха в движеща сила зад много устройства, което затруднява производителите на хардуер да отличат своите продукти от другите. Тазгодишното шоу вероятно ще подскаже за следващите облачни услуги, които ще променят потребителските технологии. Тук влизат геймингът в облака, където наскоро навлезе Google. Всички тези услуги движат търсенето на повече дигитални устройства, но приходите от абонаменти и други нови бизнес модели, които поддържат, вероятно ще донесат по-голяма възвръщаемост на компаниите за услуги, отколкото на производителите на хардуер. Втората сила зад кулисите е  влиянието на потребителските технологични екосистеми . Интеграцията на бранд и технологии е фактор, който ги обединяват, заедно с нарастващата зависимост от личните данни. В областта на умните устройства, тези фактори правят Amazon и Google невероятни конкуренти. Нищо не може да спре надпреварата за създаването на следващите хитови продукти. “Умни” и “свързани” са ключовите думи, които определят случващото се в потребителската електроника през последните няколко години. Една технологична революция вече е в ход, тъй като 5G свързаността и изкуственият интелект могат да работят на ниво индивидуално устройство. Следващата седмица ще видим обичайните опити за творчество, пакетирано в следващите “задължителни за потребителите” устройства. Но с течение на времето, повечето ще се присъединят към часовника на LG в боклука от джаджи.    ", "date": "2020.01.04", "title": "Защо е все по-трудно да се направи технологичен продукт, който е хит?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404539-%D1%82%D0%B5%D0%B7%D0%B8-5-%D0%B7%D0%BE%D0%B4%D0%B8%D0%B8-%D0%B4%D0%B0-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BA%D1%80%D0%B0%D1%85", "text": "Някои хора цял живот се къпят в пари, докато други трудно свързват двата края! Над първите банкнотите валят като дъжд, а вторите не спират да се стараят да спестяват и в крайна сметка пак са без пукнат лев в джоба.      И всичко това зависи до голяма степен от звездата, под която сме се родили.  Астролозите казват, че през 2020 година ще има няколко големи астрономически събития, които ще повлияят на финансовото състояние на няколко зодиакални знака. Що се отнася до останалите - новата година няма да им донесе никакви материални облаги. Нещо повече - финансовото им благополучие ще бъде изключително застрашено! Те ще трябва внимателно да планират бюджета си. И винаги трябва да вземат предвид обстоятелствата, които могат да възникнат неочаквано и да влошат финансовото им състояние още повече.  Ето кои пет знака, според астролозите, ще имат огромни финансови проблеми през новата година: Водолей Заради капризите на творческата си натура и липсата на ясно планиране, Водолеят ще пропусне печеливш проект, който може да му донесе материални блага за цялата година. Звездите съветват да бъдете по-внимателни и предпазливи с колегите. Не бива да водите празни разговори на работното място. За да успеете и да не останете без пари, трябва да помните правилото: По-малко думи - повече работа. В противен случай водният елемент ще отмие парите. Дева  Представителите на елемента Земя се смятат за най-пестеливия зодиакален знак. Въпреки това, умението им да пестят пари ще им изиграе лоша шега през новата година.   Манията им за спестовност ще се превърнат в алчност. От страх да не загубят средства, Девите няма да посмеят да инвестират и да започнат нов бизнес, въпреки че звездите им предричат голям успех. Не е изключено загубата на финанси да възникне заради съдебни спорове. Внимавайте много, защото, започвайки съдебно дело, може да се окаже, че истината не е на ваша страна! Близнаци Представителите на въздушния знак знаят как да печелят пари и обичат да ги харчат. Щедростта на Близнаците не познава граници, те хвърлят пари наляво и надясно. Безсмислените разходи и финансовите приключения обаче бързо изпразват портфейла им. Само внимателното планиране ще ви помогне да се спасите от финансов крах. С отчитането на разходите ще успеете да идентифицирате черните дупки в бюджета си и да предотвратите ненужните разходи. Стрелец  Представителите на този огнен зодиакален знак харчат с огромен ентусиазъм. Пазаруването за тях е забавление и начин да демонстрират материалното си превъзходство. В един миг могат да похарчат голяма сума пари в ресторант, а след това да започнат да броят стотинките. За да хвърли прах в очите на другите, Стрелецът е способен на внезапна и необмислена покупка. Да си купиш скъп автомобил на кредит, а после цели пет години да се отказваш от всичко от първа необходимост, е нещо характерно за Стрелците. Само ако се научите да живеете според средствата, с които разполагате, ще се спасите от финансов крах през тази година!    Рак  Финансовата Фортуна благоприятства представителите на този водени знак. Раците редовно получават парични подаръци от Съдбата. Повишение в службата, неочаквано наследство и печалба от лотарията - подобни щастливи събития могат значително да подобрят финансовото им състояние, стига да се научат на пестеливост и да кажат „Не“ на мързела.", "date": "2020.01.04", "title": "Тези 5 зодии да се готвят за финансов крах"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404540-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%B7%D0%BB%D0%B0%D1%82%D0%BA%D0%B0", "text": "Златка Райкова посрещна Новата година с чисто ново лице. Моделката най-вероятно се е ремонтирала преди празниците, защото напоследък изглежда доста по-различно от преди.  В светските среди се шушука, че е минала през кабинета на някой пластичен хирург.  Декември и януари са най-празничните месеци в семейството на бившата Мис Плеймейт и нейния любим – Благой Георгиев-Джизъса. Освен Бъдни вечер, Коледа, Нова година и именните дни по това време, те празнуват и рождени дни.     Бившият футболист е роден на 21 декември, а половинката му – на 12 януари. Вероятно за да ознаменува по подобаващ начин тези знаменателни събития, Златка е решила да се разкраси. Още на рождения ден на Благо направи впечатление странната промяна в нейното лице. То изглеждаше необичайно удължено и изострено, а устните – много по-плътни от обикновено. „Малко е прекалила с хиалурона”, коментираха зад гърба ѝ нейни познати, поканени за празника на Джизъса. Внимателно вглеждане във физиономията на моделката обаче показва, че промяната в устата ѝ не е единствената. Най-вероятно е правила нещо и с брадичката и скулите си. Последните са доста по-прибрани, отколкото бяха преди. Благодарение на това лицето на блондинката от Пазарджик е станало много по-продълговато.  Най-вероятно промяната във външния вид на Злати е правена през ноември. Месец по-рано тя роди първото си дете, което е четвърто за мъжа ѝ. Малкият Благо джуниър дойде на бял свят на 7 октомври, а както изглежда, майка му едва е дочакала да се възстанови от раждането, за да посети кабинета на пластичния си хирург и да обсъди с него подобренията по външния си вид.     Дали те действително са довели до разхубавяване на родилката, е въпрос на лична преценка и вкус. Безспорен факт е единствено, че лицето ѝ е доста по-различно в сравнение с началото на връзката ѝ с Благо, което не беше чак толкова отдавна. Любовта им пламна през лятото на 2018 г., малко след това двойката влезе във „ВИП Брадър”. Снимки от онзи период показват Злати с доста по-обло лице и не толкова остра брадичка в сравнение със сега.  „Може да е лекувала следродилна депресия с пластични операции”, клюкарстват познати на Мис Плеймейт 2007. Самата тя не крие, че хормоните са ѝ правили страшни проблеми след раждането. Непрекъснато плачела, без дори да знае каква е причината. Не и изключено това действително да я е тласнало към опити да се разкрасява с крайни мерки, каквито са пластичните операции. В нейния случай те не са нещо необичайно, а метод, който от години практикува, пише Уикенд.", "date": "2020.01.04", "title": "Какво се случва с лицето на Златка?"}
{"url": "http://www.classa.bg/%D1%81%D0%B2%D1%8F%D1%82/item/404541-%D1%81%D0%B0%D1%89-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%B1%D0%B0%D1%82%D0%B0%D0%BB%D1%8C%D0%BE%D0%BD-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F", "text": "Част от тях ще бъдат разположени в Полша, Естония, Латвия, Литва, Румъния и Унгария Батальон на Националната гвардия на САЩ беше изпратен за Европа на летището на военновъздушната база Стед, северно от град Рино, щата Невада, предаде БТА, позовавайки се на Асошиейтед прес.  Около 70 войници от щата се насочват към Форт Худ, щата Тексас, за едномесечно допълнително обучение. След това те ще бъдат разположени в Полша и други страни от Източна Европа, включително България, Естония, Латвия, Литва, Румъния и Унгария.  Това е първият случай, при който национални гвардейци от щата Невада ще бъдат разположени в Европа в период на мир, отбелязва АП. Те ще работят заедно с други роти, включени в 757-и логистичен батальон, в рамките на усилията на САЩ и НАТО да гарантират сигурността на Източна Европа след руската намеса в Украйна преди шест години.   \r\n  ", "date": "2020.01.04", "title": "САЩ изпращат батальон на Националната гвардия към България срещу Русия"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/404542-%D1%82%D1%80%D1%8A%D0%BD%D0%BB%D0%B8%D0%B2%D0%B8%D1%8F%D1%82-%D0%BF%D1%8A%D1%82-%D0%BD%D0%B0-%D0%B4%D0%BF%D1%81-30-%D0%B3%D0%BE%D0%B4%D0%B8%D0%BD%D0%B8-%D0%BC%D0%B5%D0%B6%D0%B4%D1%83-%D1%81%D0%B2%D0%BE%D0%B8-%D0%B8-%D1%87%D1%83%D0%B6%D0%B4%D0%B8", "text": "  З0 години от началото на Прехода   Пръкналата се на 10 ноември 1989-а след вът­решно-партиен преврат в БКП пазарна демокра­ция в България осъмна два месеца по-късно - в началото на 1990 г. - пред прага на кървав сцена­рий .  ези бурни страсти заливат замръзналите площади в Кърджали, Разград, Хасково, Шумен след като управляващата БКП взима на 29 декем­ври 1989-та съдбоносно­то решение за връщане имената на българските турци.  Тодор Живков се е сгромолясал. Наследи­лите го комунистически водачи се опитват да се задържат на повърхност­та на стихията след пада­нето на Берлинската сте­на. Последиците от \"Голя­мата екскурзия\" отварят пропаст между христия­ни и мюсюлмани, между българи и турци  и ръко­водството на БКП бърза да поправи \" \", .  Българските мюсюлмани излизат на протести с възгласи:   българските християни се вдигат на бунт със закли­нания:  Градовете пламват, страната се изправя на прага на конфликт със съдбоносни последици. В навечерието на Бъдни вечер, 42 дни след 10 ноември 89-та, от килията \"смъртен\" на Пазарджишкия затвор е амнистиран политическият затворник Меди Доганов  ( бъдещият  Ахмед Доган ), създател и организатор на мощна нелегална организация срещу насилствената промяната на имената на българските турци, проведена от тоталитарната държава. Две седмици след то­ва, на 4 януари 1990 годи­на в един варненски апартамент 33-ма души, начело с Доган, създават Движението за права и свободи (ДПС).  В учредителни­те документи основате­лите записват приорите­тите: \" В името на всичко то­ва лидерът ѝ си поставя няколко цели: - Да утвърди стъпила­та на етнически фунда­мент партия ДПС като българска, защитаваща висшите национални ин­тереси, отстояваща сигур­ността на страната и един­ството на българската на­ция под мотото:  -  Да не допусне пар­тията да попадне под чуждо влияние,  особено като се има предвид кръвната връзка на повечето от нейните членове с Турция и желанието на Анкара да стане гово­рител за правата на бъл­гарските мюсюлмани; -  Да държи партията далеч от етническата конфронтация  на Балка­ните в края на XX и на­чалото на XXI век и да предотврати пламването на етнорелигиозна иск­рица в страната; -  Да реализира кадри­те на партията на всички нива във властта,  за да се почувстват избирателите ѝ като равноправна част на обществото ни. Със създаването на ДПС бъл­гарските мюсюлмани по­лучиха политическо представителство в момент, когато обидата у тях мо­жеше да тласне развитие­то на страната в непред­видима посока; -  Да постави партия­та на голямата европейс­ка сцена  и да я превърне в пример за \"български мо­дел\" в геополитиката на размирните Балкани; Днес, 30 години, по-късно Доган може да от­чете пред електората си, че се е справил със зада­чата си на лидер. Някои може да оспорят методите, с които е постигнал това, други да го обвинят в \"авторитаризъм, граничещ със султански похвати\", но и до днес след името му, наред с критиките, вървят определения ка­то безспорен \"стратег и политически диагностик от европейска величи­на\", които нито един друг български политик досе­га не успява да заслужи. През всичките тези години ДПС пречеше. На външни и вътрешни фактори, на свои и чуж­ди.  А Доган колкото и да бе необхосим, толкава ставаше и не­удобен, защото затвърждаваше ролята си на водача, който успява уме­ло да лавира между на­дигащото се желание за мъст у българските мю­сюлмани, стремежа им за самоутвърждаване ка­то \"турци\" и отпорът на плисналия се по площадите национализъм. Успя да намери онзи брод, през който прокара партията си в името на \"единство­то на българската нация\" и я направи сила, с която всеки властови субект се съобразява, уважава или поне отчита. Въпреки натиска, въп­реки омразата и неверието нито Доган, нито ДПС се превърнаха в нечия функция.  Той отстояваше европейските ценности, а ДПС защитаваше евроатлантическите позиции. Едва ли днешните евроатлантици помнят, че именно Доган, а след него и цялата ПГ на ДПС са сред онези 135 депутати от 400-членното ВНС, подкрепили още през декември 1990 година петицията за приемането на България в НАТО - тогава, когато едва ли някой освен Соломон Паси е допускал, че ще помиришем Алианса . Винаги, когато държавата беше на кръстопът, ДПС тръгваше на Запад. Тока бе при Косовската криза през 1999-а; след 11 септември 2001; при дилемите ЕС-АЕЦ „Козлодуй“ и Ирак-НАТО, за българо-американските бази  ( 2003-2006 ); за  признаването на Косово. А ако се разровят архивите, ще се види, че Доган е подкрепил дори идеята България да се включи в коалициата на САЩ, освободила Куейт от Саддам Хюсеин. И докато в проатлинтическа ориентация на ДПС няма пробив, то вътрешната проекция на Движението е белязана с драматични катаклизми, тежки раздели и сътресения.  К акто всяка пар­тия, така и ДПС прихва­на бацилите на партий­ния живот у нас.  Многок­ратно бе разтърсвана от вътрешнопартийни скан­дали, от интриги, от пре­дателства. В това отношение Доган винаги действаше безкомпромисно - посичаше всеки, който прекрач­ваше недопустимата гра­ница на лоялност и вяр­ност към каузата, който се опитваше да осребря­ва влиянието си в парти­ята, или който заиграва­ше на нейн гръб с чужди интереси. Зам.-председателят Гюнер Тахир си отиде след като тръгна мълвата, че е получил 1 мили­он долара от Иван Кос­тов, за да осигури 200 000 гласа за СДС за изборите през 1997-а.  Организаци­онният секретар Осман Октай последва съдбата му след като тръгваха съмнения, че си е присвоил дарение, изпратено за партийната каса. Доган не вярваше в това, докато не видя с очите си бор­дерата с превода на суми­те.  \"Моторът на организаци­ята\" Касим Дал се заигра открито с Ердоган през есента на 2009 и три месе­ца по-късно Доган го по­сече. (През октомври 2010-а Доган отказа сре­ща с Ердоган, който прис­тигна в София с мисията да го убеди да се оттегли от лидерския пост в ДПС, за което Анкара настоя­ва още от 2007 година. То­гава на срещата отива Касим Дал, като в кръга на разговорите било об­съждано не само отстра­няване на Доган от политиката, но дори разтурването на ДПС, ако той не приеме - б.а.) Оттогава се заговори за връзките на Касим Дал с турските служби, а Доган повече не му про­говори.  Същата съдба сподели през 2015-а и Лютви Местан. Със същото обвине­ние и със същата жесто­кост на наказанието. Всички те бяха много близки до председателя. Всеки от тях в даден миг се виждаше като Наслед­ника, като първия Втори,  на когото все някой ден ще му се усмихне късмета да стане Първи. Затова и всеки от тях носеше маршалски жезъл в раницата си и мислеше, че може да измести Доган не само от лидерския пост, но и от сърцето на този особен електорат. Всеки искаше да открадне партията, да си приватизира структу­рите. И тук бе основната им грешка. Никой от тях не показа стратегическо­то мислене на Доган, ни­кой не постигна неговата визия за партията, никой не носи него­вия интелектуален капа­цитет, никой от тях не се сля така с ДПС и с елек­тората ѝ, както Доган. За­това и всичките опити да се направят дубликати на ДПС, които да се утвър­дят като някакво ново ав­тентично ДПС 1, 2 или 3 претърпяха фиаско, прев­ръщаха се в механичен сбор от отломки: Мехмед Ходжа, Сали Шабан, Мех­мед Дикме. След всеки разкол Движението оцеляваше, а авторитетът на Доган оставаше непокла­тим. Но безспорно драмите нанесоха вреда на истинското ДПС.  Всеки отцецепник тръгваше с малка гвардия след себе си, ни­що голямо не постигаше, но отделяше гласове от партията-майка. Т ози процес на партийно пъпкуване беляза целия пре­ход - той омаломощи пър­во земеделците, после срина СДС, след това обезсили БСП и най-мал­ко навреди на ДПС. Защото, въпреки всичките отлюспвания и шумни кра­моли, Движението запази своята тежест на трета по­литическа сила, без която стабилността в страната е немислима. Именно сла­бостта на останалите бъл­гарски партии и умелото използване на това от До­ган определяше неотменната роля на ДПС като балансиращ фактор в сложната история на прехода ни.  А това пък бетонираше функциите на Доган като Партньора (таен и явен), от когото за­виси съдбата на останали­те големи политически играчи на българския терен. Няма значение дали те си го признават или не. Историята помни, че благодарение на ДПС България преодоля ня­колко национални кризи. Падането на първото правителство на СДС през 1992  десните се опитват да запишат на гърба на Доган, но криза­та тогава бе предизвика­на лично от Иван Костов, който внуши на премиера Филип Димитров да внесе в парламента вот на доверие към кабинета, с пълното съзнание, че во­тът няма да мине. Тогава Доган ги моли настойчи­во да оттеглят вота, предлага им различни варианти на разрешаване на правителствената криза, но и двамата отказват. Вероятно един ден исто­рията ще отброи онези 40 минути, в които Доган стои на празната слушал­ка и чака СДС премиерът в оставка да му предложи кандидатура за нов ми­нистър-председател с мандата на ДПС. Филип Димитров не му предла­га, с което обрече и себе си, и СДС на провал, а това пък обърна хода на промените в България. После дойде кризата с провала на правителство­то на Жан Виденов през 1997,  когато страната бе изправена на ръба на гражданска война. Тогава Доган буквално хвана за ръка Костов и го нака­ра да овладее бунта на улицата, защото властта се търкаляше по жълти­те павета на София, а Командира не смееше да се наведе и да я вземе. Онзи прословут кадър, на кой­то Савов, Мозер, Надеж­да Михайлова (сега Нейнски), Костов и До­ган, хванати за ръце, во­дят демократичните про­тести през мразовития януари на 1997-а ще ос­тане в историята ни като спомен за печелившата демократична формула, която събра възторга и надеждите ни и с която България много бързо се раздели. Разривът с Кос­тов дойде, когато той превърна СДС в авторитарна партия и когато даде път на \"сините талибани\" да извършат най-тъмна­та приватизация на пре­хода. ДПС обаче подкре­пи усилията на правител­ството на ОДС при реша­ване на Косовската кри­за, която можеше да за­пали чергата ни и не поз­воли у нас да се разиграе етническата карта. Като партия, изповяд­ваща центристки пози­ции, ДПС изигра своята роля и при управлението на НДСВ,  когато Бълга­рия влезе в НАТО и за­почна активния процес по присъединяването ни към ЕС. Благодарение на Доган царят удържа пъл­ния си мандат (2001- 2005), а държавата успя да мине рубикона на по­редната драматична кри­за.  В дясно се бяха хвана­ли за гушите: Костов гро­меше Надежда; от \"мъртвото\" тяло на СДС се пръкна ДСБ; \"Новото време\" пристана на Пла­мен Панайотов; а ДПС за пореден път удържаше \"тематичното\" парламен­тарно мнозинство с него­вите трисейтина депута­ти. Тогава Доган получи много упреци, че крепи проваления вече Симеон Сакскобургготски. Аргу­ментът за това му беше един: .  През този период, 2003-а, ДПС проби на международната сцена  и стана първата българска партия, член на Алианса на либералите и демократите за Европа в Европейския парла­мент, успех, който стран­но защо се неглижира.  , заради изчерпването на синята идея; не подкрепи и Симеон Сакскобургготски за втори премиерски мандат, заради провала на царската партия.  По същия начин отхвърля и хибридната война на Москва срещу България. На първите в България евроизбори - май 2007 -а, кога­то забучилите европеизма на ревера си СДС с Надеж­да и ДСБ с Костов се про­валят,  \"етническото\" ДПС печели 4 депутатски мес­та , почти колкото БСП и ГЕРБ - те имат по пет. Първите етнически турци, които седнаха на банките на европарламента, бяха изпратените през 2007 от Доган млади кадри на партията Филиз Хюсменова и Четин Казак. През цялото време не­зависимо дали губеше гласове или не ДПС увеличаваше броя на своите депутати в парламента . А всички останали партии се опитваха да приласка­ят този \"дисциплиниран\" електорат, без да разберат магията на тяхното един­ство. Това е една затворена система, в която равните продължават да гово­рят, без ние да ги чуваме. Затова и не успяваме да ги разберем.   обяснява фи­лософията си Доган. И не прощаваше на никого. Виждаше опасностите, искаше и другите да имат отворени очи зя тях.  Още през 2009-а, на прага на влизането на ГЕРБ във властта, Доган предупреди : „ и\". През 2013, когато се оттегли от председателския пост в ДПС , Доган начерта европроекцията на България, която Борисов улови едва през 2018-а. , каза лидерът на ДПС. И като трън в петата постави  \"ПЪРВИЯ ПРОБЛЕМ на България и на цялата демократична общност в страната - категоричното  възстановяване на Демокрацията! А ВТОРИЯТ -  изходът от кризата и стратегията за икономическо развитие на България\". Година по-късно, през февруари 2014-а, Доган отново бие камбаната за три кръга проблеми в държавата. И отново те са същите: -  Никой не реагира. Коментират начина му на изразяване. България замита всичко под килима. През 2015-а Доган предупреди, че ЕС изпада в пасивност  (което се случи );  че утвърждаването на Русия е необратим процес; че \"започналата преди 6-7 години икономическа и финансова криза \"мимикрира\" и се развива към \"политическа криза в планетарен мащаб\"; че \"еднополюсният модел на света не може да остане в този си вид с категоричната доминация на САЩ. Китай се развива много сериозно и агресивно.  Политическият елит изпадна в шок, но никой не го опроверга. А развитието на политическите процеси в Европа и в света потвърдиха прогнозите му. Оттогава всяка година в преди Коледа Доган взривява управляващи и опозиция с един и същи въпрос – къде е визията за България,  къде се реформите на държавата, накъде върви страната? И отговор няма. В навечерието на 2020-а Доган изведе тезата за за необходимост от рестарт на политическия модел  - заради „дефектиране на демократичните правила, норми и реалности, неуспешното привнасяне на чужди модели, социалните реалности, силното неравенство, кризата на съвременния неолиберализъм\".  Може да се приеме, че обръщението на Доган в навечериито на 30 години от прехода е и призив за мобилизация на елита с цел да се избегнат, или поне минимизират, рисковете от  радикализация и хаотично развитие като пряко следствие на натрупаното отрицание. В началото на 2020 оценката на Доган е категорична - политическият елит се провали, не може да реши проблемите на хората, иде бунтът на масите. И настоява политиците да намерят сили за диалог и консенсусно намиране на брод. Впрочем, пред всичките 30 години от своето съществуване ДПС е било терен за търсене на диалога и разбирателството в държавата.  , каза го през 2004-а. На фона на проблемите в държавата и колкото повече ДПС говори за необходимата стабилност в страната, толкова повече това хвърля сянка върху вътрешно-партийния ѝ стабилитет.  Всеобхватното отчуждение от политическия процес, вследствие на умора, загуба на доверие, икономически натиск и финансов недоимък отблъснаха много избиратели. На 30-ата година от създаването си ДПС не изпълни една от мечтите на създателя си - да стане могъща едномилионна партия, \"букет от българи, турци и роми\". След всеки избор ДПС изтлява и това е естествен процес. Една от най-големите опасности пред Движението от създаването му досега, не е нито ДОСТ или нов властови скандал, а настъплението на ГЕРБ в традиционните на ДПС общини. На 26 април т.г. предстои отчетно-изборна конференция на партията. Мустафа Карадайъ ще бъде преизбран и в това няма никаква новина.  Въпросът за неговата смяна никога не е стоял на дневен ред. Карадайъ е политическа проекция на Доган – той успява да доразвие тезите на почетния председател на ДПС и няма никакво съмнение за доверието, с което се ползва. ДПС обаче ще продължи да се бори с отрицанието, с недоверието и омразата. Въпреки, че всички политически фактори у нас са убедени, че  в момента ДПС е стабилизиращият фактор на управлението в България и едно устойчиво разклащане на тази партия би имало изключително неблагоприятно влияние върху процесите в държавата. „ “ Доган каза това през 2013 година. И досега няма промяна в позицията му. Това е философията на ДПС.    ", "date": "2020.01.04", "title": "Трънливият път на ДПС - 30 години между свои и чужди"}
{"url": "http://www.classa.bg/%D1%81%D0%B2%D1%8F%D1%82/item/404524-%D0%BD%D0%BE%D0%B2-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D1%83%D0%B4%D0%B0%D1%80-%D0%B2-%D0%B8%D1%80%D0%B0%D0%BA", "text": "Поне петима членове на проиранска милиция са загинали при въздушно нападение в Багдад. Атаката се случва около 24 часа, след като при нападение с безпилотен самолет американски сили убиха Касим Солеймани, който е една от най-влиятелните фигури сред съюзниците на Иран в Близкия изток. Американско официално лице, цитирано от АП заяви, че новото въздушно нападение не е дело на американските сили. Късно в петък Вашингтон обясни убийството на Солеймани като нужна стъпка за сигурността. Тръмп искал да спре война с убийството на ген. Солеймани Американският президент Доналд Тръмп заяви, че е разпоредил ликвидирането на ключов ирански военен командир, за да „спре война\". Тръмп описа Солеймани като „терорист номер едно в света\". „Солеймани превърна смъртта на невинни хора в своя извратена страст, допринасяйки за терористични заговори на отдалечени места като Ню Делхи и Лондон\", каза Тръмп. Държавният глава коментира, че акцията в петък е трябвало да бъде извършена преди доста време. Тръмп също каза, че Америка не цели смяна на управлението в Иран. Според Вашингтон Солеймани е бил убит, докато е бил в процес на планиране на „кампания от насилие\" срещу американци. Лице от Държавния департамент обвини Солеймани за смъртта на 608 американци в Ирак и допълни, че той е готвил атаки срещу американски дипломати, военни и сгради с американци. Също от Държавния департамент друго лице, пожелало анонимност, коментира, че след смъртта на генерала ще е трудно на групировките, работили с него да се мобилизират, тъй като Солеймани е бил личност с пряко участие в процесите. След нападението американците в Близкия изток се подготвиха за ответни действия от Иран, а Държавният департамент нареди на гражданите да напуснат Ирак „моментално\". Световните пазари отбелязаха спад. Същевременно от Пентагона обявиха изпращането на 3500 допълнителни военни в Близкия изток, след като Иран обеща „сурово отмъщение\". Разнопосочни реакции и засилени мерки за сигурност в САЩ Коментарите от законодателите бяха разнопосочни като най-общо републиканците защитиха тезата, че ликвидирането на Солеймани е било необходимо, а демократите - без да оспорват негативната роля на Солеймани, заявиха, че случилото се може да доведе до необратима ескалация в един размирен регион. Демократите също поставят под въпрос наличие на стратегия при решението на Тръмп да разпореди ликвидирането на Солеймани. Междувременно в Ню Йорк губернаторът Андрю Куомо обяви, че ще бъде засилена охраната на ключови инфраструктури в щата като това включва и изпращането на гвардейци по летищата в града Ню Йорк. Куомо подчерта, че за момента няма преки заплахи, и стъпката е предпазна мярка след случили се наскоро международни събития, \"които разбираемо са причина за известна степен тревога.\" За момента няма конкретика за стратегията на САЩ в Близкия изток след убийството на Солеймани и новото въздушно нападение като в петък Държавният секретар Майк Помпейо разговаря с редица световни лидери в опит да ги увери, че Америка има ангажимент към деескалиране на ситуацията.", "date": "2020.01.04", "title": "Нов въздушен удар в Ирак"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404525-%D1%81%D1%80%D0%B5%D0%B1%D1%80%D0%BE%D1%82%D0%BE-%D0%BF%D1%80%D0%B5%D0%B7-%D0%B2%D0%B8%D1%81%D0%BE%D0%BA%D0%BE%D1%81%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0", "text": "В миналото се е вярвало, че високосната година носи лош късмет и че среброто може да предпази от него. Още от Древен Китай се смята, че благородния метал предпазва от лош късмет. По нашите земи през високосна година, в дрехите на новородени, както и на булките се пришива сребърна паричка, а в днешно време - сребърна висулка, или друг накит, за да носи късмет. Според някои вярвания трите години, които предхождат високосната са подвластни на Слънцето и през тях се носи злато. Високосната година е под влиянието на Луната. Старият алхимичен символ за сребро е непълна луна, и заради това през високосните години носим сребърни накити. В Китай и до ден днешен сребрърни съдове, кюлчета и монети се използват като капиталовложение. В Древността хората слагали сребърна пара в млякото, за да се запази по-дълго. В Древен Египет върху рани са слагали тънък пласт сребърно фолио за по-бързо оздравяване. Антибактериалните свойства на среброто са доказани през 1893 година от шведския учен Карл Вилхелм фон Нагели. Това свойство на среброто се нарича олигодинамичен ефект. В днешно време някои здравни експерти препоръчват приемането на малки количества сребърна вода за общо укрепване на организма.", "date": "2020.01.04", "title": "Среброто през високосната година"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404526-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-142-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D1%84%D0%B8%D1%8F", "text": "С празнично биене на камбаните на централните софийски храмове, благодарствен молебен и литийно шествие ще бъде отбелязана годишнината от навлизането на руските войски под предводителството на генерал Йосиф Владимирович Гурко в София и освобождението на града от османско владичество.   София е освободена преди 142 години без насилия, без пожари, както се е планирало, без избиване на населението. Тук бързата реакция на руските войски, които проникват светкавично в града и съпротивата на западните консули, които са отказали да го напуснат, както и волята на жителите на града, водят до неговото освобождение през 1878г. Благодарственият молебен е бил в храм ''Света Неделя'', където се е състояла първата заупокойна служба в памет на загиналите и Тържествен молебен за освобождаването на града. На тях е присъствал лично генерал Гурко. На 4 януари 2020 г. благодарственият молебен ще се състои в храм „Света Неделя” от 10 ч. Именно там преди 142 години се е състояла първата заупокойна служба в памет на загиналите и Тържествен молебен за освобождаването на града. На тях е присъствал лично генерал Гурко. Литийното шествие и поднасянето на цветя и венци пред паметниците на Генерал Гурко и Цар Освободител ще бъде от 10.30 ч., а от 11.15 ч. ще се състои литературно-музикална програма и поднасяне на венци пред паметника на Българския опълченец.", "date": "2020.01.04", "title": "Отбелязваме 142 години от Освобождението на София"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404527-%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%B6%D0%B5%D0%BD%D0%B0-%D0%B2%D0%B8-%D0%B4%D0%B0-%D1%81%D0%B8-%D1%82%D1%80%D1%8A%D0%B3%D0%BD%D0%B5", "text": "След като минаха празниците, много нови връзки и млади семейства май се оказаха в положение, което преминава към ситуация. Изведнъж половинките, като че ли, установиха, че не са едни за други и много мечти за съвместен живот се изпариха.    Каква може да бъде причината?  Вероятно самите празници. Добре… не точно празниците, като такива, но това, което е било „отключено“ покрай тях.  Предупреждавам, че четеш този текст и му вярваш на твоя собствена отговорност.  Какво може да накара жена ти… извинявай за второто лице, единствено число… дадена жена да си тръгне? Умора, досада, липса на интерес, погнуса, липса на сигурност, миришат ти краката, нямаш собствен дезодорант, на четката ти за зъби пише: Made in Czechoslovakia. Но има и още. Например: липсата на… … не ми е удобно да го напиша… Нека да пробвам да го обясня.  Според мнозина експерти – психолози, социолози, психиатри, сексолози, съседката ми, специалисти по поведенческа психология и фини познавачи на човешката душевност – мъжките индивиди от човешкия вид често компенсират… нещо… с повишаване на дейности, които го имитират. Така например: се имитира мъжественост чрез често повишаване на тон, говорене на висок глас и други подобни техники за отклоняване на вниманието; също така често се компенсира с посягане, заплахи и бой над собствената жена, защото в повечето случаи тя не успява да отвърне; посягане и бой над деца, по-дребни минувачи (и минувачки), животни, крещене по касиерки, гледане „лошо“ и все по-разпространеното: бомбички и фойерверки.  Както Крис Рок казва:  измислиха апликация, която разпознава кои ваши приятели са расисти – казва се Facebook. Така и живият живот измисли „апликация“, която разпознава кои ваши приятели страдат от малкия си… заряд жизнена енергия. Казва се „бомбички“. Обяснявам: така както чрез расистките си постове във Facebook хората се издават, че са расисти, така и чрез бомбичките, техният вид, големина и честота на използване, хората се издават колко точно страдат от… страданието си.  От години се говори, че бомбичките са опасни, на вашите приятели с „проблемите“ обаче не им пука.  Говори се, че хора със слаби сърца, животни, деца страдат; но твоите приятели, ощетени от съдбата, не могат да разчетат правилно тези чужди страдания, защото техните са по-сериозни. Те си мятат бомбички, пращят и трещят с фойерверки… компенсират хората.  И тези празници също така не бяха изключение. Видяхте кои ваши познати, близки и съседи страдат от… сещате се. Ако не сте видели, е много вероятно вие да сте човекът със „страданието“.  И, ако все още не си разбрал за какво става дума, ще ти го илюстрирам: Ако жена ти скоро след празниците си е тръгнала, спомни си кое от следните вероятни неща си направил: Плакал си над сърмите, прегърнал дамаджаната с домашна на чича ти, докато си слушал „Хубава си моя горо“; Плакал си над пържолата с гъбен сос, докато си слушал словото на президента; Избърсал си си устата в покривката, само за да стартираш реч, която започва с думите: „Ей, офцо“; Ритнал си тъщата с оправданието, че гониш злите духове от къщата; Сби се със съседа, защото ти е паркирал на мястото през 2012 г., веднъж през 2013 г. и още веднъж през 2015 г.; Ощипа съседката по… несъседски начин;  Сурвака балдъзата си. С отворена длан. По южната част на гърба. 12 пъти. Дори след като те предупредиха да не го правиш: веднъж тя, веднъж тъща ти и шест пъти жена ти; Арсеналът ти с пироефекти беше като на концерт на Рамщайн. А това, както видяхме, говори за компенсиране на… нали.  А за останалите: следете внимателно приятелите си . Ако забележите подобно поведение и признаци за онова особено чувство за малоценност, говорете с тях, дайте им кураж, нека знаят, че не се борят с това сами, дайте им надежда – съвременната медицина напредва с всеки изминал ден, всичко е възможно… Чънъгъ! Здраве и берекет!", "date": "2020.01.04", "title": "Вероятни причини жена ви да си тръгне"}
{"url": "http://www.classa.bg/%D1%81%D0%B2%D1%8F%D1%82/item/404528-%D0%B1%D0%B0%D0%BB%D0%BE%D0%BD-%D1%81-%D0%BA%D0%BE%D0%BB%D0%B5%D0%B4%D0%BD%D0%B8%D1%82%D0%B5-%D0%BF%D0%BE%D0%B6%D0%B5%D0%BB%D0%B0%D0%BD%D0%B8%D1%8F-%D0%BD%D0%B0-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%B2-%D0%B4%D0%B2%D0%BE%D1%80%D0%B0-%D0%BD%D0%B0-%D1%80%D1%83%D1%81%D0%BA%D0%B8-%D1%81%D0%B5%D0%BB%D1%8F%D0%BD%D0%B8%D0%BD-%D0%B8-%D1%82%D0%BE%D0%B9-%D0%B4%D0%BE%D0%BA%D0%B0%D0%B7%D0%B0,-%D1%87%D0%B5-%D0%B4%D1%8F%D0%B4%D0%BE-%D0%BA%D0%BE%D0%BB%D0%B5%D0%B4%D0%B0-%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0", "text": "Балон с хелий измина над 2500 км по въздух от малко австрийско градче до планинско село в Русия, в северен Кавказ, което предизвика една от най-невероятните коледни истории за тази година. Амин, земеделски производител от село Красни Курган в руската южна република Карачай-Черкес, разказа за канала Mash Telegram как се е превърнал в истинския Дядо Коледа. Като в приказка, историята започва един ден в средата на декември, когато Амин забелязал бял хелиев балон, слизащ от небето направо в задния му двор. Стопанинът се заинтересувал от необичайния „натрапник\" и открил, че към него има приложено ръкописно писмо. „Разбрах по почерка, че това е написано от дете\", разказва Амин. Но тъй като писмото бе на чужд език, това бе всичко, което фермерът можал да разбере. Заинтригуван, Амин се ангажирал с помощта на приятелите си да дешифрира писанието. В крайна сметка разбрал, че писмото е съобщение до Дядо Коледа, писано на немски език, от София, деветгодишно момиче от австрийския град Оберндорф бай Залцбург, на около 17 км северно от Залцбург. В писмото момичето разказвало на Дядо Коледа, че мечтае да се сдобие с приказна рокля на принцеса, палатка като средновековен замък, и ховърборд за Коледа, заедно с „много любов за целия свят, така че хората да не спорят толкова.\" Щом научил цялото съдържание на писмото, Амин не останал бездействащ и реши да поеме задълженията на Дядо Коледа, мислейки, че ръката на съдбата е хвърлила балона при него. Подаръците се оказаха доста скъпи за фермера и той помоли приятелите си за помощ, като повечето от тях бяха нетърпеливи да участват в осъществяването на коледното чудо. „Всичките ми приятели - отвсякъде, включително и от Москва - бързо събраха парите\", каза той и добави, че това е било състезание с часовника, тъй като „трябваше да се уверим, че подаръците са стигнали там до 25 декември - денят, в който католиците по света празнуват Коледа\". Не всички приказки имат щастлив край, но тази със сигурност го има. Актьор, представящ се за Дядо Коледа, връчи подаръците на щастливото момиче в родния й град. София и семейството й останаха зашеметени, когато се свързаха с хората, помогнали на Амин да намери момичето и да сбъдне мечтите й. Възторженото деветгодишно момиче заяви пред местните медии, че сега иска да учи руски. София разкри също, че определено ще изпрати още един балон с коледни пожелания през следващата година, за да види до къде ще стигне.", "date": "2020.01.04", "title": "Балон с коледните пожелания на австрийско момиче се приземи в двора на руски селянин и той доказа, че Дядо Коледа съществува"}
{"url": "http://www.classa.bg/%D1%81%D0%B2%D1%8F%D1%82/item/404529-%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D0%B5-%D0%BF%D0%BE%D1%87%D0%B5%D1%82%D0%B5%D0%BD%D0%B0-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B2-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%BD%D0%BE-%D0%BD%D0%B5,-%D1%82%D1%8F-%D0%BD%D0%B5-%D1%81%D0%B5-%D0%BC%D0%B5%D1%81%D1%82%D0%B8-%D1%82%D0%B0%D0%BC", "text": "Бившият държавен секретар на САЩ Хилъри Клинтън бе определена за канцлер на университета Куин в Белфаст, като така стана първата жена, почетена с тази до голяма степен само церемониална роля - и разпали спекулациите в социалните медии. Клинтън заяви, че е „голяма привилегия\" да стане 11-ият канцлер на университета, след като назначението й бе обявено в четвъртък. Тъй като позицията не включва преместване в Белфаст - извинявайте американци - канцлерът действа като посланик на университета извън Северна Ирландия и понякога наблюдава церемониите за дипломиране, в допълнение към съветване на заместник-канцлера и висшето ръководство. Двукратната кандидатка за президент получи почетна степен от университета през 2018 г. и има нещо общо с историята със Северна Ирландия, гостувайки там с тогавашния президент Бил Клинтън, когато той стана първият действащ американски лидер, пътувал до там през 1995 г. и многократно през следващите години. Клинтънови също имат дом в Република Ирландия. Мнозина в социалните медии като че ли смятаха, че тя ще се премести в Белфаст, за да заеме петгодишната позиция и (погрешно) празнуваха. Други се чудеха на ефекта, който би имала върху студентите и региона, който е част от Обединеното кралство. Няколко недоволстваха, че тя все още не е платила за престъпленията си, въпреки призивите да я „заключат\", популярни на предизборните митинги на Тръмп. Междувременно привържениците на Клинтън злорадстваха за злополучния Университет Тръмп - сякаш Клинтън има някаква роля в създаването или финансирането на Куинс. Клинтън твърди, че е изправена пред „огромен натиск\" за влизане в президентската надпревара през 2020 г., като нейните привърженици го смятат за реванш срещу президента Доналд Тръмп. От загубата си през 2016 г. Клинтън е прекарала повечето си медийни изяви в опит да делегитимира опонента си, обвинявайки за победата му всички - от бившия директор на ФБР Джеймс Коми до нейния основен опонент демократа Бърни Сандърс, който отново се кандидатира през 2020 г. Университетската позиция на Клинтън не се очаква да попречи на третото кандидатстване за президентски мандат, което мнозина, включително бившият директор на кампанията на Тръмп Стив Банън, смятат за неизбежно.ь", "date": "2020.01.04", "title": "Хилари Клинтън е почетена в университет в Ирландия ... но не, тя не се мести там"}
{"url": "http://www.classa.bg/%D1%81%D0%B2%D1%8F%D1%82/item/404530-%D0%BA%D1%80%D1%8A%D1%81%D1%82%D0%BE%D0%BD%D0%BE%D1%81%D0%B5%D0%BD-%D0%BF%D0%BE%D1%85%D0%BE%D0%B4-%D0%B2%D0%B5%D0%B3%D0%B0%D0%BD%D1%81%D1%82%D0%B2%D0%BE%D1%82%D0%BE-%D0%B4%D0%B0-%D1%81%D1%82%D0%B0%D0%BD%D0%B5-%D0%B7%D0%B0%D1%89%D0%B8%D1%82%D0%B5%D0%BD%D0%BE-%D0%BA%D0%B0%D1%82%D0%BE-%D1%80%D0%B5%D0%BB%D0%B8%D0%B3%D0%B8%D1%8F", "text": "Британският „етичен веган\" Джорди Касамитяна се надява цялото му движение да бъде признато от Трибунала по заетостта като защитено убеждение, подобно на религиозната вяра - което би могло да даде на веганите безплатни закотвяния за работното място. Касамитяна казва, че е бил уволнен от работа заради убежденията си – той разкрил на други служители в Лигата срещу жестоките спортове, че тя инвестира пенсионните си фондове в предприятия, участващи в тестване със животни. Той не би могъл да напусне сам, защото е \"етичен веган\" - човек, който не просто избягва животинските продукти, но също така държи веганството като \"философия и система от вярвания\" и, очевидно, чувства необходимостта от разпространението му наоколо. По време на предстоящите изслушвания Казамиджана се надява да убеди Трибунала по заетостта, че неговите убеждения трябва да имат същия статут като отдавна установени религии като християнството, юдаизма или исляма. Отвъд решаване на спора за работата му, процесът може да завърши с отваряне на вратата към удостояване на веганството с авторитета на свещеното. В епоха, в която идентичността на начина на живот и политиката доминират в обществения живот в западния свят, има постоянна тенденция за трансформиране на отделните вярвания в свещена кауза. Веганите са само най-новото от дълга редица воини на жизнения стил, които са поискали техните убеждения да се ползват от правната защита, предоставена от Закона за равенството. През 2011 г. съдът постанови, че вярата в светостта на животните трябва да бъде защитена. В резултат на скорошни решения бе даден статут дори на убеждението, че ловът на лисици е зло, и на вярата, че е възможно да се общува с мъртвите, като се използват психически сили. Най-важният въпрос тук е доколко обществото ще трябва да се съобрази с амбициите на веганството. Наскоро детска стая, която въведе само растително меню, беше принудена да се откаже, след като родителите на децата се разбунтуваха срещу едностранното му налагане. Ако растителнопоклонниците смятат, че е правилно да наложат своето учение върху малките деца, колко време ще мине преди другите институции да последват примера? Ще се очаква ли работодателите да осигуряват на служителите веганско хранене? Ще трябва ли да се съобразяват с неприязънта на веганите към кожените столове и дрехи заради „стреса и умствената вреда\", които им причиняват? Въпреки че отговорът на тези въпроси далеч не е ясен, вероятно статутът на защитена вяра ще облекчи тези опити за налагане на определен начин на живот на останалите от нас, доскоро считани общоприето за нормални. И също доскоро – за мнозинство с неотменни права.", "date": "2020.01.04", "title": "Кръстоносен поход  веганството да стане  защитено като религия"}
{"url": "http://www.classa.bg/%D1%81%D0%B2%D1%8F%D1%82/item/404531-%D0%B3%D1%8A%D1%80%D1%86%D0%B8%D1%8F,-%D0%B8%D0%B7%D1%80%D0%B0%D0%B5%D0%BB-%D0%B8-%D0%BA%D0%B8%D0%BF%D1%8A%D1%80-%D0%BF%D0%BE%D0%B4%D0%BF%D0%B8%D1%81%D0%B0%D1%85%D0%B0-%D0%B7%D0%B0-%D0%B3%D0%B0%D0%B7%D0%BE%D0%BF%D1%80%D0%BE%D0%B2%D0%BE%D0%B4%D0%B0-eastmed-%D0%BD%D0%B0-%D1%84%D0%BE%D0%BD%D0%B0-%D0%BD%D0%B0-%D1%82%D1%83%D1%80%D1%81%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82", "text": "Кипър, Гърция и Израел подписаха споразумение за изграждане на газопровод между Източното Средиземноморие и Европа, предизвиквайки раздразнението на Турция, бореща се за предимство в богатия на енергия регион. Споразумението, подписано в четвъртък, стартира планове за тръбопровод от 1900 км, който се очаква да пренася около 10 милиарда кубически метра газ годишно в Европа, и който трябва да бъде завършен до 2025 г., след като страните по сделката се споразумеят за окончателен инвестиционен план. Турското външно министерство не губи време и в знак на протест срещу споразумението, веднага след церемонията по подписването в Атина, издаде сурово изявление, предсказващо обреченост за начинанието за 7 милиарда долара. „Всеки проект, който има за цел да игнорира Турция, страната с най-дългата брегова ивица в Източното Средиземноморие, или има за цел да пренебрегне кипърските турци, които имат равни права върху природните богатства на Кипърския остров, няма да бъде успешен\", заяви министерството, като посочи сделката като „нов пример за безплодни стъпки в региона, които се опитват да изключат страната ни. \" Енергийните ресурси в Средиземноморието се превърнаха в основна тема за спор между съседите в региона, като Турция поиска права за търсене на газ в оспорвани води около Кипър, особено там, където наскоро бяха открити големи залежи. Десетилетията напрежение между гръцките и турските кипърци също продължават да усложняват проектите за развитие около островната държава, като Анкара е единствената страна, която признава турската република Северен Кипър. През ноември Турция обяви ново споразумение с базираното в Либия правителство на националното споразумение, което понастоящем се бори за контрол над страната с други въоръжени групи, за предоставяне достъп до специална икономическа зона в Средиземноморието. Предишни споразумения между Гърция, Израел и Кипър се стремяха да възпрепятстват Турция от проучване на газ в зоната, но Анкара даде знак, че ще продължи напред с плановете си за региона, независимо от тях. Въпреки неодобрението на Турция, кипърският президент Никос Анастасиадес настоя, че споразумението с газопровода EastMed няма за цел да антагонизира никоя държава, а „подкрепя общата цел за мир, сигурност и стабилност в особено уязвимия регион на Източното Средиземноморие\".", "date": "2020.01.04", "title": "Гърция, Израел и Кипър подписаха за газопровода EastMed на фона на турски протест"}
{"url": "http://www.classa.bg/%D1%81%D0%B2%D1%8F%D1%82/item/404532-%D1%80%D0%BE%D1%85%D0%B0%D0%BD%D0%B8-%D0%B8%D1%80%D0%B0%D0%BD-%D0%B8-%D0%B4%D1%80%D1%83%D0%B3%D0%B8-%D0%BD%D0%B0%D1%86%D0%B8%D0%B8-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-%D1%89%D0%B5-%D0%BE%D1%82%D0%BC%D1%8A%D1%81%D1%82%D1%8F%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D1%81%D0%BE%D0%BB%D0%B5%D0%B9%D0%BC%D0%B0%D0%BD%D0%B8", "text": "Президентът на Иран Хасан Рохани заяви вчера, че Техеран и други държави в региона ще „отмъстят\" за убийството на генерал Касем Солеймани, командир на Силите Кудс, от Ислямския революционен гвардейски корпус, отговорни за специални операции в чужбина, според Ройтерс. \"Мъченичеството на Солеймани ще накара Иран да бъде по-решителен да се противопостави на Съединените щати и да защитава нашите ислямски ценности. Без съмнение Иран и други страни, които търсят свобода в региона, ще отмъстят\", каза Рохани. Междувременно говорителят на революционната гвардия бригаден генерал Рамезан Шариф заяви, че \"иранските революционни гвардейци и антиамериканските сили ще отмъстят за Солеймани в целия мюсюлмански свят\", посочва Ройтерс. Преди това иранският външен министър Мохамед Джавад Зариф описа американските атаки като \"акт на международен тероризъм\". Според министъра \" акцията е изключително опасна и Вашингтон ще трябва да се изправи пред нейните последствия.\" От своя страна върховният лидер на Иран Али Хосейни Хаменей обяви три дни национален траур и предупреди, че \"престъпниците, които убиха Солеймани, ги очаква тежко отмъщение. Всички врагове трябва да знаят, че съпротивата ще продължи с двойна мотивация и че окончателната победа очаква бойците в свещената война\".", "date": "2020.01.04", "title": "Рохани: \"Иран и други нации в региона ще отмъстят за убийството на генерал Солеймани\""}
{"url": "http://www.classa.bg/%D1%81%D0%B2%D1%8F%D1%82/item/404533-%E2%80%9E%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B0%D1%82%D0%B0-%D0%BD%D0%B0%D0%BC%D0%B5%D1%81%D0%B0-%D1%89%D0%B5-%D1%83%D1%81%D0%BB%D0%BE%D0%B6%D0%BD%D0%B8-%D0%BB%D0%B8%D0%B1%D0%B8%D1%8F%E2%80%9C,-%D0%BA%D0%B0%D0%B7%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%E2%80%A6%D1%82%D1%80%D1%8A%D0%BC%D0%BF", "text": "Не някой друг, а американският президент Доналд Тръмп се противопостави на чужда намеса в Либия, предупреждавайки своя съюзник по НАТО - Турция, че планираното военно разполагане може да влоши ситуацията в тази страна. „По време на телефонен разговор с турския президент Реджеп Тайип Ердоган в четвъртък президентът Тръмп посочи, че чуждестранната намеса ще усложни ситуацията в Либия\", се казва в изявление на Белия дом. Повече подробности не бяха дадени, но разговорът се проведе точно след като турският законодателен парламент гласува с 325 на 184 гласа одобрение на изпращането на войски в северноафриканската страна. Кого ще подкрепят -премиера Файез ал Сарадж и неговото правителство на Националното споразумение (GNA), международно признато правителство на Либия или съперничещото правителство в Тобрук, което контролира по-голямата част от страната и войските на Либийската национална армия (LNA), лоялни към генерал Халифа Хафтар? Владението на GNA е намалено до района около столицата Триполи, който LNA се стреми да завземе от април 2019 г. В прочит на разговора, даден от кабинета на Ердоган, просто се казва, че двамата лидери „са подчертали важността на дипломацията при решаването на регионални въпроси\", без да уточняват дали Вашингтон одобрява решението на Анкара или му се противопоставя. Целта на Ердоган прилича на играта с властта в Северна Сирия през октомври, тъй като е очевидно едностранна и нито координирана, нито съгласувана със своите съюзници по НАТО. Едно основно отличие е, че сирийското нахлуване бе насочено срещу законното правителство в Дамаск, както и подкрепяните от САЩ кюрдски милиции. Тръмп, който съветва срещу „чужда намеса\", разбира се е ироничен в съвсем различен мащаб, като се има предвид твърдението на САЩ за свободата ръката им да се намеси навсякъде и по всяко време срещу когото и да било - от незаконно поддържане на войски в Ирак и Сирия до започване на операция за промяна на режима в самата Либия, още през 2011 г. По онова време бомбардировачите от НАТО предоставяха прикритие на бойците, целящи да свалят правителството на полковник Муамар ал Кадафи и да потопят Либия в хаос, от който страната тепърва ще се възстановява.", "date": "2020.01.04", "title": "„Чуждестранната намеса ще усложни Либия“, каза на Ердоган …Тръмп"}
{"url": "http://www.classa.bg/%D1%81%D0%B2%D1%8F%D1%82/item/404514-%C2%AB%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B8-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%B8%D1%82%D0%B5-%D0%B1%D1%8F%D0%B3%D0%B0%D1%85%D0%B0-%D0%BF%D1%80%D0%B5%D0%B7-%D0%B3%D0%BB%D0%B0%D0%B2%D0%B0-%D1%87%D1%8A%D1%80%D1%87%D0%B8%D0%BB-%D1%83%D0%BC%D0%BE%D0%BB%D1%8F%D0%B2%D0%B0%D1%88%D0%B5-%D1%81%D1%82%D0%B0%D0%BB%D0%B8%D0%BD-%D0%B4%D0%B0-%D0%B3%D0%B8-%D1%81%D0%BF%D0%B0%D1%81%D0%B8%C2%BB", "text": "След като Путин публично нарече полския посланик в Третия райх «измет» и «антисемитска свиня», цяла Западна Европа, начело със САЩ, започна да се възмущава на бруталността на руския лидер. Разпалените «шляхтичи» се възмутиха (полското външно министерство привика руския посланик Сергей Андреев). А САЩ в лицето на Жоржет Мосбахер, посланик на САЩ в Полша- в близкото минало собственичка на салон за красота — категорично се втурнаха към поляците, за да помогнат, а и за да поставят Русия на мястото й.     На снимката: Жоржет Мосбахер, посланик на САЩ в Полша   Кучи сиове, както се казва. Хитлер очевидно малко ви натупа при Ардените. Да видим сега какво толкова се случи при Ардените. През втората половина на 1944 г. в търсене на изход от безизходицата, в която се оказа фашистка Германия, германското командване реши да извърши контранастъпление към Западния фронт. Целта беше да се разгромят англо-американските съюзнически сили и да се създадат предпоставките за преговори със САЩ и Англия за мир, почетен за Райха. Арденската операция започнала на 16 декември. Активната й фаза продължила само 9 дни, но това било достатъчно, за да бъдат напълно победени съюзниците — паниката била обхванала всички от англо-американците. Загубите на англо-американските войски възлизат на 76 880 души, включително 8 607 убити, 47 129 ранени и 21 144 изчезнали. Същите тези съюзници, които в днешно време обичат да се събират в Нормандия и да преизпълват ефира, сякаш почти сами, със символичната помощ на СССР, поставили Хитлер на колене… побягнали като мишоци при Ардените. Американският журналист Р. Ингерсол пише, че германските войски „пробиха линията ни за отбрана отпред в рамките на петдесет мили и нахлуха в този пробив, като вода във взривен язовир. А от тях по всички пътища, водещи на запад, американците избягаха през глава». На 6 януари британският премиер Уинстън Чърчил изпраща лично секретно съобщение до маршал Йосиф Сталин. Това е вик за помощ — в писмото Чърчил умолява Сталин спешно да започне «голямо руско настъпление на фронта на Висла или някъде другаде през януари». Началото на съветската офанзива в Полша е насрочена за 20 януари. Ето това са съюзниците на СССР, които безпардонно твърдят, че ТЕ са победили във Втората световна война Хитлер, а не Съветите. Кучи синове, както се казва. Без извинение.       Колона американски пленници, попаднали в плен на нацистите при Ардените", "date": "2020.01.04", "title": "«Американците и англичаните бягаха през глава! Чърчил умоляваше Сталин да ги спаси»"}
{"url": "http://www.classa.bg/%D1%81%D0%B2%D1%8F%D1%82/item/404515-%D1%80%D0%B0%D0%BA%D0%B5%D1%82%D0%BD%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D0%B8%D1%80%D0%B0%D0%BD-%D1%81%D0%B0-%D0%BF%D1%80%D0%B8%D0%B2%D0%B5%D0%B4%D0%B5%D0%BD%D0%B8-%D0%B2-%D0%B1%D0%BE%D0%B9%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82", "text": "Ракетните сили на Иран са поставени в бойна готовност във връзка с убийството на генерал Касем Сюлеймани, съобщават медиите. Клетките на специалните сили на Ал-Кудс от Ислямския революционен гвардейски корпус по света са в \"нисък старт\", съобщава FAN с позоваване на своя кореспондент Абас Джума. „Имаше слух, че иранските изтребители обикалят близо до границата между Иран и Ирак. Всички чакат заповед“, каза той. Според него иранските ракетни части са в готовност. По-рано в Иран бе заявено, че убийството на Сулеймани е най -голямата стратегическа грешка, заради която за САЩ ще има последствия. Върховният лидер на Иран беше обещал \"тежко отмъщение\" за смъртта на генерала. В петък стана известно за смъртта на Сюлеймани в резултат на ракетен удар от американски войски в района на Багдад. Русия нарече убийството „приключенска стъпка“.    ", "date": "2020.01.04", "title": "Ракетните сили на Иран са приведени в бойна готовност"}
{"url": "http://www.classa.bg/%D1%81%D0%B2%D1%8F%D1%82/item/404516-%D1%81%D1%8A%D0%B4%D1%8A%D1%82-%D0%B2-%D1%81%D0%B0%D1%89-%D0%BE%D1%82%D0%BC%D0%B5%D0%BD%D0%B8-%D0%B3%D0%BB%D0%BE%D0%B1%D0%B0%D1%82%D0%B0-%D0%BD%D0%B0-exxonmobil-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2-%D1%80%D1%83%D1%81%D0%B8%D1%8F", "text": "Федералния съд в Северния окръг на американския щат Тексас постанови, че американските власти незаконно са наложили на корпорацията ExxonMobil глоба в размер на $2 млн за нарушаване на санкциите срещу Русия. Според ТАСС съдия Джейн Бойл реши в полза на ExxonMobil. Според решението, съдът уважи искането на дружеството тази глоба да не му бъде налагана. Съдът намери наказанието незаконно, а глобата беше отменена. През юли 2017 г. Министерството на финансите на САЩ обяви, че е наложило на ExxonMobil глоба в размер на $2 млн във връзка с нарушението от страна на компанията на американските санкции срещу Русия. По-късно ExxonMobil обяви планове за оспорване на решението.    ", "date": "2020.01.04", "title": "Съдът в САЩ отмени глобата на ExxonMobil за нарушение на санкциите против Русия"}
{"url": "http://www.classa.bg/%D1%81%D0%B2%D1%8F%D1%82/item/404517-%D0%B8%D1%80%D0%B0%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D0%B0%D0%B4%D0%BD%D0%B5-%D1%81%D0%B0%D1%89-%D0%B4%D0%BE-48-%D1%87%D0%B0%D1%81%D0%B0,-%D0%B7%D0%B0%D0%BC%D0%B5%D1%81%D0%B2%D0%B0%D1%82-%D0%B8-%D1%80%D1%83%D1%81%D0%B8%D1%8F", "text": "До 48 часа Иран може да започне война срещу САЩ. Това съобщават източници от Пентагона, които се базират на разузнавателна информация от последната нощ. Припомнят се вчерашните заявления на президента на Иран Хасан Рухани и министъра на отбраната Амир Хатани, че срещу Съединените щати ще бъде нанесен „съкрушителен удар“ заради гибелта на третия по важност човек в страната ген. Касем Солеймани, шеф на специалното елитно подразделение „Кудс“.   „ “, заяви на свой ред Върховният водач на Иран Али Хаменей. Информация за голяма опасност от война съобщава и израелската служба МОСАД. В тази връзка правителството обяви повишена бойна готовност на израелската армия. Израел очаква провокативни действия от страна на Ливан, Сирия и Сектора Газа. В повишена бойна готовност са приведени и армейските части на САЩ. Военно-въздушните сили са готови да изпълняват бойни задачи в района на Иран. Стана известно още, че Американският конгрес не е бил уведомен за операцията, при която бе убит ген. Сюлеймани, 48 часа преди провеждането, както предвижда практиката. Президентът Доналд Тръмп и Генералния щаб обясняват това с това, че е трябвало тайната да се запази в много тесен кръг. В оскъдните информации за готвен ответен удар на Иран срещу САЩ бе замесена и Русия. Аргументите са, че убитият генерал Солеймани е човекът, който е убедил Кремъл да вкара войски в Сирия и да започне военни операции там. Още през 2015 г. агенция Ройтерс съобщава, че „архитект“ на руските въздушни удари в Сирия е именно генерал Касем Солеймани. През 2015 и 2016 г. ген. Солеймани е посетил 4 пъти Москва. Говори се, че в Кремъл е разговарял лично с президента Путин, пред когото е изложил своите планове за запазване режима на Асад в Сирия и как да бъдат изтласкани американските воски от региона. Името на Касем Солеймани е включено в черния списък на ООН от 15 високопоставени военни и политически дейци на Иран, на които е забранено да напускат страната заради участието им в разработването на иранската ядрена програма. Очевидно генералът не се е съобразявал с тази забрана, отбелязват военни източници на САЩ. От своя страна Москва е заявила в тази връзка, че атаките срещу Солеймани са опит да се хвърли петно върху името на Русия. Не е ясно дали в момента Техеран се съветва с Москва как „да накаже“ САЩ. Военни анализатори смятат, че Техеран само плаши САЩ, но всъщност ударът срещу ген. Солеймани е показал, че американските военни и специални части са в състояние да локализират и унищожат всяка цел в Иран, включително най-висшите управници на страната. Смъртта на Сюлеймани е ясен знак за това.", "date": "2020.01.04", "title": "Иран може да нападне САЩ до 48 часа, замесват и Русия"}
{"url": "http://www.classa.bg/%D1%81%D0%B2%D1%8F%D1%82/item/404518-%D0%BB%D0%B0%D0%B9%D0%B2-%D1%81%D1%82%D1%80%D0%B8%D0%B9%D0%BC%D0%B8%D0%BD%D0%B3%D1%8A%D1%82-%D0%B2-%D0%BA%D0%B8%D1%82%D0%B0%D0%B9-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0,-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D0%B9%D0%BA%D0%B8-%D1%81%D0%BB%D0%B0%D0%B2%D0%B0-%D0%BD%D0%B0-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B8%D1%82%D0%B5-%D0%BA%D0%B8%D1%82%D0%B0%D0%B9%D1%86%D0%B8", "text": "За пет минути китайският лайвстриймър* Син Ба продаде 42,5 млн. комплекта продукти за грижа за кожата на Whoo и реализира приходи за над 400 млн. юана (57 млн. долара) по време на шопинг събитие през изминалия ноември, съобщава Kuaishou- видеоплатформа на Tencent. За много китайци това олицетворява мечтата им за богатство за една нощ и социалната мобилност, която то може да им донесе. А за световните марки тези популярни личности, които се определят като ключови лидери на общественото мнение, се оказват най-ефективният начин да достигнат до стотици милиони купувачи в Китай, съобщава CNBC. Син, чието пълно име е Син Йоуджъ, е от североизточния регион на Китай Дунбей, граничещ със Сибир и Северна Корея. Хората от Дунбей са много по-отворени по отношение на възможността да създават подобен тип съдържание, което се харесва на публиката в цялата страна, твърди Хао У, режисьор на документален филм от 2018 г. за китайските лайфстриймъри, наречен “People’s Republic of Desire.” В най-ранните дни на лайв стрийминга в региона се появяват цял куп говорители, които зрителите са готови да затрупат с подаръци под формата на виртуални пари. Всъщност трите провинции на Дунбей са имали най-голям дял професионални лайвстриймъри през 2018 г., показват данни на китайската платформа за социални мрежи Momo. Позовавайки се на официални данни, докладът съобщава, че до средата на миналата година в Китай е имало над 425 млн. лайвстриймъри. И броят им се увеличава. За потребители на Kuaishou с повече от 1 милион фенове обемът на трансакциите през последните 11 месеца е нараснал 9 пъти, срещу 34 пъти за тези с 200 000 фенове, каза Уан Юлин, изпълнителен директор на Мокуай, партньор на видеоплатформата, на конференция в Пекин на 17 декември. Представител на медията отбеляза, че това са данни от трети страни, и не коментира съобщенията, че компанията обмисля първично публично предлагане в САЩ през следващата година с оценка от поне 25 млрд. долара. По-малко известните марки също започват се обръщат към тези лайв стрийм инфлуенсъри, но това не променя факта, че браншът изисква все по-високо ниво на професионализъм. Преди около година видеоклиповете на един потребител можеха  лесно да спечелят фен база, но сега този човек трябва да бъде подкрепен от цял екип, според Келвин Джао, който прекарва последните четири години, работейки за топ създател на съдържание в Пекин. \"За физически лица най-доброто време е приключило “, казва Джао, пред CNBC, пояснявайки, че да се създаде добър кратък видеоклип сега струва поне толкова, колкото да се направи онлайн филм. „Да спечелиш е много трудно, не е невъзможно, но инвестицията, която трябва да направиш, е много по-голяма“, добавя той. Според доклад от март на изследователската фирма Top Klout съществуват поне 5000 агенции, които посредничат между подобен тип лидери на мнение и брандовете и понякога подпомагат производството на съдържание. Педро Йип, партньор на дребно в консултантската фирма Оливър Уайман, заяви, че посредникът може да получи от 10% до 25% комисионна, от които по-малък дял отива за съответния лидер на мнение. Несигурността за тези, които са избрали подобна кариера, остава висока. За петте години, откакто У започва да следи няколко лайвстриймъра заради документалния си филм, режисьорът споделя, че те все още печелят приблизително същите доходи като преди. Но цялостният растеж на фенската база се насочва към нови видео платформи като Tik Tok. Всички се опитват да намерят резервен план“, казва У. „Но ако се замислите, тези хора обикновено нямат висше образование... Те нямат социален капитал, не знаят как да управляват бизнес в реалния живот. Опитват се да създадат ресторанти или барове и се провалят“, добавя още той. Дори Син, който има близо 34,7 млн. последователи в Kuaishou, знае, че успехът на лайв стрийминга няма да е завинаги. По време на шопинг събитие на 12 декември той заяви, че трябва да продължи да се усъвършенства, да трупа фенове и да развива собствена верига за доставки на продукти. *лайвстриймър – личност, която става популярна със своите лайв стрийм видеа, публикувани в някоя от платформите за видео съдържание  ", "date": "2020.01.04", "title": "Лайв стриймингът в Китай се разраства, предлагайки слава на обикновените китайци"}
{"url": "http://www.classa.bg/%D1%81%D0%B2%D1%8F%D1%82/item/404519-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%BE%D1%82%D0%BE-%D0%BC%D0%B0%D1%81%D0%BE%D0%B2%D0%BE-%D0%B8%D0%B7%D0%BC%D0%B8%D1%80%D0%B0%D0%BD%D0%B5-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%B8", "text": "Това е число, което е колкото ужасяващо, толкова и удивително: твърди се, че по време на горските пожари в Австралия половин милиард животни са загубили живота си – само в един щат. Крис Дикман, професор от университета в Сидни, който излезе с тази оценка, първоначално получи сериозни критики. Сега неговият университет защити данните: „Авторите използваха много консервативни оценки за своите изчисления. Реалната смъртност е вероятно много по-висока от прогнозната“, обясни той. В проучването изследователите разглеждали само състоянието на Нов Южен Уелс. Там те очакват да има поне 480 милиона убити животни, включително птици, но без да включват насекоми, жаби или прилепи. Няма налични оценки за животните в щатите Виктория, Южна Австралия и Тасмания, които също бяха засегнати от пожарите. Преброени са били животните, които или са умрели директно от огън, топлина или дим, или не са намерили храна или защита поради пожарите. Освен всичко друго, реномираният учен Дикман очаква да са загинали повече от 8 000 мечки коала, което съответства на почти една трета от популацията на коалите в щата. Щетите все още не са изчислени Щетите за околната среда, причинени от пожарите, все още не са оценени. Напълно неясно е колко квадратни километра от горите, които са включени в списъка на ЮНЕСКО като световно културно наследство, са жертви на пламъците. Австралия избегна на косъм решение на Юнеско да постави бариерния риф, засегнат от затоплянето на океана, в списъка на „застрашените обекти на световното наследство“ - което би нанесло огромни щети на репутацията и би имало вероятни неблагоприятни последици за туризма. В момента не е ясно дали нещо подобно заплашва горите. В Нова Зеландия, на повече от 1300 километра, някои глетчери вече са покрити със слой от пепел от Австралия, която ги кара да се стопят по-бързо, тъй като повърхността им става по-тъмна. Климатичният експерт Андрю Макинтош от Университета Монаш в Мелбърн коментира темата така: „Ако остане на повърхността, със сигурност тази пепел ще задейства процес на топене. Ако честотата на пожарите се увеличи, полетът на пепелта ще се увеличи и съществува риск това да ускори изчезването на ледниците в Нова Зеландия\".     И докато учените започват да разбират щетите, пожарникари и активисти продължиха в петък да работят, за да облекчат страданията на жертвите и да евакуират повече хора, преди нова топлинна вълна да възобнови отново пожарите. 28 души се считат за изчезнали във Виктория. Правителството обяви извънредното положение за щата, както направи преди това за Нов Южен Уелс. Лидерът на опозицията Антъни Албанезе, който досега се въздържа от изяви, поясни: „Ето противоречието при представянето на правителството: Те казват, че представляваме само 1,3 процента от глобалните емисии, така че няма нужда да правим нищо, защото това няма да направи разликата. Но истината е, че нищо няма да се промени, ако никой  не направи нищо“.  Метеоролозите предупреждават за екстремни температури от над 40 градуса и сухи гръмотевични бури с опасни мълнии. След столицата Канбера, която от две седмици е потопена в облаци дим, властите също предупредиха в петък и мегаполиса Мелбърн за „токсичен въздух“, който е импрегниран от дима. Първият десантен кораб на ВМС евакуира1100 души от полуостров Малакота, където пребивават от вторник вечерта. Втори кораб ще вземе още жертви следобед. Целта е да се евакуират над 2000 души от там в петък, за да бъдат закарани до пристанището на Хейстингс. Междувременно хеликоптери спасяваха десетки ранени или болни, а полицията ескортира допълнителни конвои от почиващи на бреговете на Нов Южен Уелс към вътрешността.Под обществен натиск премиерът Скот Морисън премести кризисното заседание на кабинета, насрочено за понеделник, в събота. След като плановете му за отпуска бяха разкритикувани,  той обмисля да отмени посещенията си в Япония и Индия, два важни търговски партньора на Австралия. В четвъртък той преживя бедствие, след като жителите на увредения от пожарите малък град Кобарго го нападнаха с обиди и го прогониха. Пожарникар дори отблъсна ръката му. По-късно неговият партиен приятел Андрю Констанс, министър на транспорта в Южен Уелс, заяви, че разбира жителите: „Той получи приветствието, което вероятно заслужава“. Тогава Морисън публично показа разбиране към напрегнатите нерви на жертвите на пожара, а в петък заяви, че никой не вярва сериозно, че политиката за климата разпалва пожарите.  ", "date": "2020.01.04", "title": "Катастрофалното масово измиране на животни"}
{"url": "http://www.classa.bg/%D1%81%D0%B2%D1%8F%D1%82/item/404520-%D1%81%D0%BE%D1%80%D0%BE%D1%81-%D1%81%D0%B8-%D0%BE%D1%84%D0%BE%D1%80%D0%BC%D1%8F-%D0%BF%D1%80%D0%B0%D0%B2%D0%BE%D1%82%D0%BE-%D0%BD%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81%D1%82-%D0%B2%D1%8A%D1%80%D1%85%D1%83-%D1%83%D0%BA%D1%80%D0%B0%D0%B9%D0%BD%D0%B0", "text": "Докато украинците ловко бяха обърнати да гледат към конфликта с Русия, Сорос тихо премина през всички етапи на приватизация на страната им. В момента разбойническата схема за улавяне на украинската система за транспортиране на газ и същата схема за превземането на “Украински железници” се приближават към завършване. За да се гарантира преминаването през тези схеми, в няколко разсейващи направления се предприемат мерки, водещи до рязко засилване на конфликтите в украинското общество и неговите управляващи групи. И така, за първи път във Върховната Рада беше създадено такова управляващо мнозинство, което да не разчита на съществуващите олигархични кланове и регионални елитни групи. В предишния състав на Радата от 270 до 310 депутати имаха статут на протежета на конкретни финансови и индустриални групи. Днес броят им е намален до 120-140 души, което позволява да се поеме контрол над парламентарното мнозинство от други структури, предимно под контрола на Сорос. Поради факта, че старите олигарси загубиха контрол в Радата, а по-голямата част от партия „Слуга на народа“ е разделена между хората на Сорос и представителите на старите олигархични групи, се появи възможността за формиране на нов кабинет и нов законодателен дневен ред. Той включва такива скандални законопроекти като приватизацията на земеделската земя, големите държавни предприятия, връщането на “Приватбанк” на Коломойски, предоставянето на длъжностните лица по сигурността на правото да контролират Националната банка и правилата за провеждане на местни избори. Зеленски всъщност вече е загубил контрол над Радата, а в самата Украйна той е чисто номинална фигура. Сега украинската Газово-транспортна система се контролира от Дмитрий Фирташ със 70%, но той води ожесточен спор със Сорос за контрола върху този актив. На 24 декември обаче правителството на Украйна предприе най-важната стъпка към набега за изземване на украинската ГТС от Сорос. На закрито заседание е решено кредитите на Европейската банка за възстановяване и развитие (ЕБВР) и Европейската инвестиционна банка (ЕИБ) в размер на 150 милиона евро, отпуснати за ремонти на четири участъка от газопровода Уренга-Помари-Ужгород, да не се прехвърлят на “Укртрансгаз”, а на Оператора на украинската ГТС. В същото време най-важното нещо се подготвя в пакет с това решение: сега всички плащания на „Газпром“ няма да отиват за „Нафтогаз“, а в специални сметки на правителството. Плащането на “Газпром” в размер на 3 милиарда долара по решение на Стокхолмския арбитраж и всички транзитни плащания ще се уредят в кабинета. Това се представя за победа над сивите схеми и корупцията. Всъщност това е подготовка за ускорения фалит на новия оператор на ГТС: той се лишава от възможността да получава средства за разплащане по заемите от ЕБВР и ЕИБ. Причината е, че местните газоразпределители също седят в клона на ГТС - регионални производители на газ, които приемат газ годишно в размер на 550 милиона долара (около 120 - 150 милиона кубически метра), но никога не го плащат по очевидни причини: заради високите тарифи населението и предприятията са неплатежоспособни. Ако добавим към тези разходи фонда за заплати за 20 хиляди души от обслужващия персонал на ГТС, се оказва, че операторът на ГТС на Украйна ще фалира след няколко месеца, превръщайки се в нерентабилен актив. И за да натовари потребителя с по-високи сметки и да гарантира неплащането на газа, правителството одобри 75% увеличение на цените за 44 оператори на газоразпределителната мрежа за първата половина на 2020 г. Което, естествено, ще бъде наложено на така и неплатежоспособното население. И тук идва моментът за церемониалното появяване на сцената на сегашния ръководител на правителството, човекът на Сорос Алексей Гончарук. Той ще вземе единственото възможно решение: чрез контролирания от Сорос национален съвет за инвестиции, ръководен от Давид Арахамия, той ще получи задачата да привлече инвеститор, който ще получи оператора. Естествено, този \"инвеститор\" ще бъде Сорос. Както се казва, ловки ръце и никаква измама. Но възможно ли е да се тълкува решението за превода на плащания за газ по сметките на правителството в такъв случай като „победа над корупцията“ - това е голям творчески въпрос. Да, това е победа над корупцията - но победата на голямата корупция над дребната. Всяко политическо решение в съвременна Украйна е корупция. За да се отдели корупцията от политиката в Украйна, трябва да има антибандеровска и антиамериканска революция. Всъщност в сегашното състояние на окупация това е нереалистично. Въпреки това, Сорос е системен човек и той влиза под формата на комбинация, където всички ходове отнемат много време за подготовка и тогава те се извършват във взаимна координация с всички останали. В допълнение към приватизацията на земята и украинската ГТС, той подготвя изземването на железниците. Известният бивш депутат от Радата, протеже на Сорос Сергей Лещенко, герой, свързан с “Украингейт” - скандалът за намесата на хората на Клинтън в изборите през 2016 г. в САЩ, беше назначен за член на надзорния съвет на държавната компания “Украински железници”. Работният му график там е 30 дни в годината, за което той получава хонорар от 588 хиляди гривни на месец. Освен това той има право да присъства на всички семинари на всяко звено на тази организация и право на достъп до всички документи без изключение. По този начин задачата на Сорос да се даде контрол над всички превози на товари в Украйна е решена. Но за пълното господство едно превземане на железницата не е достатъчно. Спедиторите също трябва да бъдат наблюдавани. За това Държавната митническа служба на Украйна е поставена под контрола на друго протеже на Сорос Максим Нефьодов. Неговата задача е да поеме контрабандата върху себе си и така да контролира възможните конкуренти на бъдещия оператор. Друг представител на Сорос е не по-малко пламенният борец за украинската независимост Мустафа Найем. Подобно на Лещенко, той е поставен от Сорос в “Укроборонпром” като заместник-генерален директор за взаимодействие с органите на държавната власт. За три седмици на новата позиция този представител на Сорос получи 310 хиляди гривни. Междувременно първият газ от Русия вече е пристигнал в украинската ГТС съгласно действащия нов договор между “Газпром” и “Нафтогаз”. “Газпром” плати глоба на 2,9 милиарда долара на \"Нафтогаз\" според решението на Стокхолмския арбитраж. Газът и парите вървяха по схемите на Сорос, а Зеленски дори не смее да каже и дума - точно според тези планове той беше направен президент. Можете да се подигравате на украинската борба с корупцията дълго време и да се подигравате на нейния суверенитет. Човек може да се удиви на безграничната наивност на украинското население, покорно запътило се на заколение подобно на евреите, пътуващи до Аушвиц, вярващи, че са превозвани просто до друго място на пребиваване. Възможностите за превръщане на огромните маси от нормални хора в послушни идиоти са безкрайни. Но пред нас е трагедията на цял народ, много по-голяма от трагедията на сърбите, които бяха бомбардирани в продължение на няколко месеца и от които бе откъснато Косово. Украинците са бомбардирани от 20 години и всичко е взето от тях. Не Русия взе Крим и Донбас от тях - тя само върна своето. Съединените щати отнемат Украйна от украинците, от нея просто откъсват парчетата от това, което не се е побрало в количката на Сорос. Все някой успява да избяга от всеки плен. Крим и част от Донбас избягаха. Останалите ще трябва да изпият цялата горчивина на плена от поражението, нанесено от врага, който са смятали за приятел и благодетел. Съдбата на Украйна е ужасна и незавидна. Сорос вече се е заел с последния акт на украинската трагедия и Украйна едва ли ще се измъкне от упоритите му лапи. Следват десетилетия робство и окупация. Тези чакали на най-дълбоката световна държава ще разкъсват измъченото тяло на Украйна дълго и неистово - запасът от устойчивост на системата, създадена през годините на Съветския съюз, няма да бъде изчерпан скоро.    ", "date": "2020.01.04", "title": "Сорос си оформя правото на собственост върху Украйна"}
{"url": "http://www.classa.bg/%D1%81%D0%B2%D1%8F%D1%82/item/404521-%D0%BF%D1%80%D0%B5%D0%B7-2019-%D0%B3-%D0%BE%D1%89%D0%B5-%D0%BF%D0%BE%D0%B2%D0%B5%D1%87%D0%B5-%D0%BC%D0%BB%D0%B0%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D1%85%D0%B0%D1%80%D0%B5%D1%81%D0%B2%D0%B0%D1%82-%D1%81%D0%BE%D1%86%D0%B8%D0%B0%D0%BB%D0%B8%D0%B7%D0%BC%D0%B0,-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D0%B0-%D0%B8-%D0%BC%D0%B0%D1%80%D0%BA%D1%81%D0%B8%D0%B7%D0%BC%D0%B0", "text": "70% от младите американци от поколението между 18 и 38 години заявяват през 2019 г., че е „вероятно“ или „много вероятно“ да гласуват  за социалист . При това техният дял в сравнение с миналата 2018 г. нараства. Тези, които категорично заявяват, че ще гласуват за социалист, са се увеличили за една година от 10% на 20%. Това показва   за отношението на американците към социализма, публикуван неотдавна от американската агенция YouGov, която от 2016 г. насам ежегодно провежда такива изследвания – нещо, което нашите български социолози не смеят да направят. Резултатите от изследването за 2019 г. са показателни и с това, че нараства положителното отношение към комунизма и марксизма сред младите хора в САЩ:              . Всички тези отговори имат обяснение, ако се сравнят с това какво мислят американците за основните проблеми на техния капитализъм. Но има и още нещо. През последните години у нас и по света много се пише каква заплаха за света са Владимир Путин и Русия. Повечето американци обаче не смятат така. Попитани кой е най-голямата заплаха за мира – Доналд Тръмп, Ким Чен-ун или Владимир Путин, те отговарят по следния начин: Знаменателно е, че най-голямата заплаха за мира в света американците виждат в собствения си президент Доналд Тръмп. Променените нагласи на младите американци през 2019 г.  имат своето обяснение   Известно е, че в САЩ в момента вървят ускорени промени, които тресат света чрез политиката на президента Тръмп, започнал своите търговски войни не само с Китай, Русия и Иран, но и с натовските си съюзници Франция, Германия, Италия. Неравенството в доходите и богатството расте по-ускорено и днес то е най-голямото, откакто Американското бюро за преброяване събира статистика по въпроса. По-ниски доходи и много повече дългове ‒ това показва сравнението между днешните американци, родени и израснали в епохата на неолибералния капитализъм, и поколението, израснало след Втората световна война, по време на социалната държава до 70-те години на ХХ век. В момента 44 милиона американци (или 18% от възрастното население на страната) колективно дължат 1,6 трилиона долара студентски дългове. Половината от записалите университет през 2018 г. са взели  кредити за обучението си. В края на 2009 г. студентските дългове са били общо 772 милиарда. Десет години по-късно те са вече  . С тези темпове през следващото десетилетие може да скочат и до 3,5 трилиона долара. Дори само лихвите по тях стават все по-депресиращи и влошават икономическото положение. Затова все повече млади американци смятат, че няма смисъл да се записват в университет. Най-силно е ударено така нар. поколение „милениалс“ – родените между 1980  и 2000 г. Всеки от тях дължи средно по 27 900 долара студентски дълг. Същевременно работещите от това поколение, получават доходи, които са с 20% по-ниски от доходите на родителите им, когато са били на същата възраст. По-лоши в сравнение с тези на родителите им са и възможностите да си купят жилище. Затова все повече американци, които са завършили образованието си и са започнали да работят, продължават да живеят при своите родители. Ако положението на това поколение, което се превръща във водещо за американското общество през идващите години, се запази непроменено и ако неговите нагласи към социализма, комунизма и марксизма се променят със същата скорост, с каквато това е станало през 2019 г., как ли ще се променят те през 2020? А през 2021 г. И какви ще са последствията за американското общество? А и не само за него! За да разберем това следва да имаме предвид, че 47 % от американците смятат, че е необходима цялостна промяна на икономическата система на тяхното общество. Кризата на американския неолиберален капитализъм  ражда антисистемни нагласи у нарастващо количество американци. Тези антисистемни нагласи са в две противоположни посоки. Едната е на  , изразявана от Тръмп. Другата е алтернативната тенденция на  , каквато имаме у младото поколение. В такива случаи капитализмът по принцип най-често се е спасявал с първата тенденция, която сега доминира в американската политикика. Алтернативните нагласи обаче също ги има и това засилва поляризацията, противопоставянето, конфликтността на американското общество. За да оценим тези данни, следва да имаме предвид и друго   в американското списание  . То показва, че е достатъчно 25 % от населението на една страна категорично да иска нещо да стане и да се бори за него. А ако е убедено, обединено и организирано за борба, тези проценти са достатъчни дори за революция. Засега на повърхността върви консервативно-националистическа революция, при която стремежът е да се запази и обогати допълнително бизнесът. Под повърхността обаче има и нещо друго. То също във възход, тъй като при алтернативата, подкрепяна от политиката на Тръмп, се усилват неравенството и губещата позиция на голямата част от поколението, израснало в условията на неолиберален капитализъм. Предстои да видим как ще се сблъскат тези алтернативи.      ", "date": "2020.01.04", "title": "През 2019 г. още повече млади американци харесват социализма, комунизма и марксизма"}
{"url": "http://www.classa.bg/%D1%81%D0%B2%D1%8F%D1%82/item/404522-%D1%82%D1%80%D1%8A%D0%BC%D0%BF-%D0%BE%D0%B1%D0%B2%D0%B8%D0%BD%D0%B8-%D0%B3%D0%B5%D0%BD-%D1%81%D0%BE%D0%BB%D0%B5%D0%B9%D0%BC%D0%B0%D0%BD%D0%B8,-%D1%87%D0%B5-%D0%B5-%D1%83%D0%B1%D0%B8%D0%BB-%D0%B8%D0%BB%D0%B8-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B8%D0%BB-%D1%85%D0%B8%D0%BB%D1%8F%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8", "text": "Президентът на САЩ Доналд Тръмп заяви, че командирът на специалните ирански сили \"Ал Кудс\" (Ислямския революционен гвардейски корпус) ген. Касем Солеймани е трябвало да бъде елиминиран преди много години, съобщава ТАСС.   \"Докато Иран никога няма да може да признае това, Солеймани беше мразен и плашеше в собствената си страна ... ... Той трябваше да бъде елиминиран преди много години\", написа президентът на САЩ в Туитър. Според Тръмп народът на Иран не е „толкова натъжен“ от смъртта на генерала, както иранските лидери внушават на света. Доналд Тръмп добавя, че убитият при американски ракетен удар в Багдад ирански генерал е „пряко или косвено отговорен за смъртта на милиони хора“. \"Генерал Касем Салеймани уби или сериозно нарани хиляди американци в дълъг период от време и планираше да убие още повече\", смята американският президент.", "date": "2020.01.04", "title": "Тръмп обвини ген. Солеймани, че е убил или тежко ранил \"хиляди американци\""}
{"url": "http://www.classa.bg/%D1%81%D0%B2%D1%8F%D1%82/item/404523-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F,-%D0%BD%D0%B0%D1%80%D0%B5%D0%B4%D0%B5%D0%BD%D0%B0-%D0%BE%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF", "text": "  Тръмп е достоен за уважение, за това че действа решително, със сила и бързина“, заяви той пред репортери преди да отлети от Гърция Премиерът на Израел Бенямин Нетаняху приветства въздушната операция, наредена от президента на САЩ Доналд Тръмп, която доведе до убийството на командирът от спецчастите „Кудс“ от Иранския ислямски революционен корпус Касем Сюлеймани, извършена в ранните часове на 3 януари, пише вестник The Times of Israel. „Тръмп е достоен за уважение, за това че действа решително, със сила и бързина“, заяви Нетаняху пред репортери преди да отлети от Гърция към Израел, след срещата за Източносредиземноморския газопровод. „Ние заставаме изцяло зад САЩ в тяхната битка за сигурност, мир и самозащита“, добави той. Премиерът още заяви, че „Израел също има правото на самозащита. САЩ също разполагат с това право. Сюлеймани е отговорен за смъртта на невинни американски граждани и много други (хора). Той планираше и други атаки“. Нетаняху прекрати преждевременно своята визита в Гърция, заради притеснения, че Иран може да реши да отговори на американската атака с удари по Израел. Неговият главен политически опонент, ръководителят на партия „Синьо и бяло“ Бени Ганц също приветства ударите и заяви, че решението на Тръмп е било смело и е показало силни лидерски качества. „Убийството на Сюлеймани е съобщение към ръководителите на глобалния тероризъм – и вашите (животи) са заложени“, каза Ганц. Убийството на Сюлеймани според него е било нещо очаквано за всеки, „чиито действия водят до смъртта на невинни, и до дестабилизацията на региона и света“. Ганц добави, че по въпросите за националната сигурност няма такова нещо като „коалиции и опозиция“, препратка към политическата криза в Израел и споровете между него и Нетаняху. Междувременно министърът на отбраната на страната Нафтали Бенет призова за оценяване на ситуацията в извънредно събрание с ръководството на израелската отбрана в Тел Авив. Все още няма детайли от резултатите от срещата. Израелските медии информираха, че външният министър – Израел Кац – е решил да увеличи охраната на посолствата и мисиите на страната по света. Други дипломатически институции в Израел също призоваха другите страни по света да направят същото, понеже съществува заплаха за ответни удари от страна на Техеран в целия свят. Във връзка с настоящите събития беше затворен и ски курорт, близо до сирийската граница с Израел, който по-рано беше обект на ракетни атаки. Израелските сили за сигурност заявиха, че са наредили затварянето на курорта „Връх Хермон“ в Голанските възвишения, във връзка с атаките и убийството на Сюлеймани. Нетаняху по-рано инструктира министрите от кабинета си да не дават интервюта, свързани с американските атаки. Въпреки това депутати от повечето партии в страната приветстваха ударите и убийството на иранския командир. Заместник-председателят на „Синьо и бяло“ Яир Лапид заяви, че Сюлеймани е „отговорен за убийствата на хиляди невинни цивилни“. „Той получи точно това, което заслужаваше“, добави той. Бившият ръководител на генералния щаб на израелските отбранителни сили и депутат от опозицията Моше Ялон заяви, че след смъртта на Сюлеймани, „света като цяло, както и Близкия изток в частност, е бил освободен от един масов убиец“. Сюлеймани беше убит в американска ракетна атака по международното летище в Багдад. Там американските ракети са ударили два автомобила, в следствие на което е бил убит командирът, който беше важна фигура за иранската армия и нейните съюзници в Сирия. Други важни фигури от проиранските милиции в Ирак също бяха убити. Иран се зарече да отговори за американските атаки срещу Сюлеймани, който беше архитект на интервенциите на Техеран в Близкият изток, като напрежението между тях и САЩ продължава да се увеличава. Смъртта на Сюлеймани представлява сериозна ескалация на конфликта между Вашингтон и Техеран , който води една след друга множество кризи, след като президентът на САЩ Доналд Тръмп оттегли своята страна от ядреното споразумение с Иран, подписано през 2015 г. и наложи нови санкции. САЩ призоваха своите граждани да напуснат Ирак „незабавно“. Американският държавен департамента заяви, че посолството на САЩ в Багдад, което по-рано беше обект на атаки от ирански милиции и протестиращи на 31 декември, е било затворени и дипломатическите услуги са били прекратени на този етап. Около 5200 американски военнослужещи се намират в момента в Ирак, където те се грижат за тренирането на иракските сили, които все още се борят с останалите членове на „Ислямска държава“. Иранският върховен лидер аятолах Али Хаменей предупреди, че Техеран готви „сериозен отговор“ на американските атаки, като нарече Сюлеймани „международното лице на съпротивата“. Хаменей също така обяви тридневен траур заради смъртта на генерала, след което назначи Исмаил Гаани за заместник начело на силите на „Кудс“. Външният министър на Иран Мохамед Джавад Зариф нарече нападението „акт на държавен тероризъм и нарушение на иракския суверенитет“. Убийството, и всеки отговор от страна на Иран, могат да предизвикат конфликт, който да обгърне целия регион и да заплаши американските сили в Ирак, Сирия и други страни. През последните две десетилетия, Сюлеймани създаде мрежа от добре въоръжени сили в региона, които имат присъствие навсякъде от южната част на Ливан до границите на Израел. Въпреки това тази атака може да послужи и като предупреждение, като страховете за пълномащабна война могат да забавят обещаният от Иран отговор. Пентагона заяви, че Сюлеймани е бил убит, защото е „разработвал активно планове“ за убийството на американски „дипломати и военнослужещи в Ирак и региона“. САЩ също така обвиниха Сюлеймани за бурните протести пред американското посолство в Ирак по-рано. Ь Атаката на летището също така доведе до смъртта на Абу Махди ал Мухандис, заместник-командир на подкрепяните от иран шиитски милиции в Ирак. Техен говорител заяви по-рано, че в атаката са загинали общо осем души, включително и роднина на Сюлеймани, който остана неназован. Според иракски източници, Сюлеймани е бил убит след като е слязъл от самолет, в който е пътувал след посещение или в Сирия, или в Ливан. Те говориха при условие за анонимност, тъй като не са имали право да обсъждат с медиите темата. Убийството обещава да предизвика разрив в отношенията между Ирак и Иран. Багдад е близък съюзник както на Вашингтон, така и на Техеран. Премиерът на Ирак Адел Абдул Махди заяви, че атаката е „агресия“ срещу страната му и „грубо нападение срещу честта на нацията“. Той призова също така за извънредна сесия на парламента, която да вземе нужните мерки за „защита на честта, сигурността и суверенитета“ на Ирак. Тя ще се проведе на 4 януари. Русия също осъди атаката, а Китай заяви, че е „дълбоко обезпокоен“ от нея. Британският външен министър Доминик Рааб заяви, че разбира, че „Кудс“ представляват заплаха, но призова за въздържане от бъдещи агресивни стъпки, тъй като „бъдещ конфликт не е в интерес на никого“.      ", "date": "2020.01.04", "title": "Нетаняху приветства въздушната операция, наредена от Доналд Тръмп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404504-%D0%B4%D0%B2%D0%B5-%D0%BA%D0%B8%D0%BB%D0%B0-%D1%80%D0%B0%D0%B9%D1%87%D0%BE-%D1%81%D1%80%D0%B5%D1%89%D1%83-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%80%D0%B0%D1%81%D0%B8%D0%B7%D1%8A%D0%BC", "text": "Едва се вижда на екрана на телевизора. Меки, синкави дрешки, шапчица, под която се подава малкото му като шепа личице, очертано от няколко гарвановочерни косички. Акушерката го държи в ръцете си за снимка, а двукилограмовото му същество не помръдва след подранилото раждане. Малкият човек, роден в първата минута на новата 2020-а година, все още няма нищо друго, освен майка, име и родина. Майка му е на двайсет, казва се Анка и това е първото й от две мечтани и планирани деца. Току-що роденият си син е кръстила Райчо. Появил се е на бял свят в пловдивска болница, в родната си България. Дошъл е на тази земя с една съвсем случайна и непланирана \"победа\" - той е първото българско бебе за годината. И това, оказва се, е и първият от многото му случайни \"грехове\", които още с раждането си оттук нататък винаги ще носи на гръб в собствената си родина. Защото Райчо не е  \" бял \" .  Поне не е толкова бял, колкото на една огромна част от българското общество би й харесвало. Не толкова бял, че от устите и сърцата на тези възрастни и явно правилно бели и расово чисти българи да се отрони някое хубаво пожелание за здраве, щастие и живот. Такова пожелание, което е редно цивилизованите, пораснали и помъдрели от опита си хора да отправят, когато се роди дете. Вместо това коментарите под информацията за първото бебе на 2020-та у нас са ето в този дух:   \" \" \" \" \" \" \" \" \" \" \" \" \" \" \"   Държа да отбележа, че това са хорските мнения, които не са изтрити от модераторите като обидни, расистки и подклаждащи агресия. Така да се каже, това са \"приемливите\" коментари, на вашето въображение оставям да си представите какви ли ще да са били \"неприемливите\". Споделените \"мили\" думи на \"добрите\" възрастни, разбира се, са скрити зад фалшиви, но красноречиво измислени онлайн псевдоними. От расовата принадлежност на новороденото се възмущават същества, които са избрали да се наричат \"ритморитник\", \"анти турчин\", \"господин Сапунерчев\", \"Вашта…\". Сред тоновете гадости, стоварени върху клетия двукилограмов Райчо всъщност открих само едно нормално, човешко пожелание: \"да е живо и здраво детето, дано стане човек, да се учи и работи!\". Той съответно е и с най-много \"нехаресвания\" от онлайн аудиторията, щедро ръсеща плюсчета под всяко истерично изказване, в което се споменава \"мангал\", \"ром\", \"циганин\", \"чааве\", правят се драматични изводи за загиващата българска нация или пък се дават \"конструктивни\" предложения, заети от ужасяващата фашистка практика от недалечното минало. Всичко това, докато дребничкият Райчо още не знае на кой свят е. Само защото не е правилно бял… Някога много се гордеех, че в България хората не са расисти. Растях в квартал близо до  \" Студентски град \" , който по онова време беше пълен с чернокожи, тъмнокожи или азиатски студенти. Пътувах с тях в автобуса, срещах ги в магазините и из кварталните паркове. Разбира се, че първоначално ми е правило впечатление, че са различни на външен вид от нас. Родителите ми обаче бяха намерили начин да ми обяснят тези различия без да всяват страх или омраза в детската ми душа, защото те самите не хранеха такива. В годините след политическите промени хората от различни етноси полека изчезнаха от полезрението на българите. И въпреки отварянето на света, постепенно се превърнаха в нещо непознато и плашещо за тях. \"Чернилките\", \"негрите\", \"мурзилките\" и както там още съвършената ни българска нация измисли да ги нарича, останаха обаче като някаква потенциална, но все пак външна заплаха за България. Както знаем от популярните конспиративни теории, именно нашата малка страна се оказва най-мечтаната световна територия и като такава тя все е в основата на незнайни страховити заговори, целящи да я претопят по всички възможни начини. Включително като я залеят например с \"небългарска\" кръв, придошла във вид на африкански емигранти, сирийски бежанци и турско-български електорат. Паралелно с тази добре организирана от  \" джендъри \" ,  \" норвежки гейове \" ,  \" соросоиди \" ,  \" либерали \" и  \" антибългари \"  атака обаче, чистокръвният българин, дето във вените му тече пряко заетото от Аспарух ДНК, винаги помни и  \" врага в своето легло \"  - Циганинът!  Той е виновен за всичките му граждански неволи, за историческите му пропадания, за международния му имидж, за климатичните промени, за личното му щастие и самочувствие. Циганинът му краде тока, гори му гумите, изпива му социалните помощи, изяжда му хуманитарните траншове. Той прави това, дори когато е още на три дни, тежи два килограма и триста грама, пишка в памперс и още не е отворил очи за света. Той е заплаха, независимо, че майка му е по-образована от много чистокръвни потомки на българските ханове и въпреки шеговитите подмятания на онлайн патриотите и за разлика от много от тях, отдавна си е взела матурата по български език. Новороденият Райчо е посрещнат на нож от сънародниците си само, защото е по-тъмен на цвят. Този негов грях не може да бъде изкупен дори от искреното и смислено пожелание на образованата му, двайсетгодишна майка \"да му върви училището и да завърши средно образование\". Възрастните расисти не се интересуват дали тя е излязла от манталитета на гетото, дали се е преборила със статуквото, дали е положила двойно повече усилия от  \" правилните \"  българи, за да се интегрира в това общество и да бъде активна и образована част от него.  Възрастните бели сънародници на Райчо априори няма да го харесват, ако ще утре да стане мозъчен хирург, космонавт или ректор на университет. Дори един ден да признаят талантите и приносите му, животът им да зависи от неговите умения или решения, да са респектирани от житейския му път и постижения, те пак вътре в себе си дълбоко ще го мразят. И помежду си или с други онлайн расисти ще продължават да го отличават от \"правилните\" с онова \"мангал\", \"ром\" или \"циганин\". Омразата в душите им, подхранена добре от манипулативните политически схеми, необразоваността, комплексите, неудовлетвореността и дивашката лошотия, винаги ще го има за човек от по-долна категория. Едно новородено българско бебе с по-тъмен цвят на кожата тук не е просто бебе. То е мишена на дремеща бомба от злост. То е плътско измерение на дълго акумулирана обществена омраза, която иска да види ясна цел, в която да се впие. Колкото по-беззащитна е тази реална човешка мишена, толкова по-слюноотделяща е жадната за мъст публика. Затова и един Райчо с размерите на коте може да отнесе пожелание да изгори заедно с другите \"по-тъмни\" като него в атомната електроцентрала. Вярвайте ми, тези, които му го пожелават, са напълно в състояние да пуснат в експлоатация нови газови камери и хладнокръвно да гледат как там изгарят човеци, които те самите са определили като  \" неправилни \" . Тези хора са сред нас. Ходят на пазар, разхождат се в кварталните градинки, взимат решения в живота си, а вероятно и в работата си, възпитават деца. Те живеят с фалшивото съзнание, че принадлежат на някаква висша каста, която има правото да се чувства такава, защото има бяла кожа и претенции за породистост. И не осъзнават, че ако живееха в онези мракобесни времена на \"арийска чистота\", отдавна сами да са станали въглени в същите онези газови камери. Защото очите им нямаше да са правилно сини, ръстът им нямаше да е чистокръвно висок, косите им щяха да са твърде тъмни, а умствените им възможности - напълно незначителни пред външните белези и произход. Докато пиша това си мисля как ли би реагирал онзи озлобен човечец, самонарекъл се  \" Анти турчин \" , ако намери едно такова новородено бебе в гората например. Би ли го прегърнал, за да го стопли? Би ли го приспал на ръце? Би ли го взел със себе си, за да го спаси от смърт? Ако съдбата не му е отредила да има собствени деца, би ли осиновил дете като Райчо, за да го отгледа в уют, обич и топлина? Би ли му дал образование, би ли се надявал и радвал на същите неща, които му пожела рождената му майка в ефир? Все ми се иска да вярвам как лице в лице с очевидния факт, че пред него стои просто едно беззащитно новородено дете, онзи мразещ чичко или озлобена лелка се връща към човека у себе си. Че се сеща за някакви неща, като състрадателност, милостивост, желание за помощ, човещина. Че очи в очи с едно бебе просто не му се откъсва от сърцето обидна дума за него. Че някак в ума му изплуват всички онези репортажи за успели тъмнокожи български деца, отгледани с любов и грижа от семейства в един по-цивилизован от нашия свят. Че не е важно откъде идваш и какъв е цветът на кожата ти, а какъв си и какво правиш за другите хора. Че в двайсет и първи век да изливаш толкова омраза към едно случайно родило се първо за годината бебе, само защото било \"ромче\", е първата съчка към горящата клада за \"различните\". Там сега са различните по цвят, утре са различните по религия, вдругиден различните по мислене, сексуална ориентация, националност, пол. Разгори ли се такъв огън, рано или късно в него попадат и онези, които най-яростно са го захранвали с горивни материали. По простата причина, че всеки с нещо е различен от другия. И тези, дето се имат за чистокръвни, правилно бели и специални българи, трябва денонощно да се молят един ден личните им етнически белези да не се окажат неправилни, според нечия друга по-значима и по-мощна парадигма. Може би точно тогава човечността отново ще им е важна…", "date": "2020.01.04", "title": "Две кила Райчо срещу българския расизъм"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/404505-%D0%BA%D0%B0%D0%BA%D0%B2%D0%BE-%D0%B8%D0%B7%D0%BF%D1%83%D1%81%D0%BD%D0%B0%D1%85%D0%BC%D0%B5,-%D0%B4%D0%BE%D0%BA%D0%B0%D1%82%D0%BE-%D0%B2%D1%8A%D1%80%D1%82%D1%8F%D1%85%D0%BC%D0%B5-%D0%B1%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BA%D1%8A%D1%81%D0%BC%D0%B5%D1%82%D0%B8", "text": "Докато дояждахме сармите от Бъдни вечер и търсехме бабините рецепти за баница с късмети, доволни, че сме слели толкова почивни дни и пак сме \"прецакали\" системата, държавната и общинските власти не спяха. Около празниците повечето от нас търсеха начини да намалят ефектите от коледното преяждане и репетираха как ще звучат равносметките им за годината във Фейсбук. През това време в Министерски съвет също се правеха равносметки. Или по-скоро реклами, както самият министър-председател ги определи. В последното заседание на кабинета за годината министрите не само се хвалиха, но свършиха и малко работа - взеха решение за нов правителствен самолет. За него ще бъдат отделени 55 милиона лева от бюджета на транспортното министерство, ще му бъде построен хангар, ще останат пари и за техническо обслужване. Далеч сме от мисълта, че сигурен самолет за властта не е нужен. Нито пък искаме 19-годишният \"Фалкон\" с премиера на борда да кръжи с часове над столицата, да го приземяваме ръчно и тем подобни смущаващи инциденти, каквито се случваха неведнъж. По-конкретно през 2015 г. и малко по-наскоро - през ноември. Само се питаме защо решението се взима по Коледа, след като за техническата неизправност на машината се говори отдавна? В което говорене, между другото, бившият шеф на „Авиоотряд 28\" Цвятко Луканов видя опит да се оправдае бъдещ харч за милиони. И докато мисълта, че парите на данъкоплатеца някак между другото и междупразнично са били тихомълком разпределени просветваше тук-там като коледна лампичка, друго решение в последния момент ни ослепи като дълги фарове през нощта. На 30 декември - в последния си работен ден - общинските съветници в София гласуваха по-високи данъци за автомобилите и за възмездно придобитото имущество. Както за новия правителствен самолет, така и за промяната в Наредбата за определяне на размера на местните данъци, се говори не от вчера. Предложението идва от столичния кмет и е минало едномесечно обсъждане, преди да разгорещи съветниците на 30 декември. Повдигано е като тема и покрай мръсния въздух. И въпреки това окончателното решение беше взето, когато повечето хора изтрезняват от Коледа и подгряват за Нова година... и когато не следят новините. Данъкът на автомобилите се променя на принципа, че който цапа повече, ще плаща повече. Тоест колите с нисък екостандарт и с голяма мощност ще плащат най-много (вече има и  ). Аргументът на ГЕРБ и Патриотите, които гласуваха „за\", беше, че това е мярка за подобряване на качеството на въздуха, стимулиране за ползване на градския транспорт и очаквани общо 38 млн. лв. в бюджета на \"Московска\" 33. Пари, които по думите на Фандъкова ще отидат за облагородяване на кварталите. Което би било не лошо новогодишно обещание - да дишаме чист въздух, да караме нови коли по здрави улици, и да се разминаваме по тротоарите с други пешеходци, вместо да лавираме между изоставени москвичи. Но самата Фандъкова съвсем скоро призна, че не очаква \"хората да се откажат от колите си, понеже данъкът им е скочил с 10 лева\". Което веднъж си противоречи със собствения й мотив, че това е мярка за подобряването на въздуха. От друга страна, мерките за подобряване качеството на въздуха не се изчерпват с автомобилите, но горенето на въглища и дърва все още е факт. Така с мнозинството в общинския съвет, решението е прието и софиянци посрещнаха Новата година с по-високи данъци за автомобили и имоти, а данъкоплатецът в страната бе небрежно информиран, че 55 милиона от държавните средства ще отидат за нов самолет за властта. А с тези новини дойде и следновогодишното изтрезняване - че важни политически решения, на държавно и на общинско ниво, отново се взимат в последния момент. И докато общественото внимание не е така изострено.", "date": "2020.01.04", "title": "Какво изпуснахме, докато въртяхме баницата с късмети"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404506-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B5%D1%82%D1%8F-%D0%B0%D0%B2%D1%80%D0%B0%D0%BC%D0%BE%D0%B2%D0%B0-%D0%B2%D0%BE%D0%B4%D0%B5%D0%BD-%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D1%81%D0%B5-%D0%B7%D0%B0%D0%B4%D0%B0%D0%B2%D0%B0", "text": "Министърът на регионалното развитие и благоустройството Петя Аврамова категорично заяви, че \"воден апокалипсис в България не се задава\". Коментарите си тя направи на брифинг във връзка със спекулации за състоянието на водоизточниците в страната. Според Аврамова БСП използват темата политически и със спекулациите се всява страх. По думите на регионалния министър в някои населени места в страната има режим на водоподаване, като това е основно в села. Предприети се мерки на ВиК и ситуацията се следи, за да може да се реагира своеовременно, обясни регионалният министър. \"Режим на вода има в села в Габрово, Ловеч, има вероятност и в София (бел.ред. област) да се наложи ограничаване на ползването на вода\", допълни Аврамова. Тя обясни, че иска да чуе \"конструктивни дебати\" от опозицията. Според Аврамова обвиненията едва ли помагат за ситуацията в Перник и другите населени места, засегнати от воден режим. Регионалният министър коментира, че може да се обсъди идеята за създаване на структура, в която да влязат всички ВиК дружества, а през самата структура да минава финансирането. Подобна идея предложи за обсъждане премиерът Бойко Борисов в края на 2019 г. Като проблем регионалният министър посочи трудностите пред ВиК дружествата да събират своите вземания, които възлизат на 80 милиона лева. Що се отнася до ситуацията в Перник, тя посочи, че там е имало 494 аварии от началото на водния режим. Към момента стават по 6 аварии дневно. По думите на заместника й Николай Нанков цената на водата в града няма да бъде увеличавана.", "date": "2020.01.04", "title": "Регионалният министър Петя Аврамова: Воден апокалипсис в България не се задава"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/404507-%D0%BA%D1%8A%D0%BD%D1%87%D0%BE-%D1%81%D1%82%D0%BE%D0%B9%D1%87%D0%B5%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%BF%D0%B0%D0%B4%D0%BD%D0%B5-%D1%81%D0%B0%D0%BC%D0%BE-%D0%BF%D0%BE-%D0%B5%D0%B4%D0%B8%D0%BD-%D0%BD%D0%B0%D1%87%D0%B8%D0%BD-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%81%D0%B2%D0%B0%D0%BB%D0%B8-%D1%81%D0%BB%D0%B5%D0%B4-%D0%B3%D1%80%D1%83%D0%B1%D0%B8-%D0%B3%D1%80%D0%B5%D1%88%D0%BA%D0%B8", "text": "  „Започващата година изглежда безветрена. Почти всички анализатори смятат, че правителството ще премине успешно през нея. Когато обаче нещо изглежда прекалено спокойно, обикновено нещо се случва под повърхността“, коментира социологът Това заяви социологът Кънчо Стойчев в Сутрешния блок на БНТ. Във външнополитически план вече не става дума само за икономическа криза, а и за опасна военна ескалация в региона около нас. Във вътрешен план основните разделителни линии ще са свързани с това ще може ли БСП да бъде успешна алтернатива на ГЕРБ.  „Няма спор, че БСП се утвърди като много силна опозиция. Няма спор също, че не успя да се наложи в масовото съзнание като алтернатива“, заяви Стойчев и очерта основното предизвикателство за партията на Нинова през 2020 година: дали ще може да предложи алтернатива като план и като лица. За задачите пред ГЕРБ социологът каза:  „ГЕРБ преминаха мярката на централизиране на властта  и въпросът е ще успеят ли да се върнат малко назад в това отношение.“ По отношение на кризата с безводието в Перник, Стойчев категорично смята, че трябва да бъде поета политическа отговорност, защото има и политически компонент: „Няма какво да се търси политическа отговорност. Въпросът е ясен – тя трябва да бъде поета. От способността на правителството да реагира бързо и да реши този въпрос, зависи до голяма степен и кредитът на доверие към него.“ „Подготвянето на вот на недоверие от БСП не е политически пиар, а най-обикновена рутинна парламентарна практика. Работата на всяка опозиция е да дебне властта и да вдигне шум“, заяви Стойчев. По въпроса за перспективите пред правителството той смята, че  „свалянето на правителството към момента може да стане само по един начин – ако се самосвали в резултат на груби грешки.  Няма външен потенциал за подобно нещо. Не очаквам политическа криза и в резултат на действия на коалиционните партньори.  Структурата в парламента сега е такава, че има достатъчно възможности мнозинството да бъде поддържано от тази депутатска маса.“      ", "date": "2020.01.04", "title": "Кънчо Стойчев: Правителството може да падне само по един начин - да се самосвали след груби грешки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/404508-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D1%82-%D0%B1%D0%B5%D0%B7%D1%81%D0%B8%D0%BB%D0%B8%D0%B5-%D0%B8-%D0%BF%D0%B0%D0%BD%D0%B8%D0%BA%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B3%D1%83%D0%B1%D0%B8-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D0%B5%D0%B0%D0%BB%D0%BD%D0%BE%D1%81%D1%82%D1%82%D0%B0", "text": "Председателят на социалистите припомни кой отговаря за управлението, както на водните ресурси, така и на отпадъците Лидерът на БСП Корнелия Нинова реагира остро на изявлението на премиера Борисов, че ще прати в Белене виновните за вкарването на чуждия боклук у нас. Ето какво написа във Фейсбук председателят на БСП Корнелия Нинова.    ", "date": "2020.01.04", "title": "Корнелия Нинова: От безсилие и паника Борисов губи връзка с реалността!"}
{"url": "http://www.classa.bg/%D1%81%D0%B2%D1%8F%D1%82/item/404509-%D0%BB%D0%B0%D0%B2%D1%80%D0%BE%D0%B2-%D0%B2-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BF%D0%BE%D0%BC%D0%BF%D0%B5%D0%BE", "text": "Дипломат №1 на Москва призовал Вашингтон да се откаже от незаконните методи за насилие и да реши проблемите си чрез преговори Руският външен министър Сергей Лавров в телефонен разговор с държавния секретар на САЩ Майк Помпео подчерта, че убийството на иранския генерал Касем Сюлеймани е грубо нарушение на международното право. Това се посочва в изявление на руското външно министерство, предава TACC, цитирана от \"Фокус\".  \"Ситуацията във връзка с убийството на командира на спецчастите „Кудс“ на Иранския ислямски революционен корпус Касем Сюлеймани от страна на американските сили по време на атака срещу летището в Багдад беше обсъдена\", отбелязаха от руското външно министерство.  Лавров подчерта, че целенасочените действия САЩ - член на ООН, за елиминиране на длъжностни лица на друга страна от организацията, при това на територията на трета суверенна държава без нейното знание, е грубо нарушение на принципите на международното право, и подобни действия трябва да бъдат осъдени.  Руският министър също така призова Вашингтон да се откаже от незаконните методи за насилие и да реши проблемите си чрез преговори.  \"Лавров изтъкна, че тази стъпка на САЩ ще доведе до сериозни последици за регионалния мир и стабилност, тя не допринася за усилията за намиране на решение на сложните проблеми в Близкия изток, а напротив, води до нова ескалация. Москва призовава Вашингтон да се откаже от незаконните методи на насилие, за да постигне целите си на международната сцена и да реши всички проблеми с преговори\", заявиха от дипломатическата служба.   \r\n  ", "date": "2020.01.04", "title": "Лавров в разговор с Помпео"}
{"url": "http://www.classa.bg/%D1%81%D0%B2%D1%8F%D1%82/item/404510-%D0%BA%D0%B0%D0%BA-%D1%89%D0%B5-%D1%80%D0%B5%D0%B0%D0%B3%D0%B8%D1%80%D0%B0-%D0%B8%D1%80%D0%B0%D0%BD", "text": "Иранският генерал Касем Сюлеймани бе убит от американски дрон. За Техеран това е равносилно на обявяване на война от страна на САЩ. Как ще реагира Иран?       След убийството на иранския генерал Касем Сюлеймани очакваното покачване на напрежението между САЩ и Иран може да засегне целия регион. Най-напред обаче то ще се усети в Ирак. Именно там - близо до летището в столицата Багдад - автомобилът на генерал Сюлеймани е бил улучен от ракета, изстреляна от американски дрон. Посолството на САЩ в Багдад вече призова американските граждани да напуснат Ирак, както и да избягват района на посолството. Как ще реагира Иран? Трудно е да се прогнозира как точно ще отговори Иран на убийството на един от водещите си генерали, казва Санам Вакил, експерт за Близкия Изток от лондонския мозъчен тръст \"Чатъм Хаус\". Но е сигурно, че Техеран ще реагира по някакъв начин. \"Най-лесно за иранците би било да направят така, че напрежението в Ирак да ескалира\", посочва Вакил. Възникналият в Багдад властови вакуум след оставката на министър-председателя Адел Абдел Махди се вписва идеално в подобен план. Омид Нурипур, отговорникът за външната политика на германската Зелена партия, също очаква ескалация на насилието в Ирак. \"Убийството на Касем Сюлеймани бързо ще доведе до военна ескалация\", смята той. Той припомня, че убитият генерал е бил не само основен стратег на иранските агресии в Близкия Изток, например в Сирия или Ирак. Сюлеймани е бил и лицето на политиката на Техеран в целия регион. \"За Иран неговото убийство е удар по имиджа на страната, иранците го възприемат вероятно като обявяване на война от страна на Америка\", допълва наблюдателят.  Напрежението ще се усети далеч извън пределите на Ирак, смята Санам Вакил. \"Генерал Сюлеймани беше в добри отношения с Хасан Насрала, шефа на Хизбула\", припомня той. Тези негови контакти, както и връзките му с милициите в Ирак позволиха на Иран да разшири влиянието си в Близкия Изток по един нетрадиционен начин - чрез дестабилизация. \"Докато Иран в общи линии остана незасегнат, в останалите страни от региона, в които Иран и САЩ са намесени, напрежението нарасна\", посочва близкоизточният експерт от \"Чатъм Хаус\".    Сега обаче и в съседните страни напрежението ще ескалира допълнително. \"Не е изключено Иран да започне да атакува кораби в района на Персийския залив, а може и да преживеем повторение на събитията от септември миналата година, когато Техеран обстрелва с ракети една арабска държава от Залива\", посочва още наблюдателят. Освен това Иран може да се опита да провокира Хизбула да нападне Израел. \"Възможно е обаче Хизбула да не е готова на такъв ход и да не желае да рискува директен военен конфликт с Израел. От тази гледна точка подобен сценарий ми изглежда по-скоро малко вероятен. Същото важи и за Сирия. На този фон най-лесно за Иран би било да концентрира усилията си изцяло към Ирак\", казва Санам Вакил. Какво ни казва това за САЩ? Убийството на иранския генерал би могло да бъде знак за това, че американското правителство е преосмислило политиката си на оттегляне от региона. Подобен извод направиха и някои арабски вестници след нанесените от САЩ в началото на тази седмица въздушни удари срещу позиции на паравоенната шиитска организация \"Катаиб Хизбула\" с десетки убити и ранени. \"След оттеглянето си от Ирак американците смятаха тази страна за провалена държава\", написа по този повод вестник Ал-Кудс ал-Араби\". Сега правителството във Вашингтон очевидно иска отново да демонстрира силно присъствие в региона. \"В контекста на конфронтацията с Иран американското оттегляне се превръща във фактор на по-нататъшна дестабилизация на страната\", уточнява изданието. Иракският вестник \"Китабат\" на свой ред пише, че от нарастването на напрежението между Иран и САЩ ще пострада най-много Ирак, който може да се превърне в арена на задочна война между двамата непримирими врагове. Според изданието, Техеран и Вашингтон преследват обща цел: те имат интерес Ирак да остане една слаба държава. В статията се подчертава също така, че от американското нападение срещу \"Катаиб Хизбула\" полза е извлякъл най-вече Иран. \"Свързаните с Техеран шиитски милиции ще използват създадения хаос, за да постигнат своите цели. А правителството в Багдад трябва да направи всичко по силите си, за да им се противопостави.\"", "date": "2020.01.04", "title": "Как ще реагира Иран?"}
{"url": "http://www.classa.bg/%D1%81%D0%B2%D1%8F%D1%82/item/404511-%D0%BF%D1%80%D0%B5%D0%B3%D1%80%D1%8A%D1%89%D0%B0%D0%B9%D1%82%D0%B5-%D1%81%D0%B5-%D0%BF%D0%BE-%D1%87%D0%B5%D1%81%D1%82%D0%BE", "text": "Чатът по WhatsApp, Viber и сие не може да замени една топла прегръдка на живо. Тя e не само по-приятна, но и се отразява положително на здравето ни. Нежното докосване преборва стреса и куп болести. Кожата ни усеща всичко Прегръдката дава сили Прегръдката помага и при простуди Докосни ме! Масажът не е само отпускане Бебетата имат нужда от докосване Можеш и сам", "date": "2020.01.04", "title": "Прегръщайте се по-често"}
{"url": "http://www.classa.bg/%D1%81%D0%B2%D1%8F%D1%82/item/404512-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B2-%D0%BA%D1%80%D0%B5%D1%85%D0%BA%D0%BE-%D1%80%D0%B0%D0%B2%D0%BD%D0%BE%D0%B2%D0%B5%D1%81%D0%B8%D0%B5", "text": "С навлизането в 2020 г. развитите световни икономики се опитват да поддържат баланса си върху нестабилната основа на силното потребление, високите цени на активите и голямата задлъжнялост на домакинствата. Всякакъв по-значителен шок или увеличение на волатилността може да предизвикат „порочни кръгове“, които да компрометират икономическата и финансовата система, пише Сатяджит Дас за Bloomberg. Голямата рецесия приключи преди повече от десетилетие. През последните години личното потребление, усилено от дефицитното държавно харчене, подкрепяше растежа. Повишаването на заетостта помогна на хората да купуват повече. Но при нисък растеж на заплатите, заемането, обезпечено чрез поскъпналите жилища и акции, беше основен фактор за потреблението. Политиките на централните банки и правителствата, които доведоха до високите цени на активите и стойности на обезпеченията, дадоха възможност за допълнителни заеми. На теория ефектът на богатството увеличава потреблението. Но по-високите цени на активите може да не се трансформират в парични потоци и домакинствата могат да задлъжнеят още повече. Помислете за използването на ниските лихви за инвестиции в жилища, вземането на заем срещу собствения дом и предприемането на покупки с външно финансиране на отдаваеми под наем имоти и финансови активи за изграждане на богатството. Глобалният дълг на домакинствата достигна около 75% от брутния вътрешен продукт, с особено високи нива в някои развити икономики. Цифрата е била около 57% през 2007 г. и 42% през 1997 г. Дори при много ниските лихви, коефициентите за обслужване на дълга на домакинствата, които съотнасят главницата и лихвата към доходите, остават високи, вариращи от 8% до 16%. Тази комбинация от високи потребление, цени и дълг е неустойчива и може да доведе до самозатвърждаващ се омагьосан кръг. Първоначално увеличаването на цените на активите благоприятства разширяването на кредита и потреблението, което води до по-нататъшно покачване на цените. По-бавният растеж, безработицата, спадащите доходи и стойности на активите обаче могат бързо да обърнат този цикъл. Негативните шокове се предават чрез структурата на финансите на домакинствата. Погледнато от балансова гледна точка, активите, като къщи и финансови инвестиции, се финансират от ипотеки или друг дълг. От гледна точка на паричния поток, приходите от заетост и инвестиции трябва да покриват потреблението и изплащането на дълга. Всеки шок при доходите - безработица, по-ниски печалби, спад на лихвения или дивидентен доход - трябва да се компенсира с намалено потребление. По-високите плащания по дълга или невъзможността за рефинансиране упражняват натиск върху способността за потребление. Спадащите цени на жилищата и понижаващите се стойности на финансовите инвестиции отслабват баланса на домакинствата, предизвиквайки намалено потребление или ускорено снижаване на дълга. Тези ефекти от първи ред се разпространяват чрез последователни смущения, които бързо усилват стреса. Една от областите на зараза е финансовият сектор. Големите отрицателни шокове подчертават опасността от прекомерното поемане на риск от кредитополучателите и заемодателите. Ако условията на трудовия пазар се влошат, уязвимите домакинства няма да могат да изплащат дълговете си. Увеличават се необслужваните заеми. Банките от своя страна затягат кредитирането, правейки го по-малко достъпно и по-скъпо. Падежиращият дълг става труден за рефинансиране, което засилва натиска върху паричния поток. Принудителните продажби, фалитите и изземванията на стоки, чието  плащане е просрочено дават начало на спирала от падащи цени сред различните класове активи. Свиването на нетното богатство на домакинствата и намаляването на стойността на обезпеченията водят до още по-малко потребление. Отложените покупки на жилища влияят на строителството. Това има съществено въздействие върху САЩ и еврозоната, където жилищния сектор представлява около една шеста от икономиката. Там, където банките са основна част от фондовия пазар, като например в САЩ, Великобритания и Австралия, заразата се предава по-нататък чрез понижената печалба на финансовите институции, която натиска цените на акциите и дивидентите. Загубата на нетна стойност и доход допълнително удря потреблението на инвеститорите, които разчитат на този паричен поток. Засегнати са и държавните финанси. Общата събираемост на данъците спада. Преките приходи, получени от имуществени и финансови трансакции, намаляват. Ако правителството трябва да подкрепя финансовите институции – традиционно следствие от срива при цените на активите - средствата, необходими за рекапитализиране на банките и гарантиране на депозитите, натоварват държавните баланси, които и без това са по-слаби след 2008 г. Отливът на капитали, предизвикан от оттеглянето на чуждестранните инвеститори, свива текущата сметка и подкопава стойността на валутата. Цикълът продължава през последователни фази, докато се постигне нов баланс. Австралия току-що преживя този процес. Шок, предизвикан от затягането на кредитните условия, доведе до понижение на цените на жилищата, което забави растежа и отслаби финансовия сектор. Намаляването на лихвите с 0,75 проценти пункта, разхлабването на кредитния контрол и правителствените мерки донесоха временна стабилност. Последните действия на централните банки по света - склонност към разхлабване на паричната политика и възобновяване на количественото облекчаване, отразяват осъзнаването, че политиката трябва да подкрепи цените на активите, с цел защита на потреблението, което представлява около 50% до 60% от БВП в развитите икономики. Проблемът е, че тези политики затвърждават и увеличават дълга, предотвратяват нормалните цикли при цените на активите и увеличават уязвимостта на домакинствата. Способността да се поддържа това нестабилно по своята същност равновесие остава ключът към перспективите на развитите икономики. Социалното напрежение, под което е поставено това равновесие, от гледна точка на покупателната способност и достъпността на жилищата, все повече се изразява в масови протести по целия свят.    ", "date": "2020.01.04", "title": "Световната икономика в крехко равновесие"}
{"url": "http://www.classa.bg/%D1%81%D0%B2%D1%8F%D1%82/item/404513-%D0%BF%D1%80%D0%BE%D1%81%D0%B2%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%B4%D0%B0%D0%B4%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B6%D0%BE%D0%BA%D0%B5%D1%80", "text": "Именно френските философи от Просвещението вдъхновиха Русия да се превърне в европейска държава. Настоящият президент на Франция залага на сближаването с Русия, вярвайки, че е необходимо да се поддържа делото на Европа в очите на Путин.     През август в навечерието на срещата на Г-7 в Биариц, френският президент Еманюел Макрон отвори вратите на лятната си резиденция във Форт Брегансон за руския президент Владимир Путин. Въоръжен с букет цветя, руският владетел похвали великолепната гледка към Средиземно море и не по-малко превъзходния тен на стопанина. В замяна френският лидер похвали приноса към френската култура на рускиjeкултурни дейци като Иван Тургенев и Игор Стравински. Макрон подчерта, че тези дейци служат като напомняне, че Русия е „дълбоко европейска“ страна. Изявлението на Макрон не беше импровизация. Той не само хвърли светлина върху френската дипломация, но и подчерта историческия източник на светлина — епохата на Просвещението. Просвещението революционизира западните идеи за времето и пространството: неговите мислители измислят Средновековието като антипод на собствения си век и „Източна Европа“ като своеобразно огледало на тяхната родна „Западна Европа“.     Разбърквайки колодата карти, Просвещението даде на Русия жокер. От Монтескьо до Волтер и Дидро — всички философи обсъждат географския, а следователно и цивилизационния статус на Русия. Резултатите били нееднозначни. Едните я смятали за азиатска, вторите — за европейска, а третите заключили, че тя е — средна наполовина. В средата на ХХ век френският президент Шарл де Гол уклончиво определи мястото на Русия в Европа в духа на Дидро. Основателят на Петата република предложи концепцията за „Европейска Европа“, но така и не уточни какво имал придвид, макар да отреди водещата роля на Франция. През 1959 г. дьо Гол казва, че Европа се простира „от Атлантическия океан до Урал“. Шестдесет години по-късно само половината от прогнозите на Дьо Гол се сбъднаха. Що се отнася до американския хегемон, той напълно се оттегли от Европа след избора на Доналд Тръмп. Макрон се опита да просвети американския си колега за целите и задачите на Атлантическия алианс, но само го развлече с военните си паради. Макрон смята, че защитата на каузата на Европа в очите на Путин днес е необходима — не толкова за Русия, колкото за самата Европа. Отблъскването на Русия, както той каза в годишното си послание до дипломатическия корпус през август, означава загуба на контрол над най-важните отношения и нарушаване на крехкия баланс. „Както знаем, цивилизациите изчезват“, напомни той на публиката си. „Европа изчезва. И светът ще се върти около два големи полюса: САЩ и Китай и ще трябва да избираме между тяхното господство». И тъй като Великобритания е погълната от Brexit, а Германия е разделена по въпроса за миграцията, френският президент пое отговорността да натисне бутона и да възстанови отношенията с Русия. През 1773 г. Дидро посещава Петербург по покана на Екатерина Велика. При завръщането си приятел го попитал за впечатленията му от императрицата, която царувала на руския престол след опита за покушение над съпруга й Петър III. След като помислил, философът казаб: «Има голяма разлика между образа на тигъра в картината и тигъра в реалния живот.»    ", "date": "2020.01.04", "title": "Просвещението даде на Русия жокер"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404494-%D0%BA%D0%B0%D0%BC%D0%B5%D0%BB%D0%B8%D1%8F-%D0%B8-%D1%86%D0%B2%D0%B5%D1%82%D0%B8%D0%BD-%D1%81%D0%B5-%D0%BD%D0%B0%D0%B3%D1%80%D0%B0%D0%B1%D0%B8%D1%85%D0%B0", "text": "Втори януари е много важна дата от живота на фолкпевицата Камелия. И тя всяка година я отбелязва подобаваща, а чрез снимка направи съпричастни и нейните почитатели.    На тази дата преди повече от 20 години пламва любовта й с Цветин, с който са заедно и до днес. Двамата демонстрираха любовта си със страстна целувка пред коледната им елха в луксозната им къща. Под елхата се виждат доста подаръци, които явно все още не са отишли до техните приятели. А ние научихме, че Камелия е верен приятел и всяка година изненадва всичките си дружки със скъпи подаръци.     Камелия много пъти е разказвала как Цветин е бил по-малък от нея и тя не е желала да имат сериозна любов, но той много дълго я ухажвал. След като се запознават, Цветин отива в София, за да бъде гвардеец. Камелия го последва, но понеже не иска да се справя сама с трудностите в столицата, с нея идва и майка й. Оттогава досега, въпреки всички слухове, въпреки че Камелия е изключително предизвикателна, провокативна и винаги желана, дори и след като прехвърли четиридесетгодишна възраст, тя и половинката й са все заедно.   Въпреки че мнозина не вярваха или дори се подиграваха, любовта на Камелия и Цветин устоя във времето и те доказаха, че любов наистина има. Напук на трудната професия на певицата, на разликата в годините, на проблемите и слуховете, те са заедно.Да име честита 23-та годишнина!", "date": "2020.01.04", "title": "Камелия и Цветин се награбиха"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404495-%D0%BC%D0%B0%D1%80%D0%B8%D1%8F-%D1%81%D0%B5-%D1%82%D1%8A%D1%80%D0%BA%D0%B0-%D0%B2-%D0%BE%D0%BD%D0%B0%D1%8F-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD", "text": "Фолк звездите Мария и Константин са посрещнали заедно новата година. Към компанията им по-късно се е присъединил и Борис Дали, който е дългогодишен приятел с чалга ветерана, а брат му е и озвучител на Коцето.    Коцето бил придружаван от красивата си съпруга Надя, а Мара - от майка си. Многото изпит алкохол обаче до такава степен разпалил страстите на чалгарите, че те минали всякаква крайност и накрая го направиха!      Мария е известна с палавия си нрав и не пропусна възможност да се \"позабавлява\" с хубавите си колеги. Първо се гушна в Борис Дали, а след това по супер вулгарен начин  се отърка в чатала на Константин и той на сцената на варненски клуб пред погледите не само на всички гости, но и на жена му.    Очевидци разказват пред наш репортер, че са силно възмутени от поведението на чалга дивата, която на сцената изглеждала по-скоро като порно актриса с еротично шоу, отколкото на певица.", "date": "2020.01.04", "title": "Мария се търка в оная работа на Константин"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404496-%D0%B2%D0%B7%D1%80%D0%B8%D0%B2-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%BA%D0%B8%D1%87%D0%BA%D0%B0-%D0%B1%D0%BE%D0%B4%D1%83%D1%80%D0%BE%D0%B2%D0%B0", "text": "Голямата певица Кичка Бодурова е преживяла нещо кошмарно в последните дни на 2019 г. Имало е мощен взрив в един от имотите на звездата в Лас Вегас, а пораженията са огромни.    Гласовитата изпълнителка е изпаднала в ужас от гледката и едвам е познала жилището, което било унищожено след експлозията. За щастие по това време няма никой в апартамента и фаталният край е избегнат.      Това не е основното жилище на певицата в Лас Вегас. Тя многократно е споделяла снимки и видеа от луксозния си дом. Просторният апартамент е един от многото, които Кичка дава под наем в Америка.      Съдбата си знае работата, тъй като наемателите са освободили жилището само няколко дни преди мощния и унищожителен взрив.      В Америка почти всички жилища са застраховани и щетите ще бъдат покрити. Към момента не знаем точно каква е причината за взрива, но най-вероятно става въпрос за газова експлозия.      От снимките ясно се вижда, че от луксозния апартамент няма и следа и всичко в него е унищожено.    ", "date": "2020.01.04", "title": "Взрив в дома на Кичка Бодурова!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404497-%D0%BC%D0%B8%D1%81%D0%BA%D0%B8-%D1%81%D0%B5-%D1%87%D0%B5%D0%BA%D0%BD%D0%B0%D1%82-%D0%BF%D0%BE%D0%BB%D1%83%D0%B3%D0%BE%D0%BB%D0%B8", "text": "Мисис България Неделина Цанева посрещна Нова година с горещи мацки. Звездната компания гостува в новогодишната нощ на носителката на титлата „Мисис България 2019” Неделина Цанева.    Красавицата, която се омъжи през лятото на миналата година вече живее в Благоевград. Последователи на Неделина в социалните мрежи разпространиха светкавично снимки и подробности от забавленията на ВИП компанията. Стартът на вечерта е бил в най-популярната механа в града, а после купонът се е преместил в известна дискотека, където продължил до сутринта.     Неделина и съпругът й, са се забавлявали в компанията на моделите, близки приятелки на Цанева, Радостина Ангелова, Йорданка Усаинска, Джейми и Катрин Вачева. Свидетели разкриват, че мацките са се превърнали в център на внимание с ефектната си визия и стайлинг. Неделина Цанева е един от най-успешните ни модели със сериозни успехи и на международния подиум. Наскоро се заговори, че миската е решила да се пробва на музикалната сцена, дори е готова с първата си песен. Засега тя пази в тайна всичко свързано с дебюта й, както и в какъв жанр ще е парчето. Неделина Цанева е първата носителка на титлата „Мис Силикон естетик“ в десет годишната история на „Мис Силикон“      ", "date": "2020.01.04", "title": "Миски се чекнат полуголи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/404498-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-4-%D1%8F%D0%BD%D1%83%D0%B0%D1%80%D0%B8", "text": "Трябва да бъдете по-амбициозни, ако въпросът касае нова позиция. Никой няма да ви съди, само ще увеличите авторитета си милион пъти. От опасни моменти, свързани със закона, ще ви избави близък приятел. Но ако продължите да се държите грубо и действате необмислено, ще имате проблеми. Между другото и финансови. Може спокойно да смените професията си и да преминете от думи към действия, вместо да чакате подходящото време. В противен случай, ще останете без изгодни предложения и финансови ползи. Не спорете с тези, които са по-възрастни и по-мъдри от вас. Вечерта, ще трябва да се грижите за близките си, повече, отколкото за себе си. Но това е благородна кауза. Не преувеличавайте проблемите, които може да решите без външна намеса. По принцип те, ще са от личен характер, което може да доведе до конфликт с избраника. Ако се чувствате морално уморени, по-добре си починете. Желателно е, далеч от дома, сред природата или на вилата. Вечерта, е възможна среща със стар приятел.   Може да прибегнете до авантюри и рискове, за да се постигнете успех. Колкото и да е странно, това ще е единственият начин да се докажете в живота. Успешно ще се развиват сделки, преговори и кореспонденция в интернет. Вечерта е по-добре да прекарате у дома със семейството. Особено, ако имате битови проблеми и неотложни ремонти, които отдавна ви напрягат. Очакват ви светли промени в живота, но спокойствие от този ден не чакайте. Необходимо е внимание при работа с документи. Възможни са скрити капани, затова се опитайте да ги намерите преди колегите. Лечението на хронични заболявания, ще бъде ефективно. Особено ако използвате доказани методи . Може да решите стари проблеми, който отдавна ви тежат. Не разчитайте на големи печалби, задоволявайте се с това което заработвате. Неприятна ситуация, е възможна на работното място. Ако обърнете внимание на незначителните проблеми, ще постигнете заветните си цели. След бурята в семейството, чакайте затишие. Възможни са пререкания с колеги. Въпреки, че много от тях, напротив, ще се държат с вас отстъпчиво и внимателно. Дяволът не е толкова черен, чували ли сте тази фраза? Така че, не е необходимо да устройвате драма, там където такава не може да съществува. В любовта, може не само да признаете чувствата си на любимия човек, но също така и да направите дългоочаквано предложение.   Може многократно да чуете критики от страна на шефа. Е, и какво страшно има в това? Главното е, да го гледате в очите и да не го прекъсвате. Ако даде конструктивни предложения, ще трябва активно да ги реализирате в работата. Трябва да сте по-предпазливи, по пътя и в битовата сфера.   Възможни са проблеми, които значително да променят хода на текущите събития. Дори няма да разберете, как нещата ще тръгнат в различна посока. Финансова печалба, може да дойде от най-неочаквана страна. В любовта, не трябва да правите планове за бъдещето. Всички те, ще се провалят поради собствената ви неувереност във вашите възможности. Днес, е възможно да направите успешна покупка. Само не се опитвайте, да вършите всичко наведнъж, иначе грешките ще бъдат много тежки. В областта на любовта, ще трябва да вземете решение за себе си и избраника. Но бъдете емоционално сдържани и разсъждавайте спокойно. Ако планирате пътуване, то ще бъде незабравимо. Възможен е успех в различни области на знанието. Ако имате опит, споделете го с колеги. В никакъв случай не трябва да мързелувате, а да действате със сила и ентусиазъм. Физическата ви активност, може да не бъде на нужното ниво. Особено, ако не се чувствате добре по отношение на здравето. Пазете се от настинки. Очакват ви академични постижения, професионално развитие и много нова информация. Ако сте упорити, ще се справите успешно с изпитите, които ще ви предостави съдбата. Има шанс да си намерите работа, която в бъдеще ще донесе много перспективи. Семейните, трябва да изключат егоизма и да станат по-меки в общуването с близките.", "date": "2020.01.04", "title": "Дневен хороскоп 4 януари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/404499-%D0%BA%D0%B0%D0%BA-%D0%B5%D0%B4%D0%BD%D0%B0-%D1%80%D0%B5%D0%BF%D0%BB%D0%B8%D0%BA%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BA%D1%80%D0%B8%D0%B2%D0%B8-%D1%84%D0%B0%D0%BA%D1%82%D0%B8%D1%82%D0%B5", "text": "Сигурно не е умишлено, но с тази своя реплика премиерът Борисов определено изкривява фактите. Защото малко странно звучи уверението му, че \"моралните стандарти ще продължат да са водещи  в отношенията ни с гражданите\".         В новогодишното си обръщение министър-председателят Бойко Борисов обяви, че „моралните стандарти ще продължат да са водещи в отношенията ни с гражданите”. Знаем от опит, че дори и да са формулирани чистосърдечно, новогодишните клетви рядко се изпълняват. Но заявката на премиера попада в съвсем друга категория, защото съзнателно или не изкривява фактите. Малко е странно точно г-н Борисов, който е осъден за клевета на две инстанции, да говори за морални стандарти. Друг е въпросът доколко моралът има изобщо място в държавните дела. Дори кантианецът Макс Вебер предупреждава, че който търси спасение на душата си в политиката, няма да го намери. А днес, в епохата на Путин, Ердоган, Ким, Салвини, Орбан и пр., политиката сякаш повече от всякога е доминирана от циничен неомакиавелизъм. Силен като лъв и хитър като лисица В книгата си „Владетелят\" флорентинецът   пише, че управникът трябва да е силен като лъв и хитър като лисица, а на съдбата отрежда ролята на жена, която чака да бъде обладана от Владетеля. За морални императиви не става дума - още повече, че римските първосвещеници, както не пропуска да посочи авторът, са тези, които най-често ги нарушават. Именно безскрупулността е гръбнакът на макиавелисткото  . Това понятие, включващо качества като гордост, смелост, но и безпощадност, няма нищо общо с моралните добродетели, а е отнесено към  , тоест - към националния, държавния интерес. През 20 век неомакиавелизмът, както проникновено разкрива Хенри Кисинджър, е издигнат на пиедестал от политици като Ленин и Сталин. А и от политически философи като Антонио Грамши, който смята, че „Владетелят\" всъщност има за цел да отвори очите на обикновените люде, защото политиците тъй или иначе познават въпросните нефелни методи. И точно тук би трябвало да се сетим за   (по неговите собствени признания): Живков и Сакскобургготски, от които бил научил много. Нима чрез политическата си биография, писана от създаването им през декември 2006, ГЕРБ успяха да докажат, че моралът е тяхната пътеводна светлина? По-скоро създадоха истински остров на блажените за своя елит. А що се отнася до „прочистването” на управляващата партия, започнало през пролетта на 2019 - то бе продиктувано от медийния и обществен натиск, а не от етични или хигиенни съображения. Ако не бяха разкритията, осветили скандалите „Апартаментгейт” и „Къщи за гости”, Борисов едва ли щеше да предприеме нещо срещу своите колеги. Наивно е да се смята, че лидерът не е знаел нищо за „черните овци” в своето стадо. Освен това последиците от скандалната пролет не засегнаха из основи модела ГЕРБ: част от замесените платиха само с партийни постове,  . А пари за „къщи за тъщи” няма да се връщат, защото… няма правно основание. Изобщо формулата е „пито-безплатно”. Ясно е и кой ще обезпечи вересията - електоратът. Да вземем и примера с  . През септември 2019 министър Димов уверяваше, че такава няма да има. Видяхме какво се случи. През декември регионалното министерство каза същото и за Ботевград - имало вода за поне четири месеца. Да вярваме ли? И дали при този модел на работа на прокуратурата можем да очакваме разкрития и наказания, в случай че г-н Димов, г-жа Аврамова и други високопоставени политически фигури се окажат виновни? Не е изключено водната криза да наруши сериозно комфорта на властта. Но по всичко изглежда, че кредитът, даден от избирателите на управляващите, е нерационално голям. Те не наказаха ГЕРБ на европейските избори и потвърдиха доверието си към партията на Борисов и на местния вот. Островът на блажените Ако се върнем към неомакиавелизма, в случая с нашите управници бихме могли да стигнем до следния извод: при тях претенцията, че се действа в името на държавния интерес, рядко издържа на проверка. По-скоро става дума за лични съображения, гарнирани с доволна порция суджук. И ако моралният императив не е водещ при управляващите, няма особени шансове той да се задейства и сред публиката. Кой да бие тревога? Медиите, т.нар. четвърта власт, все повече се превръщат в четвъртото колело на политическия картел. Журналистите, които дръзват да правят разследвания, рискуват да им се наложи да се преквалифицират в таксиметрови шофьори. Отминалата година ознаменува бетонирането на същия този картел и в съдебната система. Тандемът „Гешев-Цацаров” има за цел да охранява въпросния „остров на блажените”, а не да стресира обитателите му. Ако перифразирам генерал фон Клаузевиц, в България политиката сякаш си остава продължение на милиционерщината. Разбира се, има немалко политици, които не желаят да се впишат в този печален хор. Но той доминира. Горко на избирателите, които отказват да прогледнат.  ", "date": "2020.01.04", "title": "Как една реплика на Борисов изкриви фактите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404500-%D1%81%D1%8A%D0%B1%D0%BE%D1%80-%D0%BD%D0%B0-%D1%81%D0%B5%D0%B4%D0%B5%D0%BC%D0%B4%D0%B5%D1%81%D0%B5%D1%82%D1%82%D0%B5-%D0%B0%D0%BF%D0%BE%D1%81%D1%82%D0%BE%D0%BB%D0%B8", "text": "   разказва, че Господ Иисус Христос освен дванадесетте Си ученици, които вървяли подир Него, избрал още   други, които разпратил по градове и села да проповядват словото Му. Той им дал сила да вършат чудеса като доказателство на проповядваната истина и поръчал да не се грижат за житейските си потребности, защото Бог няма да ги остави, а всичкото си внимание да съсредоточат в това - да призовават човеците към вечен живот. Когато тези седемдесет апостоли се върнали след първата обиколка на своето проповедничество, с радост те казали на своя Учител:   Иисус им отговорил:   ( ).     Подир   светите апостоли били укрепени с благодатта на Св. Дух в деня    и тръгнали усърдно да продължат делото, което Христос им завещал. Те обиколили градове и села на обширната Римска империя, като проповядвали навсякъде Словото Божие и кръщавали повярвалите. И разбира се, трябвало да претърпят много беди и гонения: евреи и езичници се въоръжили против тях, затваряли ги в тъмници, предавали ги на мъчения и мъченическа смърт, но те всичко понасяли с търпение и твърдост.  пише от името на всички:  ( ). Ето такъв бил животът на светите апостоли, но осенени от Божията благодат, силата Господня видимо им помагала в техните дела. Изгонени от една страна, те отивали в друга, по който начин самото гонение способствувало да се разпространява Словото Божие. Така християнството бързо се разпространило и закрепвало. И проповедта на апостолите се състояла по израза на ап. Павел  ( ). Те поучавали не само с думи, но и с примера на своя добродетелен живот, на своята кротост и търпение и особено на своята любов към Бога и човеците. Болшинството от светите апостоли умрели от мъченическа смърт, но извършили безсмъртното дело на Христовата проповед. На 4 януари Православната църква чествува паметта на всички 70 апостоли заедно. Този празник се нарича \"Събор на седемдесетте апостоли\".", "date": "2020.01.04", "title": "Събор на седемдесетте апостоли"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/404501-4-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1493 г. - Христофор Колумб напуска Новия свят, като слага край на първото си пътуване.     1698 г. - Пожар разрушава двореца Уайтхол.   1762 г. - Англия обявява война на Испания и на Неапол.   1847 г. - Самюел Колт продава първия си револвер на правителството на САЩ.   1863 г. - Джеймс Плимптън патентова в САЩ ролковите кънки.   1865 г. - На Уол Стрийт (Ню Йорк) започва да действа Нюйоркската стокова борса.   1878 г. - София е освободена от турско робство.   1885 г. - В Айова, САЩ е направена първата операция по отстраняване на апендикс.   1896 г. - Юта става 45-ят американски щат.   1923 г. - Владимир Ленин прави завещание, в което изказва мнение за ограничаване на властта на Сталин.   1924 г. - XXI Обикновено народно събрание приема Закон за защита на държавата, премахнат 20 години по-късно.   1926 г. - Съставено е XLIII правителство на България, начело с Андрей Ляпчев.   1936 г. - В Ню Йорк е публикувана първата ранглиста на хитовете (Billboard) въз основа на продадените грамофонни плочи.   1948 г. - Бирма (Мианмар) получава независимостта си от Обединеното кралство, денят се чества като национален празник.   1951 г. - Корейската война: севернокорейските и китайските войски овладяват столицата на Южна Корея Сеул.   1958 г. - Спутник-1 излиза от орбитата си и пада на Земята (изстрелян е на 4 октомври 1957).   1962 г. - В Ню Йорк е показан влак, който може да се движи без екипаж на борда.   1970 г. - „Бийтълс\" правят последния си запис като група.   1980 г. - Във връзка с навлизането на съветски войски в Афганистан президентът на САЩ Джими Картър обявява бойкот на Олимпийските игри в Москва.   1990 г. - Учредено е Движението за права и свободи с председател Ахмед Доган.   2004 г. - Космическият апарат на НАСА Спирит успешно каца на Марс в 04:35 UTC.   2004 г. - Михаил Саакашвили печели президентските избори в Грузия.   2010 г. - Открита е най-високата сграда в света до този момент - „Бурж Халифа\" в Дубай, Обединените Арабски Емирства.  ", "date": "2020.01.04", "title": "4 януари, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/404502-%D0%B4%D0%BE%D0%BC%D0%BE%D0%B2%D0%B5%D1%82%D0%B5,-%D0%B2-%D0%BA%D0%BE%D0%B8%D1%82%D0%BE-%D0%B2%D0%B5%D0%B3%D0%B5%D1%82%D0%B8%D1%80%D0%B0%D1%82-%D0%BD%D0%B0%D1%88%D0%B8%D1%82%D0%B5-%D0%BC%D0%B0%D0%B9%D0%BA%D0%B8-%D0%B8-%D0%B1%D0%B0%D1%89%D0%B8", "text": "Все повече възрастни българи имат нужда от специални грижи. Някои от тях обитават частни хосписи, други - държавни домове. Скандалът около Дома за хора с деменция в село Горско Косово разкрива драмата  на хиляди българи.         “Прибрах майка ми от хоспис, за който плащах 1 200 лева на месец, защото вместо да има подобрение, състоянието ѝ се влоши. Там не правят нищо друго, освен да ѝ дават лекарства. Вкъщи ѝ наехме добър рехабилитатор, за 60 лева на посещение, редувахме се със сестра ми да ходим при нея и така я вдигнахме на крака след инсулта. С едната ръка си служи по-трудно, но се справя”. Това ми разказва 58-годишна шофьорка на такси, докато лавира из софийските задръствания. В същото време по радиото съобщават, че омбудсманът е сезирал прокуратурата заради високата смъртност в Дома за хора с деменция в село Горско Косово, където само за една година са починали 24 души. Скритите хора на България Да, в домовете на България, предназначени за грижи за хора с някаква степен на увреждане, може да се снимат филми на ужасите. Но това е само едната страна на нещата. Все повече хора в България споделят съдбата на жената, за която разказахме по-горе. Защото и лъскавите частни хосписи, и запуснатите общински и държавни домове имат един и същ основен проблем - остър дефицит на персонал. А хората, които се хващат на работа в такива учреждения, често работят поне на още едно място, за да си докарат в най-добрия случай максимум 1 000 лева на месец. Освен сестри и рехабилитатори, не достигат и кинезитерапевти, психолози, специални педагози. Работят предимно хора в предпенсионна възраст или дори пенсионери, които все още са здрави. А обитателите на домовете често вегетират заключени в стаите си. Няма кой да ги извежда на открито, няма кой да се грижи адекватно за тях. И ако близките не идват редовно на посещения и не плащат за допълнителни услуги, смъртта често чука на вратата. За държавните старчески домове и защитени жилища има опашки от чакащи - въпреки мизерните условия, лошата храна и острия дефицит на персонал. Хората просто искат покрив над главата си, тъй като тарифата, която плащат за престоя си, е нормативно уредена - 70% до 80% от размера на пенсията, в зависимост от заболяването. Дори и да им прибират повече пари, сумата пак е по-малка от таксата за частни хосписи, която обикновено тръгва от поне 700 лева и стига до 2 000 лева. Това е повече от средната работна заплата за България и надхвърля два до пет пъти средната пенсия. За дементен човек в стая с още двама обитатели в частните хосписи искат между 850 и 1 000 лева месечно, а където се изисква пълно обслужване и самостоятелна стая, сумата скача до 1 800 лева.     Това означава, че за повечето хора в България, която, да не забравяме, си остава най-бедната страна в ЕС, е почти непосилно да осигурят средствата, необходими за обгрижването на техните възрастни и болни родители. Именно за такъв тип услуги отива голяма част от онези над 1 милиард евро, изпратени през миналата година от българските емигранти.     “Случаят (в дома в село Горско Косово, бел.ред.) e доказателство защо е нужно да имаме Закон за социалните услуги и по-строг регламент и защо трябва да говорим за качество на социалните услуги”, заяви социалният министър Деница Сачева. Както знаем обаче,  , предвиждащ създаването на агенция, която да следи за качеството на услугите и да лицензира доставчиците, беше оттеглен заради изкуствено създадено напрежение. В изказването си министър Сачева изтъкна и необходимостта от реформи. Дано обаче тези реформи не приключат само с нова дограма и нови постройки, както се оказа при замяната на домовете за деца с по-малки центрове от семеен тип. Филмът   на журналистката от БиБиСи Кейт Блюет показа, че 12 години след първия ѝ филм за дома в Могилино условията и отношението към децата изглеждат горе-долу по същия начин - липса на професионална и медицинска помощ, никакви планове за индивидуална терапия. А именно в това се състоят качествените социални услуги, не в осигуряване на легло и някаква храна три пъти на ден. Още повече, че България е приела стандартите на ООН за изравняване на възможностите за лица с увреждания, съгласно които \"държавите следва да осигурят рехабилитационното обслужване на лица с увреждания, за да може те да достигнат и задържат оптималното си равнище на независимост и функциониране”. Нечовешко Но българските специализирани институции винаги са се “славили” със своята антихуманност. През зимата на 1996-1997 година в Дома за деца с умствени увреждания в село Джурково 15 деца умират от глад и студ. Някои от тях дори гризели ръцете си от недохранване. Десет години по-късно Върховният касационен съд потвърди оправдателните присъди на обвиняемите по това дело. В отношението си към човеците с дефицити държавата явно не се е променила особено от времената на един друг филм - “Дом №8 (“Из живота на олигофрените”)\" на режисьора Николай Волев. Изглежда, че отговорните лица не са обезпокоени нито от потока млади, здрави и енергични българи, които напускат България, нито от съдбата на тези, които остаряват и боледуват в страната. И защо ли да се притесняват - накрая винаги се измъкват ненаказани.", "date": "2020.01.04", "title": "Домовете, в които вегетират нашите майки и бащи"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/404503-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%E2%80%9E%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9C-%D1%81%D0%B5-%D1%81%D1%82%D1%80%D0%BE%D0%B8-%D1%81-%D0%BF%D1%8A%D0%BB%D0%BD%D0%B0-%D0%BC%D0%BE%D1%89%D0%BD%D0%BE%D1%81%D1%82", "text": "„Балкански поток“ се строи с пълна мощност, краят на трасето не се вижда в едната и в другата посока. Да видят хората какви огромни съоръжения се правят. По над 5 км на ден се работи. Това заяви министър-председателят Бойко Борисов при инспекцията на изграждането на газопреносната инфраструктура „Балкански поток“ в участъка от кранов възел Горни Дъбник до кранов възел Селановци, съобщават от пресслужбата на кабинета. Трасето на газопровода преминава през територията на 11 области, а в момента се работи по участък с дължина 45,2 км, разположен на територията на област Плевен. Към момента са доставени тръби за 215,20 км. Борисов заяви, че се работи впечатляващо бързо и че строителните дейности се изпълняват в график по всички български и европейски процедури.  „България спазва всички процедури като член на ЕС - обжалвания, търгове, всичко мина. От първия ден досега по над 5 км на ден се работи. Неслучайно го наричаме и така сме го презентирали в Брюксел -  газов хъб Балкан, защото той ще обслужва Балканите“, каза още той. „45 минути летим над изграден газопровод. Вече на много места тръбите са под земята, заваряват се по американска технология“, обясни Борисов. По думите му по проекта са доставени 18 хиляди тръби общо, а допълнително 3700 са на бургаското пристанище. Премиерът Борисов подчерта, че сроковете за изпълнението за изграждането на „Балкански поток“ ще бъдат спазени и цялото трасе ще бъде готово в края на май. „Ние имаме геостратегически интерес да си останем в газопреносната мрежа. България е регионален стратегически газоразпределителен център на Балканите. Това означава, че тук ще идва газ от много страни, а България ще получава транзитни такси“, отбеляза премиерът Борисов. Той добави, че заедно с изграждането на интерконектора с Гърция страната ни ще постигне реална газова диверсификация. В края на декември руският президент Владимир Путин заяви, че   на газопровода „Турски поток“ на своя територия. „Полагат се всички усилия, за да бъде реализиран проектът \"Балкански поток\", каза в коментар министърът на енергетиката Теменужка Петкова. „Всеки търси диверсификация, Русия – на маршрутите, България – на източниците. Вероятно на Москва не ѝ е приятно да сме толкова лоялен член на НАТО и Европейския съюз (ЕС)“, посочи Борисов тогава, добавяйки, че страната ни  по отношение на газовите проекти.    ", "date": "2020.01.04", "title": "Бойко Борисов: „Балкански поток“ се строи с пълна мощност"}
