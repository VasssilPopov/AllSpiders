{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375103-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BE%D1%82-%D1%81%D0%BA%D1%80%D1%8A%D0%BD%D0%B4%D0%B7%D0%B0-%E2%84%961-%D0%B2%D0%B5%D1%81%D0%BA%D0%BE-%D0%B1%D1%80%D0%B0%D0%B4%D0%B0%D1%82%D0%B0", "text": "Една от най-скандалните ни миски Ивайла Бакалова чака бебе. Хубавицата, която вече има една дъщеря на 14 години е заченала от новия си приятел Веселин Денков, по известен като Веско Брадата, пише \"Телеграф\". Бакалова е от няколко месеца с Веско и затова малко стресирано е приела новината, че ще има бебе. Миската не бързала да разгласява щастливата вест, а самият Веско бил много щастлив и не давал и дума да се издума за махане на бебока. Брадата е 49-годишен ресторантьор, който държи едни от най-известните кръчми в София.      От няколко години Ивайла живее в Дубай, където Брадата също има апартамент, но предпочита да остава в жилището на Ивайла когато е там. Говори се, че Веско Брадата е по-стиснат и от евреин.      Маститият бизнесмен постоянно цепел стотинката на две и досега не е купил и един чифт обувки на Ивайла Бакалова. Двамата са заедно вече няколко месеца, но Ивайла продължавала сама да си плаща разноските по почивките, на които той я води.      Всъщност, скъперничеството на Веско Брадата било пословично, просто Бакалова последна разбрала. Бизнес елитът в София му се надсмива как всеки ден засича до километър разхода на личната и служебните си коли. Пестеливостта му стигала дотам, че когато ходи в чужбина, пие вода само от чешмите по хотелите.      Да даде 2 евро за бутилка минерална вода му се струвало чист пладнешки обир. Дори в Дубай, където често от чешмите тече кафява вода, Веско Брадата си я пие, за да не се набутва.", "date": "2017.11.11", "title": "Ивайла Бакалова бременна от скръндза №1 Веско Брадата!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375097-%D0%B7%D0%B0%D1%85%D0%B0%D1%80%D0%BE%D1%81%D0%B0%D0%BD%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F,-%D0%BD%D0%B0%D1%80%D0%B5%D1%87%D0%B5%D0%BD%D0%B0-%D0%B1%D0%B0%D0%B9-%D1%82%D0%BE%D1%88%D0%BE%D0%B2%D0%BE-%D0%B2%D1%80%D0%B5%D0%BC%D0%B5", "text": " след падането на Тодор Живков от власт, въпреки че всички недъзи на системата от онова време бяха показани и се изговориха тонове думи за липсата на свобода, трудовите лагери, вицовете, разказвани под сурдинка и цялостното отношение, събиращо се в едно изречение - \"Чупи, то е държавно\", все още една голяма част от обществото страда по соцталгията.       По-интересното в случая обаче е друго. В същото това изследване се цитира допитване на НЦИОМ (бившата национална социологическа агенция), според което през 1991 г., около година и половина след \"дворцовия преврат\" срещу Живков, едва около 16% оценяват положително работата му и политиката му като цяло.   Иначе казано, колкото по-пресни са спомените, толкова по-малка е любовта. А с годините хора, които са преживяли има-няма 3 години от живота си в \"светлия социализъм\" започват да говорят колко по-добре е било тогава и колко по-уредена е била държавата.     Легендата за абсолютното спокойствие, работата за всички, циганите, които \"си знаят мястото\", дългите ваканции и още по-дългите отпуски изгражда една картина за \"хепи соц-а\", в който може да не е имало 15 вида шоколад в магазина, но този, който го е имало е бил евтин, вкусен и изцяло органичен.   А онзи изграден в България комунизъм е бил една почти утопия. Уж. Ама не точно за всички. Разбира се, онези, които са страдали, са били сгафили нещо към властта. За обикновения гражданин обаче проблеми не е имало. И така нататък.         Миналото има това свойство - да се идеализира. Да се помнят или предимно хубавите неща, или само лошите (ако за човека то е силно болезнено). Това до голяма степен се случва и в България с комунизма - колкото повече се отдалечава миналото, толкова по-красиво става то. За идеализирането на комунизма допринесе и последвалия веднага след него размирен период на 90-те с мутрите, чалгата, престъпността, червенита куфарчета, дивашки извършената приватизация и разбитите надежди за промяна към по-добро.     Това, което удобно се пропуска е, че нелицеприятната страна на прехода се случи и благодарение на наследството, което не друг, а БКП остави след себе си в опит да накара обикновените хора да повярват, че \"може и по-лошо\" от банда червени чичковци, свикнали да се разпореждат като аристокрация. Просто в един момент всичко излезе извън контрол.         В захаросаната версия всички онези нелицеприятни неща, също както преди 1989-а, се игнорират и за тях се мълчи. Интерниранията, трудовите лагери, побоищата в полицията, ДС, лъжите за Чернобил са подложени на една всеобща и колективна забрава. Амнезия за всичко лошо.     Голяма част от населението сякаш е сложила едни розови очила, когато става въпрос за комунизма и твърдо вярва в неговата идеалистичност по същия начин, както си спомня с умиление за безметежното щастие в детската градина или за хубавите моменти от казармата. Просто се забравя за гадните манджи с грах, пилето фрикасе, боят от госпожите, че не си легнал да спиш или всички онези гаври на живота в униформа, тарикатските истории и тормоза.         Истината обаче е, че онези времена са си отишли безвъзвратно. Светът, в който държавата е длъжна да ти осигури работа, независимо от пазара на труда и твоите способности, вече не съществува. Той просто не успя да издържи чисто икономически и пропадна.     Затова няма смисъл да спорим дали при комунизма е било хубаво или не, той не трябва да бъде нито идеализиран, нито демонизиран. Нужен е реален исторически прочит на този период от нашата история, за да спрат спекулациите. Иначе хората стават лесни жертви на манипулация - особено ако никога не са живели по това време.", "date": "2017.11.11", "title": "Захаросаната история, наречена \"бай-Тошово време\""}
{"url": "http://www.classa.bg/%D1%81%D0%B2%D1%8F%D1%82/item/375098-52-%D0%BE%D1%82-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B8%D1%81%D0%BA%D0%B0%D1%82-%D1%82%D0%B2%D1%8A%D1%80%D0%B4%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D1%81%D1%80%D0%B5%D1%89%D1%83-%D1%81%D0%B0%D1%89", "text": "          Мнозинството руснаци са уверени, че Москва трябва да действа решително по отношение на Вашингтон. За това свидетелстват публикуваните в петък резултати от допитването, проведено от „Галъп”. Според данните, цитирани от ТАСС, 52 на сто от жителите на Русия вярват в твърдата политика на страната си спрямо САЩ.   Едва 29 на сто пък са съгражданите им, които смятат, че е важно Русия да поддържа добрите си взаимоотношения с американците.  Извадката сочи, че това е позицията предимно на хората над 60-годишна възраст (38%) и на тези с висше образование (60%). \"Повечето руснаци не очакват руско-американските отношения да се влошат, но нямат очаквания и да се подобрят\", обобщават авторите на изследването. За това свидетелстват и отговорите на анкетираните по отношение на Тръмп, от които 29% смятат, че той няма да повлияе на двустранните отношения.  От „Галъп” подчертават обаче, че почти половината от руснаците (48 на сто) не са имали мнение по темата „Тръмп”, въпреки че той заема президентския пост вече почти година.  Като причина те са посочили, че „не разполагат с достатъчно информация за американския лидер, за да оценят работата му”. Същевременно обаче от осведомените граждани 30 на сто заявяват, че не одобряват политиката му.  Анкетата е проведена между 9 юни и 20 август, като в нея са взели участие 2000 руснаци.", "date": "2017.11.11", "title": "52% от руснаците искат твърди действия срещу САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375099-%D1%80%D0%B0%D0%B4%D0%B5%D0%B2-%D0%B3%D0%BD%D0%B5%D0%B2%D0%B5%D0%BD-%D1%81%D1%80%D0%B5%D1%89%D1%83-%D0%BC%D0%B5%D0%BD-%D1%81%D0%B5-%D0%B2%D0%BE%D0%B4%D0%B8-%D0%B2%D0%BE%D0%B9%D0%BD%D0%B0-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B8%D1%8F%D1%82-%D0%B7%D0%B0%D0%BA%D0%BE%D0%BD-%D0%BD%D0%B0-%D0%B3%D0%B5%D1%80%D0%B1-%D1%89%D0%B5-%D0%BF%D1%80%D0%B8%D0%BA%D1%80%D0%B8%D0%B2%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F", "text": "         ", "date": "2017.11.11", "title": "Радев гневен: Срещу мен се води война! Антикорупционият закон на ГЕРБ ще прикрива престъпления"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375100-%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2,-1997-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BC%D0%B8-%D0%B1%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B3%D1%80%D0%B5%D1%88%D0%BA%D0%B0-%D0%BD%D0%B5-%D0%B4%D0%BE%D0%BF%D1%83%D1%81%D0%BA%D0%B0%D1%85-%D0%BA%D0%B0%D0%BA%D0%B2%D0%B0-%D0%BC%D0%B0%D1%88%D0%B8%D0%BD%D0%B0-%D1%89%D0%B5-%D1%81%D0%B5-%D0%B7%D0%B0%D0%B2%D1%8A%D1%80%D1%82%D0%B8", "text": "                              – Преди всичко дължа благодарност на огромната част от българския народ, който разбра цялата вандалщина срещу мен и още по време на процеса ми даде подкрепата си… (    ...Аз се оказах най-обругаваният политически деец в цялата ни история след 1878 година.    Да не говорим за света. Личните ми качества, убеждения и дела бяха съзнателно тълкувани чрез едно унизително за нацията издевателство. За никого в България не е тайна, че този процес бе политически, скалъпен от някои т. нар. мои креатури ( Зад него стояха хора, които искаха да придобият славата на борци за демокрация, да спечелят лесни политически дивиденти, необходими за тяхното утвърждаване в новото ръководство на страната.    Никой не представи доказателства за това, в което ме обвиняваха. Поколенията ще разберат, че аз съм посветил целия си съзнателен живот в служба на народа. Никога не съм унивал, не съм губил вяра, защото пред себе си виждах не дълъг живот, а дълг към своето отечество, който изпълних. Посветих се на добруването на България и на българския народ. (     – Страхуват се от мен. Много се страхуват. Страхуват се от народа. Не ми дават възможност да изложа вижданията си пред обществото. Не ме канят в телевизията. В медиите се пускат само отрицателни неща за мен. В мемоарите си не заигравам с фактите от нашата история. Изнасям нещата такива, каквито са били, показвам какво стана след 1989-а година: ограбването на народа, налагането на реставрацията и реваншизма. Обвиняваха ме, че като председател на валутната комисия съм отговорен за изтичането на средства в чужбина.    Да, валутният резерв, който аз създадох през 1962-а година, бе под мой контрол, но до 1985-а, когато прехвърлихме комисията към Министерския съвет и тя бе оглавена от Андрей Луканов. Спомням си малко след това при мен дойде Васил Коларов, тогавашният председател на БНБ, и ми каза: „Другарю Живков, похарчени са 500 милиона долара”. След известно време пак ми каза: „Похарчени са 200 милиона долара”. Така че още преди да бъда освободен от длъжност, от резерва са били изтеглени 700 милиона долара. Оставаха 1 милиард и 300 милиона, които бяха в чуждестранни банки. Питам сега къде отидоха тези пари?  Още в края на 1988-а започнахме изграждането на фирмена организация.    Беше утвърден Указ 56. Аз съм го подписал. Дадохме оборотни средства на фирмите. Всичко, което им бе необходимо за работа, го получиха. И оттук започна разграбването. Луканов наредил да се приберат оборотните средства и да се предоставят за създаването на частни банки. Вложените в чужбина средства също бяха разграбени. (  Всичко изчезна, потъна. Окрадоха го разбойници.    Към това трябва да се прибави и ограбването по времето на Филип Димитров, което набра още по-голяма скорост. Бяха ликвидирани контролните функции на държавата, търговските организации, митническите ограничения. Кое ме мъчи най-много сега? Хората, които ме заместиха, не си дадоха сметка за последиците (  Държавността е разбита и това трябва да се каже на народа.     – Защото тогава проблемът не беше за лидера, а за системата. Трябваше да стоя още една година. Моята оставка беше прибързана и необоснована. Ние имахме достатъчно резерви, а щяхме да получим помощ и от приятелски социалистически и западни страни. ( Дали щях да успея, не знам. Сигурно щях да бъда притиснат и от външни, и от вътрешни сили, но трябваше докрай да поема този риск. За съжаление тогава не си дадох сметка, че властта поемаха хора, които щяха да следват Горбачов до деветия кръг на ада.       – Аз не критикувам социалистическия строй, а критикувах управлението на строя. И това бе в основата на разрива ми с Горбачов. Глас в пустинята останаха моите тези за необходимостта от провеждането на новото историческо съдържание в страните от социалистическата общност. С горчилка споделям – ние не можахме да постигнем единомислие и единодействие в преустройството на нашите обществени системи. За съжаление всяка страна бе оставена сама да провежда преустройството. Обвиняваха ме, че не съм имал куража да увелича цените, въпреки че съм съзирал икономическите затруднения. Това не е вярно!  Просто съзнателно не исках да предприемам подобен ход, преди да изчерпим всички налични възможности. А възможности имаше – твърдя го съвсем отговорно. Защо българинът трябваше да бъде наказан? И то жестоко? Заради авантюристичния, недомислен, разсипващ икономиката курс на перестройката. Ако до 1986-а година в определена степен компенсирахме недъзите на системата с осигурени суровини и пазари, след това естественият разумен ход бе да се измъкваме постепенно  Да се спасяваме с всички възможни средства. Но срещнах невероятна съпротива. И у нас, и в Москва. Оказа се, че още от самото начало, когато Горбачов бе избран за генерален секретар, той е заигравал с всички страни на СИВ, с техните ръководства. Разбира се, това не му пречеше да бъде винаги йезуитски усмихнат. Историята ще помни този генерален секретар, който тотално ни продаде – като общност от държави, като сравнително млад обществен строй, като военен договор, като СИВ...     – Да, знаех това. След идването на Горбачов на власт аз усещах, че започва настройването на наши ръководни кадри срещу мен. Дойдоха сигнали, че от Москва се провежда ударна кампания против мен. В моето „обкръжение” имаше хора, за които знаех, че заиграват. Оказа се, че заиграването не било никак „безобидно”. Тук, в България, срещу мен работеше огромна армия от разведчици. Започнаха да инспирират действия, с които целяха да създадат и във вътрешен, и в международен план невярна представа за протичащите в България процеси. И докладваха. И ме предаваха. Луканов е генетически заложен като предател. Неговият дядо по време на Септемврийското въстание 1923 дава контрапарола. Баща му през 30-те години е бил следовател в съветското ГПУ, когато милиони хора са били избити. Той отива в Испания, но не за да помага честно на революцията, а като представител на НКВД.      Петър Младенов е лековат човек. Той е неподготвен, няма качества на лидер.     – Имах намерение да го сменям, но той влизаше от операция в операция. Жалех го. Никога не съм ползвал нито един от материалите, които той ми е предоставял! А в това министерство имаше способни хора.     – Не Москва, а Горбачов го харесваше.     – Бяхме решили да подготвим Чудомир Александров за мой заместник. Първо го взехме в ЦК, после го пратихме първи секретар в провинцията, там да го проверим, след това стана секретар на ГК на БКП в София. Тогава в партийното ръководство дойде сведение, че жена му е била под наблюдение на органите. И главната информация е идвала не от кого да е, а от Чудомир Александров. Той изпращал доноси до съответните органи с отрицателна характеристика за нея. Двамата заедно работили в институт, където Чудомир бил комсомолски секретар. Човекът, на когото е давал информацията, е жив. Извиках Чудомир и го попитах: „Вярно ли е това?”. Той отрече. Казах му: „Няма никакво значение фактът, че ти си се оженил за тази жена. Това е твой личен въпрос. Но това, че лъжеш сега, не ти дава право да останеш в Политбюро” и т.н. До последния момент той не призна. Как може да се разчита на такъв човек? А за жена му имах сведения, че се държи много добре.     – Следях неговото развитие. Той ми правеше впечатление на ръководен деец с открояващи се организационни качества. Но когато въпросът за избор на нов генерален секретар трябваше окончателно да бъде решен, дойдох до заключението, че от състава на Политбюро няма подходящ човек. Това мое заключение бе своеобразна самокритика, все пак аз носех отговорност за подбора, за равнището на хората, включени в Политбюро...     – И към неговата кандидатура се бях ориентирал. Когато го освобождавахме през 1983 година от състава на ЦК, изрично посочих, че той притежава значителни интелектуални качества. Ако вземете стенограмата, ще видите какво съм казал тогава: „Дядо Господ, когато му е наливал интелект, не е държал никаква сметка. Дал му повече от необходимото.” Но Лилов не беше за организационен работник, той е кабинетен човек.     – Аморален ход. Славчо Трънски изсипа върху мен и семейството ми такива мръсотии, каквито нормалният човешки разсъдък трудно може да проумее. И досега не знам кому бе нужна тази помия. Бях стъписан пред наглостта му. После разбрах, че си е правил самокритика – изпълнявал поръчка. Имаше някои партизани, които смятаха, че всичко им е позволено, че са солта на живота. Но едно е да си герой, друго е да имаш морал.     – Така е. Впоследствие разбрах, че тогавашният главен прокурор Евтим Стоименов е бил подложен на масиран натиск, за да бъда арестуван. Навярно в него е имало колебание. Затова нееднократно е бил привикван на шотландска ледена ракия не от кой да е, а от президент-председателя Петър Младенов. По същия начин съдебният състав на процеса срещу Трайчо Костов е бил привикван навремето от Васил Коларов. Младенов е блъскал и удрял по бюрото пред Стоименов: „Искам да видя документ за задържане под стража.” Очевидно Младенов е нямал покой. Времето не е работило за него, събитията – също. Няма съмнение, че е бил под натиск и от своите задгранични наставници, сигурен съм, че арестуването ми е било съгласувано с Горбачов.     – Кой се e страхувал от мен? Такъв въпрос е неправилен. Ние работехме дружно.      – За толкова години партията не може да не се променя. Всяка година първичните организации избираха нови ръководства. Ами колко пъти се промени Министерският съвет! Може ли за повече от три десетилетия да няма промени? Това е нормално. Щом някой няма качества, ще бъде сменен, разбира се. И решенията се взимаха от държавните или от съответните партийни органи, не от мен. Никога не съм „гонил” хора без причина.     – В България дисидентство не се създаде. Една част от тези, които се мислеха за дисиденти, отидоха в опозицията, друга част остана в БСП, трети заеха неутрална позиция.      Не допусках, че срещу мен ще се завърти машината, за да се роди един гнусен съдебен процес. Повярвах, че ще остана председател на комисията за промяна на конституцията. Допусках и в това отношение някои съмнения, но онова, което стана с мен, ме шокира. И досега не мога да си обясня поведението и морала на тези „герои”. Навремето аз дори за миг не помислих да тръгна на разправа нито с Червенков, нито с Югов, макар че открито им се противопоставях. Не отстъпих от принципите си, не можех да плюя на лицето си. А моите съдници се отрекоха от всичко. Ако бяха им поставили задача да се отрекат от майка си и от баща си – щяха да го направят. И от жените и децата си щяха да се отрекат. Такова падение! Онова, което не ми дава покой и най-много ме измъчва, е, че много хора, в това число ръководни кадри, бяха подложени на оскърбително охулване.     – Нищо няма да излезе.     – Той е открит. Аз съм гледал досието си. Три пъти съм бил арестуван в Дирекция на полицията.     – Не. Когато идва Горбачов на власт, тогава е възможно да са ме следили от съветската разведка у нас, а тя беше във връзка с нашата.     – Не съм се занимавал с такива работи. Сега научавам от печата и за някои сътрудници. Как е възможно, след като ръководя цялата държава, отгоре на всичко да следя персонално кой работи в ДС? Пък и не са ме занимавали. Не е било и редно.     – Забраних да се преследват хора, които разказват вицове, които говорят против мен. Дори им казах – ако има някой интересен виц, да ми го съобщят. Не виждах нищо страшно в това някой да приказва срещу мен и не желаех да ме занимават с това.     – Ключът за развръзката между двата противоположни лагера беше в наши ръце, в ръцете на Москва. Западът нямаше ключ и това го изненада. Горбачов проигра всичко. За този ключ аз съм се борил да го държим и ако бяхме успели, щяхме да направим преход, да съхраним социалистическия строй и да го преустроим към постиженията на съвременната цивилизация. Но лисица или котка ми мина път. ", "date": "2017.11.11", "title": "Тодор Живков, 1997: Оставката ми бе най-голямата грешка! Не допусках каква машина ще се завърти..."}
{"url": "http://www.classa.bg/%D1%81%D0%B2%D1%8F%D1%82/item/375101-%D1%8F%D0%BF%D0%BE%D0%BD%D0%B8%D1%8F-%D0%BA%D0%BD%D0%B4%D1%80-%D0%BD%D1%8F%D0%BC%D0%B0-%D0%B4%D0%B0-%D0%B8%D0%B7%D0%B1%D0%B5%D1%80%D0%B5-%D1%81%D0%B0%D0%BC%D0%BE%D1%83%D0%BD%D0%B8%D1%89%D0%BE%D0%B6%D0%B5%D0%BD%D0%B8%D0%B5%D1%82%D0%BE", "text": "Преди имаше само един ръководител, който можеше да доведе заплахата си до ненормално състояние (ядрена война, а сега са двама. Изявленията на президента Тръмп безпокоят не само Япония и Южна Корея, но и мнозинството американци.      Ако КНДР използва ядрено оръжие срещу САЩ, Япония или Южна Корея, в замяна ще получи две хиляди ракети. Това е истинско самоубийство. Но Пхенян не иска да избере самоунищожението.   Авторът, който е служил в американските ВВС и е преподавал в Станфордския университет по-рано вярвал на данните от разузнаванията на САЩ, Япония и Южна Корея, които алармирали, че САЩ трябва да се подготвят за най-лошото. Но сега не счита, че КНДР се държи ексцентрично.   Според него, вероятността КНДР да отиде на експериментални пускания на ракети в района на Гуам и Хавай е изключително малка, защото такива действия ще се разглеждат като началото на война.", "date": "2017.11.11", "title": "Япония: КНДР няма да избере самоунищожението"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/375102-%D0%BD%D0%B5%D0%BF%D0%BE%D0%BA%D0%B0%D0%B7%D0%B2%D0%B0%D0%BD%D0%B8-%D1%84%D0%BE%D1%82%D0%BE%D0%B3%D1%80%D0%B0%D1%84%D0%B8%D0%B8-%D0%BD%D0%B0-%D0%B9%D0%BE%D1%80%D0%B4%D0%B0%D0%BD-%D1%80%D0%B0%D0%B4%D0%B8%D1%87%D0%BA%D0%BE%D0%B2-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0", "text": "На 15-и ноември 2017 г. от 18.30 ч. в зала „Надежда\" на Столична библиотека ще бъде представен осми том от „Йордан Радичков. Събрани съчинения\", който съдържа в себе си добре забравения му пътепис от Сибир от 1967 година „Неосветените дворове\", както и любопитен разказ за пътуването му до Швеция от 1980 година „Малка северна сага\" - две от най-важните творби в творческия път на писателя.      В настоящото издание на том номер осем българският читател за първи път ще се запознае и с бележките на автора, които той си е водил по време на пътуванията.   Представянето на осмия том ще бъде придружено от изложба, експонирана в зала „София\" на Столична библиотека, с непоказани досега фотографии от пътешествието на писателя до една от най-суровите области на Земята.    Черно-белите снимки разказват за срещите му с еленовъди, якути, сребърната лисица, снежната пустош и тайгата. Благодарение на фотографа Александър Сертев снимките са възстановени от тежко увредени ленти и сега ще намерят своя нов живот в едноименната изложба „Неосветените дворове\" с подкрепата на Столична библиотека.   Ще бъдат представени и първите издания на творбите на Радичков и книги с посвещения от колекциите на Столична библиотека. Гостите ще имат специалната възможност да научат повече за двете произведения от разговора с проф. Инна Пелева и проф. Вера Ганчева.   Изложбата ще може да бъде разгледана до 30 ноември 2017 г.", "date": "2017.11.11", "title": "Непоказвани фотографии на Йордан Радичков в Столична библиотека"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375093-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D1%82%D0%BE%D1%87%D0%B5%D0%BD-%D1%87%D0%B0%D1%81-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82", "text": "Правителството на Великобритания реши законодателно да фиксира точния час и дата на излизането на страната от Европейския съюз, съобщи Би Би Си. Кабинетът на премиера Тереза Мей предлага поправка в законопроекта за Брекзит, която уточнява, че той ще стане факт точно в 23:00 часа по Гринуич на 29 март 2019 г. Така се вземат под внимание опасенията на привържениците на Брекзита, които се страхуват, че мудния ход на преговорите и надигащата се опозиция могат да наложат забавяне, отбелязва Ройтерс. Вчера в Брюксел започна шестият кръг от преговорите между Лондон и ЕС за излизането на Великобритания от общността. Той ще бъде кратък и се очаква да завърши днес, съобщи източник от Европейската комисия", "date": "2017.11.11", "title": "Определиха точен час за Брекзит"}
{"url": "http://www.classa.bg/%D1%82%D0%B5%D1%85%D0%BD%D0%BE/item/375094-%D0%B8%D0%BA%D1%82-%D1%81%D0%B5%D0%BA%D1%82%D0%BE%D1%80%D1%8A%D1%82-%D0%B5-%D0%BA%D0%BE%D0%BD%D1%86%D0%B5%D0%BD%D1%82%D1%80%D0%B8%D1%80%D0%B0%D0%BD-%D0%B2-%D1%81%D0%BE%D1%84%D0%B8%D1%8F", "text": "За разлика от повечето други индустрии, които са разпръснати из страната, широкият сектор на информационните и комуникационни технологии (ИКТ) е силно концентриран в София. В града са регистрирани трите мобилни оператора и повечето фирми, които се занимават със софтуер и поддръжка на мрежи. IT секторът съставлява 5,7% от икономиката на София и отбелязва 50% ръст между 2011 г. и 2015 г. Растежът може да се обясни с факта, че секторът е почти изцяло ориентиран към износ. Това са два от по-важните изводи в доклада „София – състояние и развитие на IT сектора\", изготвен от Института по пазарна икономика (ИПИ) по поръчка на столичната общинска агенция по приватизация и инвестиции (СОАПИ). Документът разглежда точно колко е важна София за широкия ИКТ сектор на база на произведената продукция, добавената стойност, оборота и заетостта в сектора, съобщи \"Инвестор.бг\". В периода между 2011 г. и 2015 г. делът на IT сектора в широкия ИКТ сектор в столицата нараства значително, като по повечето показатели бързо приближава 50%. Делът му в трите показателя за икономически резултат са доста сходни – 42% от произведената продукция, 48% от добавената стойност по факторни разходи и 44% от оборота през 2015 г. Що се отнася до заетостта, в IT сектора в София са заети 47% от общо заетите в ИКТ. Тези дялове обаче се увеличават значително – само 4 години по-рано, през 2011 г., секторът е съставлявал съответно 27% от произведената продукция, 31% от добавената стойност, 27% от оборота и 38% от заетите в големия ИКТ сектор. Растежът може да се обясни с факта, че секторът е почти изцяло ориентиран към износ. В периода между 2012 г. и 2015 г. приходите от износ на предприятия от IT сектор в София (определени като приходи от услуги, предлагани на чуждестранни клиенти) нарастват до 78%, достигайки 1,2 млрд. лв. През разглеждания период делът на столичния IT сектор в целия износ на страната се увеличава почти двойно – от 1,4% до 2,1% от общия износ на стоки и услуги. Конкретно в износа на услуги от страната столичният IT сектор заема дял от 8,8%.", "date": "2017.11.11", "title": "ИКТ секторът е концентриран в София"}
{"url": "http://www.classa.bg/%D1%82%D0%B5%D1%85%D0%BD%D0%BE/item/375095-%D0%BD%D0%BE%D0%B2%D0%B0-%D0%BF%D0%BB%D0%B0%D1%82%D1%84%D0%BE%D1%80%D0%BC%D0%B0-%D0%BD%D0%B0-%D0%BC%D0%B5%D1%81%D0%B8%D0%BD%D0%B4%D0%B6%D1%8A%D1%80", "text": "Facebook обяви нова платформа Messenger 2.2, която включва плъгин Customer Chat – с негова помощ компаниите могат да вграждат функционалността на месинджъра в своите уеб сайтове, стана ясно на Web Summit в Лисабон. От днес започват затворените бета тестове на Customer Chat Plugin. В момента към програмата за тестване са допуснати ограничен брой компании, а останалите желаещи разработчици могат да се запишат във виртуалната опашка. Плъгинът Customer Chat позволява на компаниите да интегрират Facebook Messenger в своите сайтове, т.е. да добавят лесно чат. Функцията е кросплатформена и при преход от уеб сайта към Messenger на смартфон или таблет, историята и съдържанието на комуникацията не се губят. Новата чат функционалност за уеб сайтове поддържа всички текущи възможности на платформата Messenger, вкл. плащания, боравене с различни типове съдържание и т.н, уточняват от Faceboook.", "date": "2017.11.11", "title": "Нова платформа на Месинджър"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375091-%D0%BF%D1%80%D0%B5%D0%B2%D1%80%D0%B0%D1%82%D1%8A%D1%82-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F", "text": "Кой стои зад скандалните опити да се бутне законно избраната само преди няколко месеца власт, какви са мотивите на задкулисието България да остане без кабинет по време на европредседателството и какво се крие зад новата прегръдка между БСП и ДПС по повод вота на недоверие?     Тези горещи теми коментираха в студиото на ПИК TV водещата Ива Николова, собственикът на Агенция ПИК и ПИК TV Недялко Недялков и главният редактор на агенцията Звездомира Мастагаркова. Тримата разкриха големите печеливши от комплота, както и до какво може да доведе ловът на вещици по високите етажи след бума от морални оставки, подадени след съмнително мотивирано обществено тричане.   „Изказването на проф. Иво Христов е най-малкото озадачаващо, защото той говори за избирателите си. Неговите избиратели от тези 20 процента, които не са дебили ли са, или от останалите?”, попита Недялков.   Ива Николова припомни, че 330 000 млади хора не работят и не учат в подкрепа на тезата на депутата от БСП, но Мастагаркова заяви, че това не ги прави дебили, а просто хора без перспектива, които постепенно напускат България и страната ни остава просто територия.   „Отвъд социологията нека коментираме казуса чисто политически, защото това е ключова посока в случая. Проф. Иво Христов е човек, когото много уважавам, той е блестящ ум, ерудит и един от бисерите в левицата безспорно, човек от светлите умове на новото време. Затова не подлежи и на коментар неговата компетентност и ерудиция. Но в битността си на депутат, на човек, който представлява народа, изявлението му звучи наистина скандално.   Ако приемем, че смята своя народ за дебилен, излиза, че той го мрази или е мизантроп по природа. Ако приемаш народа си за дебилен, защо искаш да го представляваш? Дебилизмът не може да бъде коригиран политически, а медицински”, заяви Недялков и напомни, че трябва да се носи политическа отговорност.   „Въпросът е именно в това – защо той чисто морално не предложи оставката си, както правят това всичките му колеги от ГЕРБ, чиито имена са замесени в обществени екшъни. Антон Тодоров за много по-малко прегрешение – неразбрана шега, казана в ефир, си подаде оставката и вече не е депутат.   \"Бурните офанзиви от страна на БСП увиснаха, тъй като те още държат обвинения в купуване на гласове свой депутат, друг, чиито брат е лидер на престъпна група, сега застанаха зад проф. Христов, да не говорим за шуробаджанащината с милионите покрай кмета на Батак и кметицата на Каварна. Те приемат за нормални тези прояви ли? И докога ще се прилага този двоен стандарт?”, попита Мастагаркова.   Недялков припомни, че в БСП обичайно не дават оставки още от Жан Виденово време.   „Те мразят тая дума - оставка, но трябва да си дадат сметка, че Бойко Борисов вдигна високо моралната летва и в последните месеци виждаме, че няма случай, в който от ГЕРБ да не понасят политическата отговорност. И в случая с Делян Добрев, и Антон Тодоров, както и удара с проф. Николай Петров. След като екзекутираха учен и човек от такъв калибър, значи трябва и сега да има реципрочност в политическото поведение.   БСП след няколко дни ще искат вот на недоверие. Как ние да им гласуваме доверие, ако ни смятат за дебили. Обяснете ми какъв е този феномен?”, запита Недялков и припомни и случая с Крум Зарков, който също се изказа скандално в ефир за жертвите на комунизма преди изборите, но също се размина само с извинение.   Ива Николова обаче бе категорична, че се съпротивлява срещу оставките и на проф. Петров, и на Антон Тодоров, и срещу тази на проф. Христов, макар и да няма такава, защото губим от властта такива ярки и ценни личности. „Ако всички такива хора ги извадим от властта, какво ще остане – 90% дебили? Затова трябва повече да се мисли в такива случаи, а не да се действа при първата казана дума срещу някого”, категорична бе Николова.   „Зададен е стандарт и това се изисква от етиката. Трябва да предложи оставката си поне в парламентарната, при положение, че и самата БСП подлежи на огън заради това изказване.   Друг е въпросът, че мястото му не е там. Нито проф. Иво Христов трябва да е в парламента, нито проф. Петров трябва да е в тази душегубка Министерство на здравеопазването. Тези хора са ценни със своя професионализъм и тежат на мястото си там. В този смисъл е очистителна операция за самия него това, което стана с Николай Петров. Може би се е отървал,както се казва, но за нас не е добре, че такива хора не могат да намерят място във властта”, коментира още Недялко Недялков.   И тримата се обединиха около тезата, че е силно притеснителен развиващият се в последните месеци синдром на лов на вещици, заради който именно ценни личности биват публично тричани и се хвърля кал по имената им.   „Лов на вещици, нахъсване, кампании, които текат във фейсбук и се подават в медиите, после и обратно, етикиране на личности, съсипване на репутации и градени с години имена и съдби… Това е опасна тенденция, защото е спирачка вече за много нормални хора за влизане в публичния сектор и политиката и там не е ясно кои ще останат”, заяви Недялков и даде за пример избора на нов здравен министър – финансиста Кирил Ананиев.   „Знам защо начело ще застане финансист, а не човек от системата. Говорил съм последните няколко дни с двама видни лекари и единият ми намекна, че има министерска оферта, но само като чул, се чудел как да си изключи телефона. Кой колега на проф. Петров след саморазправата с него ще си даде името, здравето и живота? Защото Николай Петров се разболя! Това е истината, той се разболя физически от този пост, изкара тежка операция, а сега му предстои втора. А да не говорим къде е ген. Тонев в момента…   Да посегнеш на лекар, е тежък грях. Дано спи спокойно репортера Петър Нанев, известен вече като Онанев, който взе главата на ген. Тонев, а сега и на ген. Петров”, коментира собственикът на ПИК и ПИК TV.   Мастагаркова припомни, че атаките срещу проф. Николай Петров започнаха още при обявяването му за бъдеш здравен министър през май и през всички месеци досега ставаха все по-ожесточени на арената на различни анонимни сайтове, докато прераснат в поръчков репортаж по Би Ти Ви. „Всички тези месеци се отразиха пряко на здравето му и това е престъпление”, заяви тя и тримата се обединиха около тезата, че вече няма как нормални хора да се съгласят да влязат във властта. Там ще останат послушковците и кариеристите, които виреят в тази отровна среда.   „Задкулисието вече е придобило чудовищни размери и пример е кампанията, която тече срещу легитимно избраната само преди няколко месеца власт. В нея са намесени не само обвиняеми олигарси, които чрез притежаваните от тях медии, логично целят отслабване на държавата, за да не се окажат затвора, а вече и различни кръгове, впили се около президента Румен Радев”, коментира Мастагаркова.   „Всякоя възраст, класа, пол, занятие взимат участие в туй предприятие, както е казал класикът. Парадоксално е да видиш Радан Кънев, например, че застава смислово до Карадайъ, или пък ген. Атанасов до Румен Гечев. В същото време протестъри, зелени и пембени, всякакви хора са обединени от общата цел да свалят правителството.   Всичко това намирисва и всеки има своята корист. Но има сякаш един глобален мозък, който има интерес да буни тези хора и който е големият печеливш от евентуалното падане на правителството. Мога да кажа едно свое съмнение кой е този човек – президентът Румен Радев. Той има интерес по няколко писти.   Първо, при ситуацията на европредседателство, ако България остане без правителство, той ще назначи служебно такова. Така и чисто протоколно той ще олицетворява държава и ще обере ползите от това председателство.   Второ, прословутите самолети „Грипен” могат да бъдат закупени само при негово служебно правителство. Това са две негови очевидни ползи.    И затова смятам, че той умело използва всякакви полюси на опозицията – от психолеви до психодесни, за да ги консолидира и противопостави срещу правителството”, анализира Недялко Недялков и бе категоричен, че искания вот на недоверие от БСП е напълно празен ход, който няма никаква аргументация.   Според нето няма и възможност да мине, тъй като няма основание за това и избирателите имат доверие в кабинета, за който са гласували само преди няколко месеца.", "date": "2017.11.11", "title": "Превратът на Румен Радев и Корнелия"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375096-11-11-%D0%B4%D0%B5%D0%BD-%D0%B7%D0%B0-%D1%84%D0%BB%D0%B8%D1%80%D1%82%D0%BE%D0%B2%D0%B5-%D0%B8-%D1%85%D0%B0%D0%B7%D0%B0%D1%80%D1%82", "text": " Енергийният потенциал в това време е висок.      Подходящо за приятелски срещи, флиртове. Време за благотворителност. Днес лесно се вземат пари на заем, но трудно се връщат.          Нарастват амбициите. Избягвайте да поучавате другите и да сте придирчиви. Уязвимо е сърцето, затова да не се натоварва. Да не се използват солариум и сауна през днешния ден. Препоръчва се лечение на коленете, ставните заболявания, болести на очите.        Неефективно и неподходящо време за всякакви инициативи, от които бихте очаквали някакво развитие, резултати или придобивки в бъдеще. Характерното за периода е проваляне на плановете, закъсняване на срещи, забравяне за някой ангажимент. Неудачен период за шопинг и големи покупки.        23 лунен ден продължава през целия ден – напълно безопасен период, но може да стане и опасен, ако човек греши и върши неправилни действия. Имате реални шансове както да решите своите проблеми, така и да си създадете нови.    Човек приема допълнителна енергия в този ден, за да може да се подготви за прехода в новата лунна фаза, да може да завърши най-неотложните си дела, които не трябва да се пренасят в новия цикъл. Имайте самоконтрол. Съсредоточете се върху своите цели. Време за активни действия, но гледайте да не превърнете тази активност поради нетърпение в агресивност. В противен случай възникват проблеми.    Това е кармичен ден. Ден за разрушение на старото, коренни реформи, преобразования и промени. Енергията на този ден е тежка и тъмна, и едновременно с това много мощна. Време, в което се проявяват агресивните инстинкти. Препоръчва се енергията да се отправя към мирни цели. Добре е да се разчистите с дълговете си, да завършвате започнатите дела, да оправяте стари грешки.    Противопоказни са всякакви рискове и авантюри. Пазете се от ниски помисли, гневни изблици, не започвайте важни и сериозни дела. Този ден се отличава с висок енергиен заряд, но потока на енергията е крайно нестабилен. До самия предел е изпълнен както с активност, така и с агресия.    По тази причина избягвайте места, където има стълпотворение на хора, дискотеки, стадиони и други, тъй като поведението на хората ще бъде непредсказуемо. Трудно се контролират емоциите, а в тълпата бързо се зараждат отрицателни емоции. Неблагоприятно време за покупки.       в семейството може да се окажат твърде напрегнати, тъй като сега е трудно да се съхрани дипломатичност в тях. Неподходящо време за сключване на брак. Семейства създадени в този период са обречени на спорове и скандали. Подходящо е за развод в 23-ти лунен ден. Неприятните процедури ще преминат бързо и по-безболезнено.       - От интимност сега е желателно да се въздържате. Сексът във всякакъв вид сега е противопоказен. Занимавайте се с нещо друго.       е противопоказно. Може да донесе след това неприятности.       показват, доколко сте хармонична личност и доколко сте постигнали вътрешно равновесие. Това, което видите насън, показва вашето истинско отношение към себе си. ", "date": "2017.11.11", "title": "11.11 ден за флиртове и хазарт"}
{"url": "http://www.classa.bg/%D1%82%D0%B5%D1%85%D0%BD%D0%BE/item/375087-%D0%B2%D0%B0%D0%B6%D0%B5%D0%BD-%D1%88%D0%B5%D1%84-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D1%81-%D0%BF%D1%80%D0%B5%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%87%D1%83%D0%B4%D0%BE%D0%B2%D0%B8%D1%89%D0%B5%D1%82%D0%BE-%D0%BE%D1%82-%D0%BA%D0%BE%D1%81%D0%BC%D0%BE%D1%81%D0%B0,-%D0%BA%D0%BE%D0%B5%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D0%B3%D1%80%D0%BE%D0%BC%D0%BE%D0%BB%D1%8F%D1%81%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Вероятността за който и да е човек по Земята да бъде ударен от космически отломки е два пъти по-малка, отколкото да бъде ударен от светкавица. Това заяви директорът на Отдела за космически отпадъци към Европейската космическа агенция Холгер Краг, цитиран от Дарик.      Той посочи още, че вероятността части от станцията Тянгун 1 да паднат в България е крайно малка. Китайският апарат ще навлезе в земната атмосфера в началото на следващата година. Зоната, в която може да паднат отломки включва и България. Холгер Краг добави, че няма контакт с институции у нас, но би искал да изпраща информация и на българските власти.    Европейската космическа агенция засича и наблюдава боклуците в земната орбита с мощни радарни мрежи в САЩ, Русия и Европейския съюз. \"Пада по един фрагмент на всеки няколкостотин километра, така че не всички отломки биха паднали в България. Това означава, че няма риск за отделно селище, тъй като станцията няма да падне като контактен обект на едно място.    Тя ще се разпадне в небето на няколко части - все още не знаем колко. Обикновено между 20 и 40% от първоначалното тегло може да оцелеят, но те се разпределят в един дълъг коридор\", допълни Холгер. Той поясни, че космическите боклуци са като обикновени парчета стар ръждясал метал и трудно могат да се разпознаят.", "date": "2017.11.11", "title": "Важен шеф от Европейската космическа агенция с преинтересни подробности за чудовището от Космоса, което може да се сгромоляса в България"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375088-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BD%D0%BE%D0%B2%D0%BE-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5,-%D0%BD%D0%BE-%D0%B1%D0%B5%D0%B7-%D1%81%D0%B0%D1%89", "text": "Канадският министър на търговията обяви, че е постигнат \"значителен прогрес\" по време на преговорите за възстановяване на Транс-тихоокеанско търговско споразумение, от което САЩ се оттеглиха тази година. В профила си в \"Туитър\" министърът Франсоа- Филип Шампан публикува свое изявление, според което правителството му се е съгласило да участва в създаването на \"рамката за ново Цялостно и Прогресивно Транстихоокеанско партньорство\", което ще премахне последиците от внезапното изтегляне на САЩ от сделката.      По неговите думи останалите 10 страни-членки също са дали вече съгласието си и подкрепата си и то само няколко дни след началото на разговорите по темата. Освен САЩ и Канада в споразумението за свободна търговия влизат още Австралия, Бруней, Виетнам, Малайзия, Мексико, Нова Зеландия, Перу, Сингапур, Чили и Япония.", "date": "2017.11.11", "title": "Задава се ново търговско споразумение, но без САЩ"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375089-%D1%81%D0%B5%D0%BA%D1%81-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D1%84%D1%83%D1%82%D0%B1%D0%BE%D0%BB%D0%B0", "text": "Скандалите за сексуално насилие, които в последно време разтърсиха спортната гимнастика и „Холивуд“, стигнаха и до върховете на световния футбол, след като и у нас има подобен случай със съдийката Теодора Тодорова. Бившият вратар на женския национален отбор на САЩ Хоуп Соло обвини ексбоса на ФИФА Сеп Блатер в сексуално посегателство.     В интервю за португалското издание „Експресо“ 38-годишната американка разкри за инцидент от връчването на „Златната топка“ през 2013 година.   „Той ме хвана за задника!“, призна Соло пред португалския вестник.   Сеп Блатер не коментира лично обвинението. С изявление излезе неговият говорител, който заяви: „Това е абсурдно твърдение!“.   Хоул Соло присъства на церемонията по връчването на „Златната топка“ през 2013 година. Тогава наградата за №1 в женския футбол получи съотборничката й в националния отбор на САЩ Аби Уомбах.   На профила си в „Инстаграм“ Соло публикува изявление, в което се подкрепи жените, разкрили публично за сексуално посегателство срещу тях. Тя използва хаштаг „#MeToo“, с който много жени от различни сфери на живота разкриват, че са били жертви.   „През последните дни размишлявах за всички неудобни ситуации, които аз и/или мои съотборнички сме изпитали през годините от треньори, лекари, шефове и дори съотборнички. От неуместните коментари, От непристойните коментари, домогванията и дори сграбчването за задните части от треньори и директори, дори от приказките на пресаташетата за гърдите на футболистките и се стигне до физическото насилие, сексуалното посегателство – това е широко разпространено в спорта. Винаги съм смятала, че мога да се предпазя от такива ситуации, но трябва да има последствия за виновните. Трябва да има промяна. Мълчанието няма да промени света. #MeToo”, написа Хоуп Соло в „Инстаграм“.   *", "date": "2017.11.11", "title": "Секс скандалът стигна до футбола"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375090-%D0%BA%D0%BE%D0%BC%D1%83%D0%BD%D0%B8%D0%B7%D0%BC%D1%8A%D1%82-%D1%81%D0%B8-%D0%BE%D1%82%D0%B8%D0%B4%D0%B5-%D0%BA%D0%B0%D1%82%D0%BE-%D1%81%D0%B8%D1%81%D1%82%D0%B5%D0%BC%D0%B0,-%D0%BD%D0%BE-%D0%BD%D0%B5-%D1%81%D0%B8-%D0%BE%D1%82%D0%B8%D0%B4%D0%B5-%D0%BA%D0%B0%D1%82%D0%BE-%D0%BC%D0%B0%D0%BD%D1%82%D0%B0%D0%BB%D0%B8%D1%82%D0%B5%D1%82", "text": "Комунизмът си отиде като система, но не си отиде като манталитет, заяви в ефира на Радио „Фокус“ литературният анализатор проф. Михаил Неделчев. Според него обаче страхът от стария строй все пак отдавна си е отишъл.        Като най-голямо бреме на комунизма проф. Неделчев определи минималистичното живеене.    „Много тежко бреме е липсата на инициативност, защото комунизмът, при уж цялата идеология на активността и бързото правене на нещата, караше много хора да не работят истински, защото не виждаха смисъл.      Комунизмът караше да не развиват именно своите качества като хора, които могат да раждат нови идеи и да ги реализират. Това, според мен, е най-тежкото наследство“, посочи проф. Михаил Неделчев.   Той допълни, че не бива да се търси аналог нито на събитията около преврата, нито на Тодор Живков. Според него поуката от 10 ноември е свързана с нуждата от това, българите да си внушат, че трябва да са инициативни и че място им е тук, в България. ", "date": "2017.11.11", "title": "Комунизмът си отиде като система, но не си отиде като манталитет"}
{"url": "http://www.classa.bg/%D1%81%D0%B2%D1%8F%D1%82/item/375083-%D0%BC%D0%B0%D0%B3%D0%BD%D0%B0%D1%82%D1%8A%D1%82,-%D0%BA%D0%BE%D0%B9%D1%82%D0%BE-%D0%B2%D0%BA%D0%B0%D1%80%D0%B0-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D0%BA%D1%80%D0%B5%D0%BC%D1%8A%D0%BB-%D0%B2-%D1%81%D0%B8%D0%BB%D0%B8%D1%86%D0%B8%D0%B5%D0%B2%D0%B0%D1%82%D0%B0-%D0%B4%D0%BE%D0%BB%D0%B8%D0%BD%D0%B0", "text": "Наричат го „най-влиятелният руски технологичен инвеститор\". Форбс го определя като \"един от 100-те най-велики умове в бизнеса\".   Богатство му позволява да участва във финансирането на научни проекти за медицински изследвания заедно с Марк Зукърбърг, докато едновременно с това подпомага   в революционната му стратегия за космически полети.       Новите разкрития от базата данни Paradise Papers обаче замесват името му в схема за използването на средства от „Газпром\" и държавната „Внешторгбанк\" (в списъка със санкции на САЩ) за инвестициите си във Facebook и Twitter. Акциите му в двете компании вече са препродадени, но пътят му към Силициевата долина, където живее и до днес, е проправен именно с парите на Кремъл, на базата на взаимно изгодно сътрудничество.   През 2009 инвестиционният фонд на Милнер, наречен Digital Sky Technologies, купува акции в почти всяка компания от разрастващия се руски технологичен сектор.     Първо, фирмата има много необичаен подход: инвестира в конкурентни се компании. Купува акции на руския аналог на Facebook - VKontakte, както и в две други руски социални мрежи - \"Одноклассники\" и MoiMir.   \"Тъй като браншът е в зората на развитието си и няма очевидни лидери, искаме да застанем зад всички потенциални лидери\", коментира тогава Григорий Фингер, съосновател на DST. Тази стратегия позволява на DST да превземе почти напълно руския уеб пазар.   Към 2010, компанията публично обявява, че 70 от импресиите в руския Интернет са направени в сайтове, финансирани от DST. 50% от времето, което руснаците прекарват онлайн, е в проекти, свързани с компанията.     И все пак към 2009, Милнер и Фингер продължават да купуват щедро. Срещу около $500 млн. получават 5% от акциите на Facebook, както и с дял от американската онлайн гейминг компания Zynga.     Милнер и Фингер създават DST със собствени средства. Възвращаемостта на ранните им инвестиции - колкото и успешни да са били те - е просто „джобни пари\" в сравнение със средствата, които те наливат в други компании към 2010.   Парите, както се оказва, са идвали основно от   - роден в Узбекистан милиардер, който печели огромно състояние от мините в централна Азия. Усманов и притежава дялове от английския футболен клуб \"Арсенал\".   Милиардерът е близък до тогавашния руски президент Дмитрий Медведев; Усманов е бивш негов съветник по време на директорския му мандат в \"Газпром\", и е сред първите олигарси, които го подкрепят за наследник на Путин.   Усманов има страховита репутация. Известен е като \"хардлайнерът на Русия\" и \"гълтачът на уеб сайтове.\"   Биографията му включва престой в затвора през 80-те години за измами и присвояване, но впоследствие съветският съд отменя присъдата. Срещу него е заведено и дело в САЩ от страна на DeBeers, които твърдят, че Усманов е участвал в схема, ощетила компанията с $800 млн. Искът им по-късно е оттеглен .     Този път Усманов купува 35-процентен дял от DST и практически гарантира финансовия източник на Милнер.   DST прави някои наистина много доходни инвестиции за Усманов. Твърди се, че той е спечелил $1 млрд. срещу вложените $200 млн. във Facebook.   Руските компании, които DST финансират, също вървят доста добре, но това е само една част от замисъла.   По-важната цел е да се осигури на Кремъл контрол върху всички тези нови и влиятелни компании, за да се гарантира, че ако се наложи да се върши услуга в полза на властта, ще има кой да откликне.    коментира през 2010 г. руски технологичен мениджър, предпочел да остане анонимен заради опасения от правителствени репресии.   Той далеч не е единственият, който смята така. Друг руски мениджър от технологичната общност определя Усманов като „човек, който по инструкции на Кремъл купува различни руски интернет активи.\"   Много други големи играчи в процъфтяващия руски технологичен сектор разкриват, че това е почти единодушното разбиране за ролята на DST на руския технологичен пазар; също толкова е единодушна и неохотата на хората да говорят официално по темата.     През 2009 г. беше рядкост да попаднете на руски бизнесмен, който би купил губещ бизнес заради Кремъл - нито пък Кремъл някога е искал нещо такова от своите хора.   В онзи период уеб пазарът обективно беше привлекателна инвестиция. По това време интернет аудиторията в Русия се разрастваше по-бързо от където и да е в Европа. Руснаците прекарваха повече часове в социалните медии, отколкото гражданите на която и да е друга страна.   В портфолиото на DST има само печеливши компании. Аудиторията на Facebook и Zynga по това време също се разраства бързо. Инвестициите в популярни компании от Силициевата долина са добър бизнес -и чудесен PR.   По това време руският елит интегрира парите си в западните пазари, а децата им се установяват там. Инвестициите в популярни западни компании осигуряват допълнителна дистанция между съвременния им имидж и начина, по който са спечелили богатството си през 90-те години - най-често с кървави войни около приватизацията на активи.   Руското правителство също започва да разпознава стратегическото значение на интернет и се стреми да установи някакъв контрол над тази среда.     Путин смята, че информационната война е спечелена. Когато за първи път идва на власт, той възприема хитър подход за монополизиране на масовите медии. Вместо да цензурира програмите на телевизионни канали, Путин просто кара богати свои съюзници или правителствени компании да ги изкупят.   Въпреки негодуванието в Русия и чужбина, тази тактика сработва. \"Независимите\" канали формално все още имат свободата да излъчват каквото пожелаят. Но не смеят да го правят.       Когато Медведев заема президентския пост обаче, ситуацията се променя.   Новият държавен глава демонстрира технологична грамотност. Когато администрацията на Обама обявява \"рестарт\" на отношенията между Русия и САЩ, двете страни насърчават технологичния обмен.   Русия е затънала във финансова криза, засегната е по-тежко от всички останали заради прекалената зависимост от търговията със суровини. Страната се опитва да диверсифицира и модернизира икономиката си. Започва да инвестира във високи тегнологии и дори нанотехнологии.   Изпълнена с оптимизъм, администрацията на Обама вярва, че помощта за Русия и интеграцията й във високотехнологичната глобална икономика ще я възпре от връщане в конфликтна антизападна позиция.   През 2010 г. американски технологични мениджъри и инвеститори - включително създателят на Twitter Джак Дорси - посещават Русия, за да се срещнат с руски технологични предприемачи и представители на Кремъл.   Тогава Медведев посещава и Силициевата долина, където демонстративно създава личния си Twitter акаунт по време на официално събитие в централния офис на компанията на Дорси.   Това сътрудничество лъха на дълбок позитивизъм, но стратегията на руснаците е коренно различна.   Кремъл осъзнава тактическото значение на уеб-медиите за мащабна политическа мобилизация и започва да си пробива път в свободното пространство на руския интернет. Загубата на информационната война през 2008 по време на конфликта с Грузия само затвърждава решимостта на Кремъл да подходи сериозно към овладяването на онлайн-каналите за формиране на обществено мнение.     Вместо това властта си гарантира, че разполага със съюзник в ръководството на всяка интернет компания. Ако например избухне война или политически конфликт, в който Москва има какво да губи, големите онлайн-играчи застават на негова страна.   Въпреки че Кремъл дава знаци, че желае да привлече западни инвеститори, властта не ги допуска навсякъде.   Още тогава Медведев предупреждава, че ще следи отблизо чуждестранните инвестиции в стратегически интернет фирми.   \"Появата на чуждестранни инвеститори... от една страна е неизбежна. Но същевременно - надявам се това да не звучи твърде консервативно - тя трябва да бъде наблюдавана изкъсо, защото представлява въпрос на национална сигурност,\" казва той през април 2009.     Властите в Москва започват да мобилизират мащабни и непроследими армии от проправителствени блогъри и коментатори. Начело на този проект застава Владислав Сурков - умел кремълски стратег, който е с едно поколение по-млад от Путин и разбира добре уеб-бизнеса.   Сурков създава връзки с частни нови медийни компании в Русия, които заемат по-дружелюбни позиции към властта. Това е особено ключов момент: Вместо Кремъл да демонстрира, че командва парада, дългата ръка на властта става почти невидима.   Междувременно Юрий Милнер и DST за няколко години успяват да консолидират руския уеб, чрез закупуването на стратегически дялове в почти всички компании. Така стават поредният пример за симбиозата между бизнес и политика в съвременна Русия.     Налице е Алишер Усманов, необходимият предпочитан финансист с тесни връзки с властта. От другата страна стои DST, предпочитаната частна компания, която би могла да служи като надежден лост за контрол, ако възникне нужда.   Милнер е познат на хора от руския технологичен бранш като \"правителствен тип\" и е член на Комисията за модернизация по време на мандата на Медведев, където договаря правителствени субсидии за експанзията на високоскоростния интернет достъп в Русия.   След протестите от 2011-2012, организирани основно чрез социалните медии, руското правителство изоставя тази мека, неясна стратегия за влияние.   Започва директно да блокира сайтове и прокарва серия от рестриктивни закони, регулиращи интернет. Един от тях задължава западни медийни компании като Facebook, Google и Twitter да държат данните си за руските им потребители на сървъри на територията на Русия, и да ги предават при искане от страна на руските власти.   Засега тези западни компании успяват да лавират, а руските власти се бавят с практическото прилагане на закона.   В този момент, Милнер практически е безполезен за Кремъл, донякъде защото американските компании не функционират като руските.     Предприемачът се установи в Калифорния точно когато руският парламент започна да прокарва суровите регулации. Милнер твърди, че не се е връщал в Русия от 2014 г. и вече няма никакви инвестиции в Русия.   Руското правителство намери нови собственици, които да упражняват контрол над социални медии като Vkontakte - контрол, който им беше нужен с разрастването на протестите в Киев през 2013 г. Този натиск накара основателя на социалната мрежа Павел Дуров в крайна сметка да напусне Русия.   Според Дуров, когато Кремъл е започнал да притиска VKontakte да трие постове за \"Евромайдан\", това е станало през акциите, притежавани от Алишер Усманов. По-късно този натиск е упражняван от Игор Сечин, втория по влияние човек в Русия.   Към този момент обаче Милнер отдавна вече е бил извън играта, като е използвал руското правителство, за да се измъкне безопасно от Русия. Далеч от обхвата на същото това правителство, но заедно с натрупаните чрез него милиони.", "date": "2017.11.11", "title": "Магнатът, който вкара парите на Кремъл в Силициевата долина"}
{"url": "http://www.classa.bg/%D1%81%D0%B2%D1%8F%D1%82/item/375084-%D0%BD%D0%B5%D1%89%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D0%B1%D1%83%D1%85%D0%BD%D0%B5-%D1%81%D1%8A%D1%8E%D0%B7%D0%BD%D0%B8%D1%86%D0%B8-%D0%BD%D0%B0-%D1%80%D0%B8%D1%8F%D0%B4-%D0%B7%D0%B0%D0%BF%D0%BE%D0%B2%D1%8F%D0%B4%D0%B2%D0%B0%D1%82-%D0%BD%D0%B0-%D1%81%D0%B2%D0%BE%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D0%BB%D0%B8%D0%B2%D0%B0%D0%BD", "text": "Кувейт е наредил на всички свои граждани в Ливан да напуснат страната веднага, предаде Ройтерс, цитирайки кувейтската държавна агенция KUNA. Обединените арабски емирства и Бахрейн се присъединиха към това решение, което включва и предупреждение срещу пътуването до тази страна, съобщава \"Ал Джазира\". По този начин, тези народи от Персийския залив следват хода на Саудитска Арабия, която по-рано обвини Бейрут в обявяване на война, защото позволява на шиитската военизирана организация Хизбула да извърши серия от дестабилизиращи действия срещу кралството. През последните дни, международни медии предупреждават, че Саудитска Арабия, след сериозните неуспехи в Сирия и Йемен в своята война на регионална сила срещу Иран, цели откриването на нов фронт и този път сценарият на конфликт ще бъде точно Ливан. Анализаторите предупреждават, че дори саудитски действия, които нямат намерение да създават конфликт, могат да увеличат риска от случаен пожар. \"Има толкова много детонатори, толкова малко комуникация, много рискове, че нещо ще експлодира, че има малък шанс нищо да не се обърка\", казва Робърт Мали, специалист по политики по отношение на Близкия изток за администрацията на Барак Обама и настоящ директор на Международната кризисна група (ICG). \"Всичко трябва да върви добре, за да се запази спокойствието\", каза той, пред Ню Йорк Таймс. В допълнение към възхода на Техеран, част от фона на кризата е изненадващият арест на повече от 200 души в Саудитска Арабия, включващи 11 принца, което правителството описва като кампания срещу корупцията. Но критиците виждат в това по-скоро консолидация на властта в ръцете на принц Мохамед Бен Салман.", "date": "2017.11.11", "title": "\"Нещо може да избухне\": съюзници на Рияд заповядват на своите граждани незабавно да напуснат Ливан"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375092-%D0%BD%D0%BE%D0%B2%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%BA%D0%B0-%D0%BD%D0%B0-%D1%8E%D0%BD%D0%B5%D1%81%D0%BA%D0%BE", "text": "Бившият министър на културата на Франция Одре Азуле (45 г.) беше утвърдена за генерален директор на ЮНЕСКО от Генералната конференция на организацията. Тя е втората жена след Ирина Бокова, която ще оглави Организацията за образование, наука и култура на ООН. За Азуле гласуваха 131 от участниците в сесията на Генералната конференция, а 19 бяха против. След обявяването на резултатите Азуле благодари за оказаното й доверие и заяви, че е \"горда и ентусиазирана от идеята да служи на тази организация\". Правомощията на ЮНЕСКО изискват модерно мислене и ние трябва да бъдат на висотата на тези изисквания, заяви тя. Приоритетите на Азуле в ЮНЕСКО ще включват насърчаване на образованието като ключов инструмент за развитие и равноправие на половете. Новата ръководителка на организацията смята за изключително важна и борбата с екстремизма и насилието, посочва Ройтерс. За цялата история на ЮНЕСКО представител на Франция е избран за втори път на длъжността генерален директор. Първият французин, оглавил организацията преди повече от 50 години, е професорът по философия Рене Майо. Одре Азуле е родена на 4 август 1972 г. в Ла Сел-Сен-Клу, недалеч от Париж, в еврейско мароканско семейство. Баща й Андре Азуле е бил съветник на краля на Мароко Хасан Втори, а сега е съветник на неговия син Мохамед Шести. През 2014 г. Одре Азуле стана съветничка на тогавашния президент Франсоа Оланд по въпросите на културата и комуникациите, а през 2016 - 2017 г. беше министър на културата в социалистическите правителства на Манюел Валс и Бернар Казньов.", "date": "2017.11.11", "title": "Нова директорка на Юнеско"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375086-11-%D0%BD%D0%BE%D0%B5%D0%BC%D0%B2%D1%80%D0%B8-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "307 г. - Лициний става римски император.   1572 г. - Датският астроном Тихо Брахе открива свръхнова в съзвездието Касиопея.   1611 г. - Сключен е Житваторогския мирен договор.   1830 г. - Създадено е Кралство Белгия.   1889 г. - Вашингтон става 42-я щат на САЩ.   1911 г. - Русия завзема Северна Персия.   1917 г. - В Съветска Русия с декрет на правителството номинално е установен осемчасов работен ден.   1918 г. - Първата световна война приключва: Германия обявява капитулация и подписва примирие с Антантата в железопътен вагон край Компиен, Франция. Войната официално спира в 11:00 (единадесетия час на единадесетия ден от единадесетия месец).   1918 г. - Полша връща независимостта си.   1918 г. - Абдикира императорът на Австро-Унгария Карл I Хабсбург.   1930 г. - Алберт Айнщайн получава патент за проектирания от него през 1926 г. рефригенератор (хладилник).   1939 г. - Втората световна война: Германските окупационни власти извършват масов арест на професори на Католическия университет в Люблин (Полша).   1940 г. - Втората световна война: В Битката при Таранто Кралският английски флот провежда въздушна атака срещу флотилията на Италия, като за първи път във военната история използва само самолетоносачи.   1952 г. - В затвора на София са екзекутирани четирима католически свещеници - епископ Евгений Босилков, Камен Вичев, Павел Джижов и Йосафат Шишков.   1965 г. - В Турция е съставено правителство начело със Сюлейман Демирел, което е свалено от власт чрез военен преврат през март 1971 г. 1965 г. - Обявена е независимостта на Родезия, днешната държава Зимбабве.   1966 г. - НАСА изстрелва пилотирания космически апарат Джемини 12.   1968 г. - Малдивите са обявени за република.   1973 г. - С подписване на примирие между Израел и Египет приключва четвъртата Арабско-израелска война.   1975 г. - Ангола обявява национална независимост от Португалия.   2000 г. - 155 скиори и сноубордисти загиват, след като релсов лифт се подпалва в тунел в Алпите край Капрун (Австрия).   2004 г. - Смъртта на Ясер Арафат е потвърдена от Организацията за освобождение на Палестина, като причините са неизяснени; минути по-късно за председател на ООП е избран Махмуд Абас.  ", "date": "2017.11.11", "title": "11 ноември, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/375082-telstar-18-%D1%82%D0%BE%D0%B2%D0%B0-%D0%B5-%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%B0%D1%82%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D1%82%D0%BE%D0%BF%D0%BA%D0%B0-%D0%BD%D0%B0-%D0%BC%D1%83%D0%BD%D0%B4%D0%B8%D0%B0%D0%BB-%D1%80%D1%83%D1%81%D0%B8%D1%8F-2018", "text": "Германската компания Adidas представи в Москва Telstar18, официалната топка на Световната купа в Русия 2018. С тази топка компанията отдава почит на първата, създадена за световното първенство през 1970 г. в Мексико и на спортистите, участвали в това събитие. На официалното представяне присъстваха многобройни международни футболни звезди, включително аржентинският нападател Лионел Меси, легендарният френски полузащитник Зинедин Зидан, настоящ треньор на Реал Мадрид; бившият полузащитник на испанския отбор Шаби Алонсо; бразилският футболист Кака, италианският Алесандро Дел Пиеро и немският Лукас Подолски. Лео Меси, след като разгледа топката, призна, че му харесва. \"Топката е добра, знаех я, имах възможността да я изпробвам преди, харесвам цветовете, дизайна, всичко е много добро\", казва звездата. Днес Меси ще излезе на терена, в приятелски мач между Русия и Аржентина, на московския стадион Лужники. Топката има бяла основа без шевове, с черни и сиви импрегнации. Името й е вдъхновено от пускането в орбита на Земята на първия комуникационен сателит, през 1962 г. Това устройство даде на света първите международни предавания на живо по телевизията. Дизайнът на Telstar също е вдъхновен от появата на сателита: той имаше комбинация от черно-бели контрастни панели, създадени специално, за да изглеждат по-добре на телевизорите по онова време. Новата топка е преминала през серия от сериозни тестове, за да отговори на най-високите стандарти за качество и изискванията на професионалните играчи. Най-добрите отбори в света участваха в тестовия процес: селекции от Аржентина, Мексико, Колумбия, както и от отбори като Манчестър Юнайтед, Ювентус, Реал Мадрид и Аякс. Телстар 18 е най-иновативната топка на Световната купа благодарение на интегрирания чип, NFC, който позволява да взаимодейства с нея чрез смартфон. По този начин, когато е свързана към мобилния телефон, потребителят има директен достъп до сайта й и получава описание на продукта и информация за дейностите, които ще бъдат организирани за феновете преди Световната купа. На Първата световна купа, проведена през 1930 г. в Уругвай, всеки от финалистите, Аржентина и Уругвай, е имал своя собствена топка – за всяко от полувремената на мача. Топката на всяка Световна купа е уникална и има свое собствено име. Русия ще бъде домакин на Световната купа по футбол през юни и юли 2018, като мачовете ще се играят на 12 стадиона в 11 града.", "date": "2017.11.11", "title": "Telstar 18: Това е иновативната официална топка на Мундиал Русия 2018"}
{"url": "http://www.classa.bg/%D1%81%D0%B2%D1%8F%D1%82/item/375075-%D0%B4%D0%B2%D0%B0-%D0%BB%D0%B8%D1%82%D1%80%D0%B0-%D0%B1%D0%B8%D1%80%D0%B0-%D0%BD%D0%B0-%D0%BE%D0%B1%D1%8F%D0%B4-%D1%85%D0%BC%D0%BC%D0%BC%D0%BC%D0%BC-%D1%85%D0%BC%D0%BC%D0%BC,-%D0%BD%D0%B5%D1%89%D0%BE-%D0%BD%D0%B5-%D0%B5-%D0%BD%D0%B0%D1%80%D0%B5%D0%B4-%D1%82%D1%83%D0%BA", "text": "            Българската приятелка на британския политик Лембит Опик - Събина Ванкова публикува в социалните мрежи серия от откровени фотографии от съвместния им живот, пише Дейли Мейл. Бившият депутат от либерал демократите бе разкаран по доста шумен начин от 33-годишната българска адвокатка.     Разбирайки за изневярата му с бившата съпруга на футболната легенда Джордж Бест - Алекс, тя веднага написа в Туитър: \"Току що приключих отношенията си с Лембит Опик. Жената, с която е прекарал понеделника, може да го има целият!\"      Английският таблоид се е разровил обаче в предишните отношения между двамата, които не са били толкова скандални преди. Показва се снимка на Опик заедно с бебето им, на която той лежи заедно с петмесечната им дъщеря.      Въпреки че на снимката английският политик изглежда като отдаден баща, г-жа Ванкова продължава да го обвинява в тежък алкохолизъм и отсъствие именно от задълженията си като родител.      На 20 октомври българката е написала: \"Два литра бира на обяд.... хммммм хммм, нещо не е наред тук.\"      Четири дни по-късно, тя пише: \"Той тъкмо ми се обади, че идва да помогне с бебето Анджелина. После дойде, взе зарядното за лаптопа и изчезна. Отгоре на всичко събуди бебето - наместо да помогне.\"      Очевидно всичко това е прелюдия към края на съжителството, а аферата на Опикс с бившата съпруга на футболисти Джордж Бест просто е сложила точката.", "date": "2017.11.11", "title": "\"Два литра бира на обяд.... хммммм хммм, нещо не е наред тук.\""}
{"url": "http://www.classa.bg/%D1%81%D0%B2%D1%8F%D1%82/item/375076-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D0%BE%D1%82%D0%BD%D0%BE%D0%B2%D0%BE-%D1%81%D0%B8-%D1%81%D1%82%D0%B8%D1%81%D0%BD%D0%B0%D1%85%D0%B0-%D1%80%D1%8A%D1%86%D0%B5%D1%82%D0%B5-%D0%B2%D1%8A%D0%B2-%D0%B2%D0%B8%D0%B5%D1%82%D0%BD%D0%B0%D0%BC", "text": "Руският президент Владимир Путин отново се ръкува с американския президент Доналд Тръмп по време на Азиатско-тихоокеанския форум за икономическо сътрудничество (APEC) във Виетнам. Двамата разговаряха кратко по време на \"среща на крак\" в хотел \"Интерконтинентал\", предадоха осведомителните агенции. След размяната на реплики Тръмп се изправи за снимката до дясната ръка на руския президент.      В края на позирането за официалните снимки американският лидер приятелски потупа Путин по рамото. Впоследствие говорителят на руския лидер Дмитрий Песков заяви, че на срещата на APEC Путин и Тръмп по някакъв начин ще се засекат.", "date": "2017.11.11", "title": "Тръмп и Путин отново си стиснаха ръцете във Виетнам"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375077-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%B1%D1%83%D0%B4%D0%B8-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B3%D1%80%D0%B0%D1%84%D0%B8%D0%BA%D0%B8", "text": "Леко земетресение е регистрирано в столицата. Притеснена читателка на БЛИЦ сигнализира на редакцияонния ни телефон, че е усетила лек земен трус преди минути. Проверка в Националния Институт по Геофизика, Геодезия и География към БАН показва следните данни:     По думите на читателката ни и нейни приятели споделят във Фейсбук, че са усетили разлюляване. Епицентърът на земетресението е в района на Своге, а дълбочината - 13,9 километра по българска и 2 километра по международна оценка.        Справката в НИГГГ-БАН показва, че трусът е регистриран в 04:54:06 часа(Централно европейско време), или 6.54 - наше. Магнитутът е бил 3,4. [null] Към момента все още няма официално потвърждение на информацията.", "date": "2017.11.11", "title": "Земетресение разбуди столичани (ГРАФИКИ)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375078-%D1%81%D0%BD%D0%B8%D0%BC%D0%BA%D0%B8-18-%D0%B0%D0%BD%D0%B0%D1%81%D1%82%D0%B0%D1%81%D0%B8%D1%8F-%D0%B2%D0%BE%D0%BB%D0%BE%D1%87%D0%BA%D0%BE%D0%B2%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-%D1%81-%D0%BC%D0%BB%D0%B0%D0%B4-%D0%BA%D0%B0%D0%B2%D0%BA%D0%B0%D0%B7%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD", "text": "В мрежата се появиха интимни снимки на балерината Анастасия Волочкова по време на секс. Както съобщава телеграм-каналът Super, снимките принадлежат на 29-годишния осетински бизнесмен, блогър и певец Чермен Дзотов, който до неотдавна беше любовник на балерината. Неговата страница в социалната мрежа \"ВКонтакте\" е била разбита от неизвестни хакери.      Бизнесменът Дзотов е заявил, че съжалява за появата на снимките в Мрежата и подчертава, че мошениците, които са ги извадили на бял свят, са се опитали да го шантажират с тези кадри.      \"Съжалявам за това, което е станало.      С Настя повече от година не общуваме и изобщо не ми се иска това да се отрази на сегашната ѝ връзка. Тази мръсотия са я направили същите мошеници, които разбиха моите профили в социалните мрежи преди половин година. Прошка за тях няма да има\", заканва се бизнесменът. Балерината Анастасия Волочкова излезе с хаплив коментар за скандала с интимните снимки.      \"Ако някой е решил да ме използва като оръдие за своя пиар, Бог да го съди. Всички, които се вълнуват за секса на Волочкова, да спят спокойно. Сега виждат, че секс имам предостатъчно, а тези които нямат качват по мрежите такива снимки\", заяви балерината, цитирана от Рен.тв. Тя добавя, че \"това е мръснишка история, скалъпена от мръсници\".", "date": "2017.11.11", "title": "СНИМКИ 18+Анастасия Волочкова прави секс с млад кавказки бизнесмен"}
{"url": "http://www.classa.bg/%D1%81%D0%B2%D1%8F%D1%82/item/375079-%D1%83%D0%B4%D0%B8%D0%B2%D0%B8%D1%82%D0%B5%D0%BB%D0%BD%D0%BE-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%81%D0%B8-%D0%BE%D0%B1%D1%80%D1%8A%D1%89%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-180-%D0%B3%D1%80%D0%B0%D0%B4%D1%83%D1%81%D0%B0", "text": "Мохамед Самир, на 14-години от град Карачи (Пакистан) има невероятна еластичност, която му позволява да обърне главата си на 180 градуса без затруднения и да види всичко, което е зад него. Според вестник \"Пакистан\", тийнейджърът е бил кръстен \"човешкият бухал\" и също е способен да обърне раменете си на 360 градуса. Мохамед увери Daily Mail, че талантът му не е по рождение, а е резултат от постоянно обучение. \"Бях на около 6 или 7-годишна възраст, когато видях, актьор във филм на ужасите как се обърна, за да погледне зад себе си. Бях очарован. Започнах да практикувам и в рамките на месец можех да го направя\", обяснява той. Талантливият млад мъж напуснал училище и се присъединил към танцова група, за да си изкарва прехраната и да помогне на семейството си финансово, след като баща му се разболял. Мохамед успява да спечели между 5 и 10 долара за всяко представление и се надява, че неговата необичайна способност ще му позволи да участва някой ден в холивудски филм на ужасите.", "date": "2017.11.11", "title": "Удивително 14-годишно момче си обръща главата на 180 градуса"}
{"url": "http://www.classa.bg/%D1%81%D0%B2%D1%8F%D1%82/item/375085-%D0%B3%D0%B5%D0%BD%D0%B5%D1%82%D0%B8%D1%87%D0%BD%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BE%D0%BA%D0%B0%D0%B6%D0%B5-%D0%BF%D0%BE-%D1%81%D1%82%D1%80%D0%B0%D1%88%D0%BD%D0%BE-%D0%BE%D1%82-%D0%B0%D1%82%D0%BE%D0%BC%D0%BD%D0%B0%D1%82%D0%B0-%D0%B1%D0%BE%D0%BC%D0%B1%D0%B0", "text": "След думите на Владимир Путин,  , темата за генетичното оръжие влезе в топ новините. В основата си самата идея за такъв тип оръжие за масово унищожаване (ОМУ) често бива осмивана, но за съжаление, нещата не са така прости. Какво знаем за биогенетичното оръжие с днешна дата? И защо в Русия и САЩ се плашат от него?     Миналата седмица Русия, САЩ и Великобритания излязоха с обща  декларация за разработването и приемането на нова програма, която ще отговори на заплахите в областта на биологичната безопасност – съгласявайки се, че „светът се сблъсква със сериозни трудности от гледна точка на биологическата сигурност“.    В частност става дума за заплахата от разработване и употреба на биологично оръжиe от държавни и недържавни субекти, а също така, за опасността от научно-техническите постижения, „които притежават потенциала да бъдат много полезни, но могат да бъдат използвани за причиняване на вреди“.   Няколко дни преди огласяването на декларацията, по време на заседание на Съвета по правата на човека, президентът Владимир Путин заяви, че някои чуждестранни сили събират биологичен материал от руски граждани. След това за нечии опити да се създаде невиждано досега биологично оръжие с избирателно действие заговориха ако не всички, то мнозина.   Да се каже, че това е гореща тема, означава да не се каже нищо. В масовото съзнание генетичното оръжие се намира някъде между извънземните на служба в Пентагона и избягалия на Луната Хитлер. Не е странно, че всичките тези речи предизвикаха взрив от емоционална полемика в медиите и социалните мрежи – с участието не само на профилирани по темата учени, но и на всички, които не ги мързи. При това се изразяват рязко полярни  мнения – от опити да се обясни смисълът на генетичното оръжие от чисто военна гледна точка до откровено осмиване на руските власти.   Тоест поляризацията се получи не по научен, а по политически път. Либералната част от коментиращите еднозначно обяви, че предположението за наличие на генетично оръжие или разработки на такова, е пълна недомислица. Например известният със своята гражданска активност „популяризатор на науката“ Михаил Гелфанд употреби не изцяло научния термин „глупост“, застъпвайки се за американците, които събират биоматериал в Русия.   На практика ВВС на САЩ още през лятото на официалния си портал за държавни поръчки обявиха търг за доставката на 12 образци на молекули от рибонуклеинова киселина (РНК) и синовиална тъкан от руснаци. Според условията на търга донорите трябва да бъдат граждани на Руската федерация, европеиден тип, без травми на опорно-двигателния апарат, с отрицателни анализи на ХИВ, хепатит В, хепатит С и сифилис. Този странен търг се счита за повод за изказването на руския държавен глава, макар той да се позоваваше на данни от контраразузнаването, а не на открити източници.   След изявлението на Путин американците се опитаха ако не да се оправдаят, то поне да внесат яснота в тази странна ситуация. Представителят  на авиационното учебно командване (AETC) на Военно-въздушните сили на (ВВС) на САЩ  Бо Дауни заяви, че специалисти от това ведомство се занимават с откриването на различни биомаркери, свързани с травмите. За тези именно изследвания на 19 юли бил публикуван контракт за закупуването на образци от РНК и синовиална тъкан. В началото в документа не било посочено желано местоживеене на образците, но за продължаване на изследването се изисквали образци точно от Русия, тъй като предишният доставчик предоставил биоматериали на граждани на Руската федерация.   Ролята на Пентагона неговите адвокати обясняват с формалната ведомствена  принадлежност на медицинското заведение. Интересно защо е било неуместно първата партида от биоматериала да се вземе от същите тези американски пилоти, които са били задължени да го предоставят според контракта. Та нали именно техните травми евентуално биха били лекувани, а не тези на руските летци… Би ми се искало да погледна в очите този първоначален доставчик, който контрабандно е внесъл от Русия в САЩ исканото от Пентагона. Да, именно контрабандно.     По данни на ВЗГЛЯД първият доклад за биологично оръжие и възможното разработване на негова генетична версия за използване срещу населението на Руската федерация е предоставен от нейната Федерална служба за безопасност (ФСБ) още през 2007 година. Тогава бе приет първият вариант на закона за забрана на изнасянето от Русия на биологични образци. Тоест първата партида биоматериал за нуждите на американските военно-въздушни сили се е появила в САЩ в нарушение на руския закон, който, впрочем, съдържа подробно описание на образците на биоматериала.   Сега по искане на бившия главен санитарен лекар, понастоящем депутат в Държавната дума Генадий Онишченко, се готви нов закон за биологическа защита. Парламентът възнамерява да го разгледа през декември тази година. Но засега нека се върнем в 2007-а.   Тогава на мода беше излязло определянето на индивидуалния геном. На територията на РФ  се увличаха етносите, склонни да издирват своите древни и героични предци. Много учени считат всичките тези „търсения на алели“ за нещо на границата с лъженауката, но в един момент явлението се превърна едва ли не в епидемия. Генетичният материал се изпращаше доброволно някъде в Америка, а в отговор пристигаше нещо като удостоверение, че си еди-колко си процента, примерно,  древен скит. Мнозина се гордееха с „произхода“ си, макар че самосъзнанието на генетичен ариец изобщо не влияе на заплатата.     Истината впрочем е, че „генетичната подозрителност“ в началото тръгна от там, не от  ФСБ. Не толкова отдавна британската компания Oxford Nanopore Technologies отказа да продаде на лабораторията по еволюционна геномика при Московския държавен университет (МГУ) секвенатор (прибор за разчитане на ДНК), обвинявайки руснаците във връзки с военните и възможно използване на получените данни за разрушителни цели.    Това само по себе си е показателно: ако генетичните изследвания на Запада действително се провеждат за военни или подобни приложни цели, хората, склонни да се подозират взаимно, правят това и в този случай – подозират другите в това, с което самите те се занимават.   Злополучният търг на американските ВВС само изглежда като повод за изказването на президента Путин и последвалите го дискусии. Проблемът е доста по-дълбок, той действително съществува и няма как да не излезе на повърхността. Просто някои аспекти от разработките на генно-биологичното  оръжие са неочевидни и е лесно да бъдат използвани за спекулации.     На този етап няма никакви реални доказателства, че генетичните данни на отделни етноси се използват за разработване на оръжие за масово унищожаване. Или че могат а бъдат използвани за това. По този признак генно-биологичното оръжие за масово унищожаване (ОМУ) лесно може да влезе в категориите на конспирацията. Само че историята познава достоверен случай, при който разработването на генетично оръжие бе потвърдена чрез структурирането на масив от данни и свидетелските показания на много хора – случай, вече използван в съда.   По времето на апартейда ЮАР бе една от най-напредналите в медицинската област страни в света. Достатъчно е да си спомним, че първото в историята на човечеството успешно присаждане на сърце се случи в Кейптаун. И ето, че в началото 80-те години на ХХ век, в обстановка на най-строга секретност, започна да работи проектът Strand  – комплексна програма по създаването на отрови, психотропни вещества и генно оръжие, което е трябвало да порази избирателно само чернокожото население.    Основната цел бяха членовете на  Африканския национален конгрес (АНК), но по съдебен път бе доказано, че опити за прилагането им е имало и на териториите на Намибия, Ангола и Мозамбик, а наркотиците специално са се разпространявали сред негрите в  ЮАР. Програмата бе оглавявана от военния медик, кардиолог по професия, Вутер Басон, получил чин бригаден генерал и прозвището Доктор Смърт.   След падането на режима на апартейда, с престъпленията му се зае така наречената Комисия за истината и помирението (КИП) – извънсъдебен орган на новата чернокожа власт, който се занимаваше с разследване на всичко, асоциирано с ужасите от страна на белите поробители. Тя успя оперативно да залови почти всички учени и лекари, работили за проекта Strand, и в продължение на няколко години даваше информация за случилото се.   Трябва да се отбележи, че всички престъпници от апартейда са бури*, а не  англоезични южноафриканци. Един от тях – химикът Дан Хусен – обясни, че програмата е била разделена на два неравнозначни проекта. Първият е включвал създаването на това, което наричали „мръсни трикове“ (vuil truuks), тоест „средства за ликвидиране на отделни индивидиуми“ – или по-просто казано, отрови и психотропни вещества. Вторият проект си поставял за задача „създаването на достатъчно сложен вид оръжие за масово поразяване, което би могло да се използва при военни действия в Ангола и Мозамбик“.   Локализацията на съседни страни е ловка уловка на адвокатите. Идеята е компетенцията не само на Комисията за истината и помирението (КИП), но и тази на наказателните съдилища от общата юрисдикция на ЮАР да не излиза отвъд границите на страната. Стратегията е да се предотврати възможността участниците в проекта Strand да бъдат осъдени за престъпления срещу  граждани на други държави и на чужда територия.   Именно благодарение на този юридически капан, през 1999 година медицинският генерал Вутер Басон бе оправдан от Върховния съд в Претория, независимо от 46-те доказани убийства, извършени от него. Нещата се свеждат до това, че опитите са били извършвани върху пленени  намибийски бунтовници на територията на Намибия, а след това са изхвърляли труповете от хеликоптери в Атлантическия океан. Останалите убийства, извършени с химически препарати, също не са осъществени на територията на ЮАР (предполага се, че с някои от синтетичните отрови са били ликвидирани и няколко британски политици).   Оправдаването на Доктор Смърт предизвика криза във взаимоотношенията между ЮАР и Намибия, но през 2002 година Апелационният съд оправда Басон повторно. Намибийците обаче не се предават и сега Конституционният съд на ЮАР склони да постанови ново преразглеждане на делото. Перспективите за спечелването му обаче са слаби, доколкото – съдейки по всичко – немалка част от материалите по проекта Strand са прехвърлени в САЩ, а Вутер Басон получи силен лобист и защитник в лицето на Пентагона.   Съществуват данни, че през 80-те години на миналия век се е състоял своеобразен обмен на информация. Разузнаването на ЮАР предава на американците и англичаните огромен масив данни за дейността на КГБ в Африка и по организацията и сформирането на съветски и кубински военни  контингенти в Ангола, искайки в замяна материали от химически, биологически и медицински характер. Така ЮАР получава достъп до перспективни научни изследвания под предлог „организация на защитата на южноафриканските военнослужещи от възможното използване от страна на кубинците на химическо и биологично оръжие“ в Ангола.   Преди да падне апартейдът, процесът тръгна в обратна посока: Басон и неговият подчинен Ян Лоренц „върнаха“ на американците това, което бяха успели да изработят за 10 години (официално проектът Strand бе закрит през  1992 година, след което започнаха масовите арести на учени и служители от специалните служби). Формално това мина под мотото „хуманитарна акция“: ЮАР се отказа от разработките на каквото и да било оръжие за масово  поразяване, предавайки цялата база данни на американците в потвърждение на добрата си воля към тях.   Всичко това не е конспирация, нито „глупост“, както се изразява професор Михаил Гелфанд, а юридически потвърдена история. Друг е въпросът, че повечето практически детайли, свързани с тези зловещи разработки, са били оперативно засекретени.     Нужно е да се знае, че бурите се заемат със своите изследвания далеч преди човешкият геном да бъде разшифрован. Принципът на техните разработки се свежда до обикновена идентификация на аминокиселините на принципа „свой-чужд“. Накратко принципът на работа е следният: специално измислено за целта химично съединение, попадайки в организма, трябва да „разпознае“ аминокиселината като присъща само за дадения генетичен тип. Ако типът е „чужд“, задейства се механизмът на отравяне.   Известно е, че някои етноси притежават индивидуален генетичен набор, който в редица случаи предизвиква специфични наследствени заболявания. Христоматийни примери: непоносимостта към лактоза при китайците и сродните им етноси от Югоизточна Азия; липсата на ферменти за отделяне на алкохола от кръвта при палеоазиатските народи (в най-широк смисъл – от чукчите до индийците); синдромът „Тея-Мартин-Бел“ при евреите ашкенази; бета-таласемията при изолираните народи от Кавказ; мускулната дистрофия при якутите, „средиземноморските синдроми“ при гърците и местните жители в Южна Италия.   По правило индивидуалният генетичен набор е свързан с генните мутации, предизвикани от обстоятелствата при формирането на етноса, малобройността на групите с даден произход (якути, малките народи в Дагестан), изкуственото пренаселване на някои територии и традиционните роднински бракове (ашкенази). Прието е непоносимостта към лактозата при китайците да се обяснява с по-късното – в сравнение с европейските народи – опитомяване на кравите: организмът на народите от този регион просто не е успял да привикне към млякото.   Всичките тези неща не са битов расизъм, а медицински обстоятелства, които просто трябва да бъдат приети. Мнозина не го правят. Например, сред евреите ашкенази в САЩ с превантивна цел преди сключване на брак е прието да се прави генетична експертиза, защото синдромът „Тея-Сакс“ при потомството се проявява само ако и двамата родители са носители на дефектни гени. При положение, че е само единият, детето се ражда здраво, а е възможно изобщо да не наследи дефектния ген, което води до оздравяване на общността като цяло.   Африканските народи се различават силно по своята генетична вариантност и историята на нейното формиране. Неизлечимата сърповидно-клетъчна анемия обаче, се счита за присъща само за афроамериканското население. Още един пример: при африканците и, кой знае защо, при грузинците отсъстват гените, които са в състояние да блокират ХИВ-вируса. А най-устойчиви към него неочаквано се оказват славяните и балтийците.   Чудовищният брой болни от СПИН в ЮАР и съседните ѝ държави не се свързва директно с дейността на Басон и проекта Strand като цяло. Доста по-често „под път и над път“ се споменава ритуалният канибализъм, който не е плашило, а част от живота. Медицинска сестра от руски произход споделя, че е свидетел как в болница в Кейптаун практически всяка седмица се налага от стомасите на пациенти да вадят ту пръсти, ту черен дроб, ту някакви други човешки органи в сурово състояние.   При това някои лидери на Африканския Национален Конгрес (АНК), включително президентът на ЮАР Джейкъб Зума, сериозно твърдят, че лекарствата срещу СПИН, както и самият СПИН, са изобретение на белите – следователно няма нужна човек да се лекува от тази страшна болест: сама ще мине, ако заболелият иде при шаман… Само че в общия контекст процентът на носители на ХИВ в южната част на Африка изглежда подозрително. Никой не потвърждава, че Вутер Басон действително е успял да създаде някаква отрова. Главното е, че се е работело над проекта Strand и резултатите от тази работа – каквито и да са били те – в крайна сметка се оказват в ръцете на  САЩ и под тяхно разпореждане.     Основен аргумент срещу дори теоретичната възможност за създаване на генно-биологично оръжие бе и си остава конвергенцията. Не съществуват напълно „чисти“ нации – с редки и изолирани изключения (племето Даяки, което живее в Борнео; австралийските аборигени; жителите на Андаманските острови). С други думи, би било много трудно да се разработи някаква отрова, която да действа предимно на руснаците, предвид руското генетично разнообразие.   Например смятаното за изначално руско население в северната част на Русия, както и това в района на Урал, най-вероятно има генетични връзки с финско-ургическите народи, започвайки от началото на XV век. Началото на колонизацията на Севера е положено от самотни мъже (ушкуйниците**, княжеските воини, по-късно – казаците), които са вземали за жени местни дивачки. В конвенционалния щат на САЩ Минесота също никой не се ангажира с категорично мнение за генетичния произход на този или онзи човек. Тоест вирусът-расист, разсъждавайки по този начин, би могъл да сработи в Руанда или Камбоджа, но не и в Европа, Русия или САЩ.   Друг е въпросът, че днес биотехнологиите се намират на прага на технологична революция, а когато тя се състои и в някаква степен „плодовете“ ѝ задействат – никой нищо не може да гарантира. Ако генно-биологичното оръжие придобие реални измерения, то ще бъде по-страшно от атомната бомба – в това свое определение Путин, без никакво съмнение, е прав.   От друга страна, учените футуролози отдавна говорят за нова спирала на евгениката***,  за „модернизация на човека“, за създаването на нови раси. Всичко това само на пръв поглед изглежда като реинкарнация на Жул Верн или търсене на живи снежни човеци. По-скоро с нещо подобно се занимават специфични държавни организации, въпреки разни международни конвенции за забрана и използване на биологично оръжие.   Нещо още по-лошо – такива технологии днес вече са достъпни не само за големите държави с техните почти неограничени финансови ресурси, но и за  частните лаборатории, които би могло да са управлявани от Бог знае кого, включително от психически нестабилни „гении“. Впрочем така беше и с ядреното оръжие. На американците, като „пионери“ в областта, им потрябва свръхскъпия Манхатънски проект****, над който работиха всички известни на човечеството гениални умове. Сега бомбардирането с някаква си мръсна бомба е нищо работа.              ", "date": "2017.11.11", "title": "Генетичното оръжие може да се окаже по-страшно от атомната бомба"}
{"url": "http://www.classa.bg/%D1%81%D0%B2%D1%8F%D1%82/item/375080-%D0%B3%D0%BE%D0%BB%D0%B0%D1%82%D0%B0-%D0%B8-%D1%81%D1%83%D1%80%D0%BE%D0%B2%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D0%B0%D0%BF%D0%B0-%D0%B9%D0%BE%D0%B0%D0%BD-%D0%BF%D0%B0%D0%B2%D0%B5%D0%BB-%D1%96", "text": "Това очевидно е краят на конспиративните теории за смъртта на папа Йоан Павел I – Алберто Лучиани, според заключенията, направени от италианската журналистка Стефания Фаласка в книгата й \"Папа Лучиани. Хроника на смъртта\". Книгата е пусната в продажба тази седмица в Италия и нейният автор е имал достъп до непубликувани документи на Ватикана, както и възможността за интервю с една от сестрите, обслужвали Папата. Йоан Павел почина на 65-годишна възраст на 28 септември 1978 г., само 33 дни след като бе избран за папа. \"Можем да кажем с цялата документация, че Лучани е починал от инфаркт, това е голата и сурова истина\", каза Фаласка в интервю за радио \"Ватикана\". Авторката на книгата е намерила непубликуван документ от държавния секретар на Ватикана, който разкрива, че следобед в деня на смъртта на папата, той претърпял дълбока болка в гърдите, на която не отдал голямо значение и не повикал лекарите, въпреки че дискомфортът продължил около пет минути. След това Лучиани продължил с рутината си. \"Аз гладех в стаята с отворена врата и видях това да се случи няколко пъти Спомням си той ми каза.\" Сестро, карам те да работиш толкова много, но не се притеснявай да гладиш толкова ризата, защото е горещо, аз се потя и трябва да я сменям често. Изглади само яката и ръкавите, че останалото не се вижда\", разказа Маргарита Марин, една от сестрите, които се грижеха за папата. Фаласка също намира клинични данни, които показват, че през 1975 г. Лучани вече е лекуван за сърдечно-съдов дискомфорт с антикоагуланти. Според разказа на Маргарита, тя и сестра Винченца Тафарел са първите, които влизат сутринта на 29 септември, 1978 в папския апартамент, след като забелязали, че Йоан Павел не е ял закуска, и не отговорил на призивите на сестрите. \"Лежеше с лека усмивка, очила, полузатворени очи, сякаш заспал. Ръцете му бяха студени и бях поразена от ноктите ... по-тъмни\", спомня си Марин.", "date": "2017.11.11", "title": "\"Голата и сурова истина\" за смъртта на папа Йоан Павел І"}
{"url": "http://www.classa.bg/%D1%81%D0%B2%D1%8F%D1%82/item/375081-%D0%BA%D0%BE%D0%B9-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%B7%D0%B0%D0%B2%D0%BB%D0%B0%D0%B4%D0%B5%D0%B5-%D0%B1%D1%8F%D0%BB%D0%BE%D1%82%D0%BE-%D0%B7%D0%BB%D0%B0%D1%82%D0%BE-%D0%BD%D0%B0-%D1%8E%D0%B6%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "Какво общо имат сателитите, космическите апарати, акумулаторните батерии за клетъчни телефони, компютрите, пейсмейкърите, цифровите фотоапарати, атомните реактори, електрическите превозни средства и антидепресантите? Отговорът е прост: литий. Този минерал се намира предимно в естествените солни площадки, но също така и в нефтените кладенци, геотермалните полета и морската вода, обяснява Министерството на минното дело на Чили. Той има качеството да е най-лекият метал, защото има половината от плътността на водата и отлични данни на топло и електропроводимост. Информацията, публикувана от вестник \"El Confidencial\", посочва, че в Южна Америка са най-големите запаси от литий в света, около 58% от общото количество, въпреки че някои проучвания определят този процент на 85%. Заради приложенията си той се нарича \"бялото злато\". Също така стойността му е друг релевантен аспект: докато през 1998 г. един тон литий беше котиран за 1670 евро, през 2017 г. той достигна 8 600 евро. Чили, Боливия, Аржентина и част от Бразилия концентрират най-големите запаси от този материал, поради което в боравенето с него не липсват политически последици. Зад запасите стоят \"правителства, държави и транснационалните корпорации\", които се нуждаят от литий. Едни от най-активните - автомобилните транснационални компании - ревниво преследват лития, с извинението за електрическата кола и защитата на околната среда. Чили отправи международна покана към компании, които се интересуват от експлоатирането на пустинята Атакама. В момента страната произвежда 41% от използвания в света литий. В Аржентина минните компании Enirgi Group и Orocobre ще инвестират съответно 720 и 160 милиона долара, за да добиват този минерал. Бразилската държава прилага проекта Потенциал оценката на литий под надзора на Геоложкото дружество Бразилия (CPRM), с инвестиция от 40 милиона долара от Калвин Гарднър, представител на британски инвестиционен фонд , Но САЩ, Европа и Югоизточна Азия се опитват да наложат особен имидж на страните-производителки на литий – че те са \"отговорни за запазване от замърсяването на околната среда при добива му\". Следващата вероятна стъпка ще бъде някой ден световните сили да решат, че \"трябва да завземат литиевите находища за запазване на околната среда\", защото има огромни интереси, които стоят зад лития. Латинска Америка има над какво да се замисли колективно.", "date": "2017.11.11", "title": "Кой се опитва да завладее \"бялото злато\" на Южна Америка?"}
{"url": "http://www.classa.bg/%D1%81%D0%B2%D1%8F%D1%82/item/375074-%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D1%81%D1%82%D0%B0%D0%BD%D0%B0%D1%85-%D1%87%D1%83%D0%B4%D0%BE%D0%B2%D0%B8%D1%89%D0%B5-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8%D1%82%D0%B5", "text": "Eлтън Джон - 70-годишният музикант, който има много успешна музикална кариера, признава, че е имал момент, в който всичко е тръгнало стремглаво надолу и той се превърнал в \"чудовище\", заради зависимостта си.   По време на реч в Университета Харвард, в понеделник миналата седмица, изпълнителят на \"Rocket Man\", получи награда за борбата, която води с ХИВ и СПИН.   Сър Елтън Джон казва: „Страстта ми и връзката с музиката отвориха за мен вълшебни врати и ме пренесоха в нови висини на живота.   Но когато достигнах върха, щастието стана неуловимо и тъмнината започна да се промъква вътре в мен. Загубих човечността си в кръговрат от наркотици, алкохол и хранително разстройство.   По време на моята епидемия от пороци, през 1980, всичко излезе на повърхността и беше забелязано от правителството. Загубих толкова много приятели и не си дадох сметка, защото бях прекалено опиянен. Наркотиците ме превърнаха в чудовище“.", "date": "2017.11.11", "title": "Елтън Джон с шокиращо признание Станах чудовище заради наркотиците"}
{"url": "http://www.classa.bg/%D1%81%D0%B2%D1%8F%D1%82/item/375073-%D0%BE%D0%B1%D0%BB%D0%B0%D0%BA-%D1%81-%D1%80%D1%83%D1%82%D0%B5%D0%BD%D0%B8%D0%B9-106-%D0%B5-%D0%B7%D0%B0%D1%81%D0%B5%D1%87%D0%B5%D0%BD-%D0%BD%D0%B0%D0%B4-%D0%B5%D0%B2%D1%80%D0%BE%D0%BF%D0%B0", "text": "Френският Институт за ядрена безопасност IRSN е засякъл облак от радиоактивно замърсяване над Европа, който според учените може би е предизвикан от инцидент в ядрено съоръжение в Русия или Казахстан.   Засечените нива над Европа нямат последствия за човешкото здраве и околната среда, уверяват от IRSN.   От българската Агенция за ядрено регулиране потвърждават, че в няколко европейски държави, между които и България, през последните дни са регистрирани следи от Рутений 106 в атмосферния въздух, съобщава БГ он ер.   Времевият период, в който е установено замърсяването, предполага, че инцидентът вероятно се е случил в последната седмица на септември, съобщават от IRSN.   Френските учени изключват замърсяването да е предизвикано от авария на ядрен реактор в АЕЦ.   По всяка вероятност става дума за инцидент на площадка за обработване на ядрено гориво или в център за радиоактивна медицина. Завишените нива на рутений 106 не застрашават живота и здравето на жителите в Европа, казват от IRSN.   Моделите на френския институт не позволяват откриване на точния източник на замърсяването, но най-вероятно то идва от зоната между планината Урал и река Волга. Това означава, че инцидентът може да се е случил на територията на Русия или Казахстан.   Руските власти твърдят пред IRSN, че не са засекли инцидент в своите ядрени обекти, а все още няма информация от страна на Казахстан.   Рутений 106 е радиоактивен нуклид, който се образува при разделянето на атоми в ядрен реактор и не може да се появи по естествен път. Заради по-краткия си период на полуразпад, той се използва често в ядрената медицина.   Според данните на IRSN количеството на отделения рутений е значително, като се изчислява на 100 - 300 терабекерела. Те посочват, че ако инцидент с подобен мащаб се случи във Франция, властите ще бъдат длъжни да евакуират жителите в радиус от няколко километра около авариралия обект.   Радиоактивният облак е засечен над Франция в периода 27 септември – 13 октомври. Замервания и от други европейски станции за ядрена безопасност показват, че след 3 октомври рутений-106 е засечен над много европейски държави.", "date": "2017.11.11", "title": "Облак с рутений-106 е засечен над Европа"}
{"url": "http://www.classa.bg/%D1%81%D0%B2%D1%8F%D1%82/item/375067-%D1%83%D1%87%D0%B5%D0%BD%D0%B8-%D0%B4%D0%BE%D0%BA%D0%B0%D0%B7%D0%B0%D1%85%D0%B0-%D0%B0%D0%BA%D0%BE-%D0%B6%D0%B5%D0%BD%D0%B0-%D0%B2%D0%B8-%D0%BA%D0%B0%D0%B6%D0%B5,-%D1%87%D0%B5-%D0%BD%D0%B5-%D0%B8%D1%81%D0%BA%D0%B0-%D0%B3%D1%80%D1%83%D0%BF%D0%BE%D0%B2-%D1%81%D0%B5%D0%BA%D1%81,-%D0%BD%D0%B0%D0%B9-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BB%D1%8A%D0%B6%D0%B5", "text": "Фантазията се явява един от основните моменти в половия живот, въпреки че все още съществува нагласата, че прекаленото й развихряне е нещо пошло или недостойно.      Все пак, ако не причинява вреда никому, то да фантазираш не е чак толкова лошо, показва изследване на нюйорксския сайт Doppler.    Според изследването фетишите като ролеви игри, секс с подръчни средства или воайорството, съвсем не са приоритет на шепа извратени. Просто повечето от останалите се боят да си признаят.    В анкетата на сайта са участвали няколко хиляди души. Оказало се, че ако се отпуснат и отговарят откровено, повечето хора имат почти сходни желания. Най-популярната фантазия се оказва груповият секс и сексът със знаменитости.    Що се отнася за секса с известни, тук резултатите са почти равни - 12 за мъжете и 14 за жените. Пак равен е и процентът - 7,7 на сто относно практикуването на секс на обществени места.", "date": "2017.11.11", "title": "Учени доказаха: Ако жена ви каже, че не иска групов секс, най-вероятно лъже!"}
{"url": "http://www.classa.bg/%D1%81%D0%B2%D1%8F%D1%82/item/375068-%D0%BE%D1%81%D0%BC%D0%B0%D0%BD-%D0%BF%D0%BE%D0%BB%D1%83%D1%87%D0%B8-%D0%BA%D1%83%D1%80%D1%88%D1%83%D0%BC-%D0%B2-%D0%BF%D0%B5%D0%BD%D0%B8%D1%81%D0%B0-%D1%81%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0,-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%BD%D0%B5%D0%BA%D0%BE%D0%BD%D1%81%D1%83%D0%BC%D0%B8%D1%80%D0%B0%D0%BD%D0%B0", "text": "28-годишният Осман ал-А. от Египет получил сериозни наранявания на члена си по време за собствената си сватба, а булката е нямала никаква вина в случая, пише турският сайт haberler.com. Причината за нелепата, но сериозна травма е, че един от неговите приятели започнал да стреля от кеф във въздуха и един от куршумите случайно попаднал в гениталиите на младоженеца. Осман бил незабавно отправен в болница. Освен в половите органи, той получил рани в ръката, вътрешната част на бедрото. 26-годишният стрелец избягал от мястото на стрелбата, но после бил задържан. Стрелбата по време на сватби и годежи в Египет е често явление, макар и по закон да е забранена. Когато историята на Осман бе разпространена в мрежата, много от коментаторите изразиха съчувствие към младоженката и призоваха да се увеличи наказанието за безрасъдното боравене с оръжие. Сватбата така и не се е състояла засега и не се знае дали ще се случи.", "date": "2017.11.11", "title": "Осман получи куршум в пениса си по време на сватбата, може да остане неконсумирана..."}
{"url": "http://www.classa.bg/%D1%81%D0%B2%D1%8F%D1%82/item/375069-%D0%BA%D0%B0%D0%BD%D0%B8%D0%B1%D0%B0%D0%BB-%D0%B8%D0%B7%D1%8F%D0%B4%D0%B5-%D1%83%D1%88%D0%B8%D1%82%D0%B5-%D0%B8-%D0%BD%D0%BE%D1%81%D0%B0-%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8-%D0%B8-%D0%B8%D0%B7%D0%BB%D0%B5%D0%B7%D0%B5-%D0%BF%D0%BE%D0%B4-%D0%B3%D0%B0%D1%80%D0%B0%D0%BD%D1%86%D0%B8%D1%8F", "text": "Изрод, отхапал носа и ушите на своята приятелка - Атанолий Ежков от Курганск, е бил задържан от полицията, пишат местните медии. Канибалът бе обявен за общодържавно издирване и бе арестуван на 10 ноември. Страшната история се разиграла на вечерта на 21 октомври. Ежков се срещнал с жената след интернет запознанство, мястото на срещата било общежитие. Там той й се нахвърлил зверски и я пребил. После я душил, хапал, отпахал ушите и носа й. Освен всичко изброено, жената била със счупени ребра и травми по главата. Садистът издевателствал над нея повече от четири часа. Накрая, когато съседи извикали полиция, Ежков бил задържан. Изяснило се, че той бил под въздействието на наркотици. Срещу него били предявени обвинения по параграф \"Умишлено причиняване на тежка телесна повреда\". И така садистът бил освободен под подписка. На фона на зверското престъпление според руското законодателство го грозят не повече от пет години затвор.", "date": "2017.11.11", "title": "Канибал изяде ушите и носа на гаджето си и излезе под гаранция!"}
{"url": "http://www.classa.bg/%D1%81%D0%B2%D1%8F%D1%82/item/375070-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%83%D1%84%D0%BE%D0%BB%D0%BE%D0%B3-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B4%D0%BE-%D0%B4%D0%BD%D0%B8", "text": "Известният уфолог Скот Уоринг предупреди за извънземна инвазия на Земята. Пришълците трябва да се приземят на територията на Германия на12 ноември, непосредствено след магнитна буря. Уоринг неведнъж е предупреждавал, че развитите страни ще станат първа жертва на извънземните същества. След като модерните технологии бъдат завладени, ще започне втората фаза. Уфологът твърди, че Германия разполага с всички ресурси за дейността на пришълците на Земята. Колко точно извънземни същества ще кацнат на нашата планета и къде се разположат, все още не е известно.  ", "date": "2017.11.11", "title": "Американски уфолог предупреди: Извънземни ни атакуват до дни"}
{"url": "http://www.classa.bg/%D1%81%D0%B2%D1%8F%D1%82/item/375071-the-daily-telegraph-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5-%D0%BD%D0%B0-%D1%88%D0%B5%D1%81%D1%82%D0%BE-%D0%BC%D1%8F%D1%81%D1%82%D0%BE-%D0%B2-%D1%81%D0%B2%D0%B5%D1%82%D0%B0-%D0%BF%D0%BE-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5", "text": "Великобритания е заела шесто място в света по затлъстяване, като равнищата му нарастват с по- бързи темпове дори и от тези в САЩ, пише The Daily Telegraph. Анализаторите от Организацията за икономическо сътрудничество и развитие показват, че равнищата на затлъстяване във Великобритания са се увеличили с 92% само за две десетилетия. Експертите са на мнение, че страната се приближава към здравна криза, след като е приела от САЩ културата на „суперразмерите\", копирайки от американските телевизия и филми. В момента 27% от възрастните във Великобритания са затлъстели, докато през 1991 г. те са били 14%. Допълнително 36% са с наднормено тегло. Това означава, че тя е най-дебелата нация в Западна Европа. На първо място в списъка са САЩ с 38,2% затлъстяло население, следвани от Мексико с 33,3%.", "date": "2017.11.11", "title": "The Daily Telegraph: Великобритания е на шесто място в света по затлъстяване"}
{"url": "http://www.classa.bg/%D1%81%D0%B2%D1%8F%D1%82/item/375072-%D1%85%D0%B0%D1%81%D0%B0%D0%BD-%D0%BD%D0%B0%D1%81%D1%80%D0%B0%D0%BB%D0%BB%D0%B0-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B2-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0", "text": "Лидерът на ливанската шиитска групировка \"Хизбулла\" Хасан Насралла обвини Саудитска Арабия, че държи насила на своя територия ливанския премиер Саад Харири и че така всъщност обявява война на Ливан и на Хизбулла, предаде Ройтерс. Насралла нарече безпрецедентна саудитска намеса в ливанската политика оставката, която Харири обяви, че подава миналата събота. Той го направи от Рияд в изявление, предавано на живо от саудитски телевизионен канал. Лидерът на подкрепяната от Иран \"Хизбулла\" заяви, че оглавяваното от Харири правителство на националното единство, в което участва и групировката, продължава да е легитимно и да изпълнява функциите си. Насралла предупреди Израел да не се опитва да извлича дивиденти от политическата криза в Ливан. Междувременно държавният секретар на Съединените щати Рекс Тилърсън заяви, че никоя от регионалните сили в Близкия изток не бива да използва Ливан като терен за война на марионетки", "date": "2017.11.11", "title": "Хасан Насралла обвини Саудитска Арабия в обявяване на война"}
{"url": "http://www.classa.bg/%D1%81%D0%B2%D1%8F%D1%82/item/375064-%D0%B4%D1%8A%D0%B1%D0%BB%D0%B8%D0%BD-%D1%81%D0%BF%D1%8A%D0%B2%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%E2%80%9C%D0%B1%D1%80%D0%B5%D0%BA%D0%B7%D0%B8%D1%82%E2%80%9D", "text": "Представители на Ирландия настояват за конкретни уверения по въпроса за граница със Северна Ирландия, която е една от съставните части на Обединеното кралство, преди Великобритания и Европейския съюз да могат да обсъждат бъдещите си търговски отношения, пише британското издание Daily Express. Медията се позовава на изтекли в медийното пространство документи относно Brexit.     Ирландската граница остава политически въпрос с критично значение, по който екипите от Лондон и Брюксел не успяха да постигнат съгласие, както и относно гражданските права и законопроекта за Brexit. Труден е въпросът как да бъде избегнато въвеждане на твърда граница между Ирландия и Северна Ирландия, когато Великобритания напусне европейските единен пазар и митнически съюз.   Новият документ разкрива, че Дъблин конкретно уверения относно бъдещето на ирландската граница преди да позволи продължаването на каквито и да било търговски преговори. Информацията идва като тежък удар за британския премиер Тереза Мей и правителството ѝ, които се стремят да започнат търговски преговори във възможно най-кратък срок. Целта е да бъдат разсеяни страховете на бизнеса относно бъдещето след Brexit.   Дейвид Дейвис, британският министър по въпросите за Brexit, цитиран от Financial Times, отхвърли отправени от Брюксел предупреждения, че Северна Ирландия може да има нужда да остане в единния пазар и митнически съюз на ЕС след излизането на Великобритания от Блока. Той коментира, че правителството в Лондон няма да приеме каквото и да било решение на граничния въпрос, което заплашва конституционния и икономически интегритет на Великобритания.", "date": "2017.11.11", "title": "Дъблин спъва преговорите за “Брекзит”"}
{"url": "http://www.classa.bg/%D1%81%D0%B2%D1%8F%D1%82/item/375065-%D0%BA%D0%BE%D0%B3%D0%B0%D1%82%D0%BE-%D0%BD%D0%B0%D0%B9-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B8-%D1%85%D0%BE%D1%80%D0%B0-%D0%BD%D0%B8-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0%D1%82-%D0%B1%D0%BE%D0%BB%D0%BA%D0%B0%E2%80%A6", "text": "Има и един такъв   в  материалния свят:  Този, който ви дарява с най-много щастие, е в състояние и  най-болезнено да ви нарани. Ние често забравяме за това – или се преструваме, че не знаем. Но всичко това е така- най-много болки ни причиняват най-близките.     Нашите деца. Колко болка е необходимо да преживее  майката за целия си живот? Точно толкова, колкото  и щастие. Те сякаш се уравновесяват – родилната болка и първата усмивка на бебето, безсънни нощи и първите стъпки,  болести и победи. После  – повече.   Но жените все пак стават майки, надявайки се, че болките ще бъдат по-малко.   Нашите съпрузи. Колкото по-близки и съкровени са вашите отношения, толкова по-силна болка  ще изпитате. Ситуацията може да изглежда проста – за да изпитате болка, не е задължително да се превърнете в жертва на изневяра или предателство.   Често безразличието по някакъв въпрос вече разбива сърцето. В края на краищата, ние сме най-близките хора! И ако мъжът, както и всички хора, минава през  криза и се отдръпва, на жената това носи много болка и страдание.   Нашите родители. Тези, чрез които сме се появили на света,  често несъзнателно се превръщат за нас в източник на обида. Тъй като те не одобряват, казват болезнени неща, не подкрепят. Моята приятелка има прекрасни родители.   И отношенията и с тях са топли. Но и до днес не приемат нейния избор на професия, те си мислят, че това, което тя  прави, не е сериозно. И се  шегуват. Винаги се шегуват и закачат. С което нараняват дъщеря си.   И това може да продължи дълго време. Липсата на разбиране на този закон води до факта, че семействата се разпадат, отношенията между деца и родители се нажежават. А каква е причината? В това, че ние искаме в отношенията да  изпитваме само щастие.   Това означава, че имаме ясно определен сценарий – как това  трябва да бъде. Какво  трябва да отговори мъжът, ако аз плача. Как трябва детето да се учи и да отговаря на забележките. Как родителите да изразяват любовта си към мен. А болката се ражда от факта, че няма съвпадения със  сценария.   Светът сякаш ни крещи: “Отворете си очите! Вие не виждате човека до  вас! Вие просто го използвате за собственото си удоволствие!” Но ние не чуваме. Ние не виждаме никакви знаци. Просто се обиждаме. Да се обиждаме е по-лесно, отколкото да си отворим очите.   Когато отворим очи, ние ще видим, че  до нас е човек, а не автомат за получаване на щастие. Човек с  неговите нужди, желания. Когото ние не виждаме и не чуваме. Когото ние игнорираме, веднага щом престане да отговаря на сценария.   Когато децата са послушни и се държат  правилно – това е страхотно. Когато те получават шестици – ние сме горди и ги хвалим. Или поне да не им се караме. Но веднага след като детето започне да капризничи,  донесе тройка или се  сбие  с някого – какви чувства възникват? Гняв, раздразнение, негодувание, възмущение. Всичко, освен любов.   Когато мъжът вика или мълчи, когато забравя за някоя  важна дата, много работи или обратното –  търси  себе си – колко жени имат търпение да го приемат? В крайна сметка, това, от което той се нуждае в този момент –  е любов. Много ли могат да се  молят за него, да го обичат такъв, какъвто е? Точно сега.   Но има и друг вариант. Да започнем с това – да помислим  какво се случва с него?   Може би той има труден период на работата? Или астрологически сложен етап? Или може би аз  игнорирам желанията му, без дори да забелязвам? Или го поставям на последно място в живота си – не го слушам никога,  споря, не помагам?   Може би той се чувства излишен в нашата къща, когато съм заета и не му давам  пространство?   Необходимо е да се мисли, преди да се обвинява. Преди да се оплаквате или негодувате. Преди да започнете нов  скандал.   Има отлично упражнение. Отрезвяващо. Намерих случайно в интернет, но простотата му ме порази.   Така че, вземете лист хартия,  разделете го  на две колони. В първата запишете  всички негови  недостатъци, всички неща, които той “не прави правилно” или пък “ужасно”.   § крещи ви по време на караница,   § не почиства след себе си масата,   § не се разхожда с децата,   § твърде много (или твърде малко) работи,   § проявява алчност,   § не печели много,   § не говори от сърце,   § твърде много обича майка си, § обижда,     § забравя да изхвърли боклука,   § иска ежедневно чисти чорапи   И така нататък. Напишете всичко, което ви дразни, обижда, вбесява и така нататък. Може би един лист не е достатъчен. Тогава нека да са два или три – или повече. Основното нещо – не пишете на гърба на листа. Това ще ви потрябва.   И когато гордо погледнете списъка си – не бързайте да се радвате. Ние няма да пишем  във втората колона неговите  плюсове. Ще видим само как Вие реагирате на тях.   До всеки недостатък напишете своята реакция на неговите недостатъци. И ще видите това, което вижда той. Че  вие: избухвате   § лазите му по нервите   § викате по него   § удряте го   § диктувате му какво да прави   § забранявате да отиде където иска   § упреквате образованието му   § ругаете   § обиждате   § изисквате   § въвличате децата, като им казвате какъв негодник е баща им   § оплаквате се на приятелки   чупите му вещите   § заплашвате с развод   § сравнявате го с други мъже   § хвърляте венчалния пръстен   § чупите чинии   § напускате къщата   § опаковате си дрехите  и си тръгвате   И  така нататък. Бъдете честни със себе си. Спомнете си как протичат вашите кавги, какво сте правили – не е нужно да пишете това, което чувствате. Друга е целта на това упражнение.   А  когато сте готови – откъснете лявата половина. Където са изброени недостатъците му. Откъснете и хвърлете в  тоалетната.   А дясната половина, аз препоръчвам да я прочетете отново.  После  си представете как мъжът ви  живее с вас. Вижте доколко  поведението ви демонстрира уважение към него, уважение към себе си (в края на краищата, уважаваща себе си жена повечето от тези неща в  списъка не би направила). Колко любов има във вашето поведение и реакции? Ще се появят възражения  – но нали и  той …. Отхвърлете ги. Погледнете себе си. Това, което  можете да промените. В реакциите, в поведението ви.   И е много вероятно – опитът е показал, че то – поведението на съпруга ви, също ще се промени. Няма да му се налага  да се защитава, защото няма да има кой да го атакува. А той да  атакува ще е  безсмислено – всъщност няма да е  враг, а  любящ човек.   Не бъркайте чувство за достойнство и егоизъм. Те водят в различни посоки и различни последствия.   – Дамата не би си позволила да поиска от близките си  специално отношение. Тя ще помоли – и ще се държи по съответния начин. Егоистичната жена винаги изисква, на нея всички са и задължени.   – Дамата няма да се оплаква от съпруга си на всеки ъгъл и  да критикува действията му. Тъй като няма и да и хрумне да  обижда. В края на краищата, ако мъжът ви е козел, вие каква сте? Една егоистична жена.   – Дамата няма да позволи да си изтриват краката с нея. Но за това тя не трябва да се бори и да защитава своята невинност. Тя просто се оттегля.   – Дамата не е Снежната кралица. Тя изпитва  чувства същото като всяка обикновена жена. Но тя знае как да живее  и да се изразява по безопасен начин.   – Дамата знае как да  отдели зърното от плявата – и тя ще види, че мъжът й не е нагъл, а  просто е уморен. А това означава, че той просто се нуждае от малко повече внимание и любов.  ", "date": "2017.11.11", "title": "Когато най-близките ни хора ни причиняват болка…."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375066-%D1%81%D0%B2-%D0%BC%D1%87%D1%86%D0%B8-%D0%BC%D0%B8%D0%BD%D0%B0,-%D0%B2%D0%B8%D0%BA%D1%82%D0%BE%D1%80-%D0%B8-%D0%B2%D0%B8%D0%BA%D0%B5%D0%BD%D1%82%D0%B8%D0%B9", "text": "  Св. Мина бил войник в Египет. За вярата след мъчения бил посечен с меч в 296 година при Диоклетиан и Максимиан.   Виктор - също така войник, пострадал при император Антонин (138-161 г.) в Италия. Една млада християнка на име Стефанида, която присъствала на неговите страдания, видяла слизащите от небето два светли венци. Тя започнала гръмко да слави подвига на св. мъченик и сама заедно с него се удостоила с мъченическа смърт.     Св. Викентий* бил дякон. Той се удостоил да пострада за вярата в испанския град Валенсия при император Диоклетиан.   Св. мъченик Виктор бил войник по време на царстването на император Марк Аврелий Философ (161-180 г.).    Когато императорът започнал гонение на християните, Виктор се отказал да принесе жертва на боговете. Тези задължителни жертвоприношения били проверка за предаността на войните към боговете, императора и родината.    Светецът бил предаден на мъчения, но преминал невредим всички изпитания. Чрез силата на молитвите си той победил чародей, който оттогава се отказал от врачуването и станал християнин. По молитвата на светеца внезапно прогледнали ослепели войници.   Виждайки чудесата, които Господ явил чрез св. Виктор, младата благочестива съпруга на един от мъчителите, Стефанида, открито прославила Христа, за което била предадена на люти мъчения. Светия мъченик Виктор обезглавили. Мъчениците пострадали в Дамаск през II век, където честните им останки били погребани.   Да не се бърка със св. Виктор Никомедийски, честван на 18 април.   След като повярвал в Христа, и виждайки твърдостта на св. великомъченик Георги († 303 г.), св. Виктор бил посечен с меч в Никомидия през 303 година.", "date": "2017.11.11", "title": "Св. мчци Мина, Виктор и Викентий"}
{"url": "http://www.classa.bg/%D1%81%D0%B2%D1%8F%D1%82/item/375063-%D1%80%D1%83%D1%81%D0%B8%D1%8F-%D0%BF%D0%BE%D0%B3%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%BF%D1%80%D0%B5%D0%B7-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0", "text": "          Говорителката отбеляза в телевизионно интервю, че тези действия са отговор на Русия срещу враждебните стъпки на Вашингтон срещу руски медии в САЩ.     “Смятам, че нашето търпение е почти изчерпано и въпросът ще има някаква правна форма. Не изключвам това да бъде направено през следващата седмица”, подчерта Захарова и допълни: “Към днешна дата е налице разбиране, че практическата фаза на тези ответни мерки ще започне през следващата седмица.”     Коментарите идват след като САЩ наредиха на руския държавен англоезичен телевизионен канал RT America да се регистрира до понеделник като чуждестранен агент по Закона за регистрация на чуждестранни агенти. Шефът на RT Маргарита Симонян определи този ход като опит за възпрепятстване на медията да работи в САЩ.", "date": "2017.11.11", "title": "Русия погва американските медии през следващата седмица"}
{"url": "http://www.classa.bg/%D1%81%D0%B2%D1%8F%D1%82/item/375057-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%B1%D1%8A%D0%B4%D0%B5-%D0%B8%D0%B7%D0%B3%D1%80%D0%B0%D0%B4%D0%B5%D0%BD%D0%B0-%D0%BD%D0%B0%D0%BD%D0%BE%D0%B2%D0%BE", "text": "Френският президент Еманюел Макрон и германският му колега Франк-Валтер Щайнмайер изтъкнаха днес спешната необходимост Европа да бъде \"изградена наново\", веднага щом в Берлин встъпи в длъжност ново правителство, предаде Франс прес, цитирана от БТА.     \"Ние споделяме дълбокото убеждение, че преустройството е необходимо и спешно, и че следващата година ще е определяща в това отношение\", заяви Макрон след среща между двамата в Елисейския дворец по случай честванията на годишнината от края на Първата световна война.   \"Наша обща отговорност е след съставянето на коалиционно правителство да работим за това. Разчитам да извършим тази работа с канцлера Меркел\", подчерта френският президент.   \"Всички партньори в коалицията, която е на път да бъде създадена, потвърдиха по време на предизборната кампания движещата роля на френско-германския екип за осъществяването на нов европейски проект\", отбеляза Макрон и изрази надежда, че контурите на този проект ще бъдат очертани в идните месеци.   Германският президент приветства смелата реч на Макрон на 26 септември в Сорбоната, в която той изложи насоки за реформиране на Европа, \"в момент на силен скептицизъм\".", "date": "2017.11.11", "title": "Франция и Германия искат Европа да бъде изградена наново"}
{"url": "http://www.classa.bg/%D1%81%D0%B2%D1%8F%D1%82/item/375058-%D1%81%D1%80%D0%B5%D1%89%D1%83-15-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%BC%D0%B0%D0%B9%D0%BA-%D1%84%D0%BB%D0%B8%D0%BD-%D0%B2-%D1%82%D0%B0%D0%B5%D0%BD-%D0%BF%D0%BB%D0%B0%D0%BD-%D0%B7%D0%B0-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D1%84%D0%B5%D1%82%D1%85%D1%83%D0%BB%D0%BB%D0%B0%D1%85-%D0%B3%D1%8E%D0%BB%D0%B5%D0%BD-%D0%BD%D0%B0-%D1%82%D1%83%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE", "text": "Специалният прокурор Робърт Мюлър разследва предполагаем план, включващ бившия съветник по национална сигурност в Белия дом Майк Флин, за изпращането мюсюлманския духовник Фетхуллах Гюлен в Турция, съобщи \"Уолстрийт Джърнъл\" като се позова на източници, близки до разследването.      Според изданието, на Флин и сина му, Майкъл Флин младши, са били предложени до 15 млн. долара, за да предадат Гюлен на турското правителство. По информация на изданието, ФБР е разпитало най-малко четирима души във връзка със среща, състояла се в Ню Йорк през декември.      Дискусиите между Флин и представителите на Турция са се случили именно тогава. Няма информация, че парите са били предадени или че е било сключено споразумение.    Според източниците, на срещата е било обсъждано Гюлен да бъде транспортиран с частен самолет до затвор на турския остров Имралъ. Духовникът е обвиняван от турския президент за организирането на неуспешния военен преврат от миналата година.", "date": "2017.11.11", "title": "Срещу 15 млн. долара: Майк Флин в таен план за предаването Фетхуллах Гюлен на турското правителство"}
{"url": "http://www.classa.bg/%D1%81%D0%B2%D1%8F%D1%82/item/375059-%D1%80%D1%83%D0%BC%D1%8A%D0%BD%D1%86%D0%B8%D1%82%D0%B5-%D1%81%D0%B0-%D1%82%D0%B2%D1%8A%D1%80%D0%B4%D0%BE-%D1%80%D0%B5%D1%88%D0%B5%D0%BD%D0%B8-%D0%B4%D0%B0-%D1%81%D0%BB%D0%BE%D0%B6%D0%B0%D1%82-%D0%BA%D1%80%D0%B0%D0%B9-%D0%BD%D0%B0-%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D1%8F%D1%82%D0%B0", "text": "            Леден ноемврийски вятър брули демонстрантите по улиците на Букурещ. Но много по-силна е бурята, предизвикана от румънското правителство. И по-опасна, казва един млад мъж, който вече дни наред участва в протестите срещу тъй наречените „реформи\" на кабинета. „Прекалиха просто.    Първо бяха законите за правосъдието, а сега тази данъчна авантюра, която ще съсипе частния сектор. Нямаме друг избор, трябва да протестираме\", обяснява ни Виктор. Вече близо 300 дни хората в Букурещ и в други големи румънски градове излизат на улицата. Води ги обаче не отчаянието, а решимостта да бранят правовата държава, обяснява ни друг демонстрант.   Посланието е кристално ясно: румънското гражданско общество е непреклонно - и не се поддава на празните обещания. В началото на годината повече от 600 хиляди души демонстрираха срещу социалдемократическото правителство, което постави правосъдието под свой контрол. Това беше апогеят на протестите, които продължават оттогава насам. Понякога демонстрантите са малобройни, друг път, както последната неделя например, на улицата излизат до 20 хиляди души, които протестират срещу обезличаването на правосъдието.     Това обезличаване първоначално трябваше да стане с помощта на един спешен декрет на правителството, а сега явно ще бъде довършено под маската на демократичния парламентаризъм. Целта е да бъде отслабена Службата за борба срещу корупцията, да се предефинира злоупотребата със служебно положение, а правосъдието да бъде поставено под контрол.    От новите закони ще се възползват най-вече онези политици, срещу които има влезли в сила присъди или течащи разследвания за корупция и злоупотреба със служебно положение. Не само гражданското общество смята, че това е опасно за правовата държава - същото мислят и представители на прокуратурата, на съдийската гилдия и дори президентът Клаус Йоханис, който остро разкритикува плановете на правителството.   Сред онези, които ще се възползват от тъй наречената „съдебна реформа\", най-ярко се откроява името на Ливиу Драгня, шеф на управляващата Социалдемократическа партия и председател на парламента. След победата на неговата партия на парламентарните избори миналата година, той нямаше право да оглави правителството, защото е осъден условно за манипулиране на избори и е подсъдим по още едно дело.    Но Драгня дърпа конците иззад кулисите. Помага му коалиционният партньор в правителството - една псевдо-либерална отцепническа партия на име АЛДЕ под ръководството на председателя на Сената Калин Попеску Таричану, срещу когото също върви следствие по подозрение в приватизационни афери.   Но дърпането на конците явно не работи така, както Драгня си е представял. Само половин година след изборната победа марионетният министър-председател трябваше да бъде сменен, защото очевидно вече не е желаел да участва в играта. Сорин Гриндяну, който минаваше за надеждоносец на партията си, беше демонтиран и подменен с политик, който уж щеше да слушка. Но новият премиер Михай Тудосе също вече влиза в пререкания с партийния лидер.    И може би ще го сполети съдбата на предшественика му, ако откаже да проведе многократно оповестяваната „данъчна революция\". С правителствено постановление бе наложен нов данъчен закон, който през следващите дни трябва да се прокара и през парламента.   Пакетът от мерки предвижда увеличаване на минималната работна заплата със 100 евро до равнище 420 евро на месец. За сметка на това обаче всички социални отчисления занапред ще се плащат единствено от работника, респективно служителя. Срещу тези планове протестират де факто всички: синдикатите, опозицията, гражданското общество, работодателите. Президентът Йоханис изрично предупреди да не се тръгва на тази „данъчна авантюра\", за която е ясно, че ще е с тъжен край. И този край сякаш вече се очертава: курсът на румънската лея спрямо еврото падна до най-ниското си равнище за последните пет години.     Богдан Хосу с нашия репортер Роберт Шварц     Няколко организации на работниците и служителите призоваха към национална обща стачка. Богдан Хосу, лидер на синдикалната конфедерация „Картел Алфа\", каза за Дойче Веле, че е неприемливо половината от заплатата да отива за данъци и отчисления. „Това е икономическа и социална катастрофа\", обобщава Хосу.   На сходно мнение е и известният политолог Андрей Търану. В интервю за Дойче Веле той казва, че законодателните промени са противоправна намеса в правосъдието и в данъчната уредба, от която полза ще имат единствено управляващите. „Тези фалшиви реформи вредят на Румъния както вътре, така и навън. Сега президентът трябва да използва всички инструменти, с които разполага, за да блокира маниакалността, с която правителството се опитва да наложи плановете си.\"   Либералната опозиция възнамерява да внесе вот на недоверие срещу кабинета, но шансовете за успех са малки. Парламентарното мнозинство вече неведнъж се е показвало като послушен инструмент в ръцете на коалиционното правителство. Едно обаче е сигурно: румънците ще продължат да излизат на улицата. През следващите дни се очакват нови масови протести.           О-С-Т-А-В-К-А! Сорин Табан живее в Букурещ. Той е един от стотиците хиляди протестиращи румънци. На плаката му пише: \"Първо: отменете указа. Второ: Махайте се\". 53-годишният електротехник ще спре да протестира едва когато правителството на Гриндяну подаде оставка. \"Старите комунистически елити трябва да се махнат завинаги от властта\", настоява той.         Никакво доверие \"Няма измъкване\", пише на друг плакат. \"Да, управляващите отмениха указа, но можем ли да бъдем сигурни, че следващия месец няма да се опитат да направят същото?\", пита един демонстрант. \"Ние вече просто нямаме доверие в това правителство. И то трябва да знае, че следим изкъсо всяко негово действие.         \"Събудихме сме\" Стотици хиляди хора излизат от няколко дни насам по улиците на Румъния. Масовите протести избухнаха заради намерението на кабинета да приеме указ, който разводнява антикорупционното законодателство.         Край на корупцията! Според намеренията на румънския кабинет, който встъпи в длъжност едва преди месец, злоупотребата със служебно положение трябва да се преследва по съдебен път само тогава, когато щетите надхвърлят 45 хиляди евро. Самият лидер на управляващите социалдемократи Ливиу Драгня е подсъдим за злоупотреба със служебно положение. В неговия случай става дума за сумата от 24 хиляди евро.         3-километрова човешка верига Още в събота вечерта хиляди румънци образуваха човешка верига около сградата на парламента в Букурещ. \"По този начин искаме да покажем на управляващите, че тази сграда не е тяхна собственост, а наша\", казва Кристиан Наду, един от протестиращите, образували близо 3-километровата човешка верига.         \"Ще продължим да излизаме на улицата\" \"Правителството да се маха!\", настоява Михай Оприча. Да, отмениха спорния указ, но това не е достатъчно, добавя 31-годишният компютърен специалист. \"Ако се вслушат в гласа ни, ще спрем да протестираме. Ако ли не, ще продължим да излизаме на улицата. Всеки божи ден.\"         Най-масовият протест В неделя (5.02.) протестите в северната съседка на България поставиха нов рекорд: над половин милион души демонстрираха из цялата страна и настояваха за оставката на правителството. Това е най-масовият протест в историята на Румъния.         \"Няма да подам оставка\" Въпреки силния натиск от страна на протестиращите, премиерът Сорин Гриндяну заяви по канал Antena3, че няма да подаде оставка. Само парламентът можел да го свали от власт. Там обаче мнозинството било на негова страна.  ", "date": "2017.11.11", "title": "Румънците са твърдо решени да сложат край на безобразията"}
{"url": "http://www.classa.bg/%D1%81%D0%B2%D1%8F%D1%82/item/375060-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B0%D1%82%D0%B8%D1%81%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%B0%D1%82%D0%B0-%D1%81%D0%BF%D0%B8%D1%80%D0%B0%D1%87%D0%BA%D0%B0", "text": "              Опазването на климата и отказът от атома си остават антагонизми. Бързият отказ от ядрената енергия без въвеждането на безвредни за климата заместители неизбежно ще увеличи емисиите от въглероден двуокис до нежелано високи нива. Затова Франция, чийто \"отказ\" от атомна енергия и бездруго е само частичен, натисна аварийната спирачка.     Страната би трябвало да развива възобновяемите енергии много по-брутално от Германия, за да запълни вакуума, който ще възникне след закриването на стари атомни централи. В същото време Франция е принудена да слуша обвинения, че \"се бави прекалено много\".   Подобни нравоучения забравят, че отказът от атомна енергия ерозира доверието към защитата на климата. Много хора започват да изпитват съмнения към екологията: явно няма никаква климатична катастрофа - казват си те - щом най-първо се изключват тъкмо онези енергийни източници, които са най-безвредни за климата.   Германия решава това противоречие по следния начин: след отказа от атомна енергия идва ред и на отказ от използването на фосилни енергоизточници. Германците обаче няма защо да се притесняват. Ако се наложи, Франция е готова да изпълнява ролята на електрически контакт и за тях.   Яспер фон Алтенбокум, ФАЦ", "date": "2017.11.11", "title": "Франция натисна аварийната спирачка"}
{"url": "http://www.classa.bg/%D1%81%D0%B2%D1%8F%D1%82/item/375061-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D0%B9%D0%B5%D0%BC%D0%B5%D0%BD%D1%86%D0%B8%D1%82%D0%B5", "text": "          Призивът на ООН едва ли можеше да бъде по-драматичен. Световната организация предупреждава, че Йемен е заплашен от може би най-тежкия глад в по-новата история. И че това може да отнеме живота на милиони.         И наистина: мащабът на тази катастрофа далеч надхвърля всички други сходни кризи от последните десетилетия. През 2011 година в Сомалия от глад умряха над 200 хиляди души, а през настоящата година в Южен Судан гладът уби десетки хиляди. В 28-милионния Йемен обаче всеки четвърти човек е заплашен от гладна смърт, а над един милион души - от холера. Общото между тези три страни са гражданските войни. И разпадналите се държавни структури. И харченето на пари за оръжие, вместо за инфраструктура.     Призивът на ООН казва нещо много важно: светът не може повече да извръща поглед. Защото Съветът за сигурност на самата ООН е парализиран от различните политически интереси. Да, той осъди ракетната атака срещу столицата на Саудитска Арабия, извършена от бунтовниците-хути в Йемен, но не поиска вдигане на блокадата, която в отговор Рияд наложи на южната си съседка.   Вече не е достатъчно просто да изпитваме загриженост. Да не говорим, че не е кой знае колко трудно да се овладее най-големият недоимък в момента. За целта Саудитска Арабия просто трябва да отвори въздушното пространство над Йемен за хуманитарни полети. Същото важи и за пристанищата. Защото след колапса на местното селско стопанство 20 милиона йеменци разчитат за изхранването си единствено на външни помощи.   Политиката на Рияд към Йемен демонстрира най-вече едно: безпомощност. Саудитска Арабия има пълното основание да се бои, че Иран ще продължи да доставя на бунтовниците-хути ракети с все по-широк обсег на действие. Тези ракети вече достигат до Рияд, а скоро биха могли да застрашат Абу Даби и Дубай в Обединените арабски емирства.    От пролетта на 2015 година Саудитска Арабия предприема неуспешни опити да попречи на бунтовниците-хути, които заемат позиции по южната ѝ граница. Тъкмо поради това Рияд започна войната по въздуха срещу Йемен, която разруши огромни части от страната и в голяма степен причини сегашната трагедия.   Едно е ясно: положението няма да се промени, докато в Йемен продължава да ескалира задочната война между Саудитска Арабия и Иран. Война, от която страда не населението на тези две държави, а йеменците.", "date": "2017.11.11", "title": "Трагедията на йеменците"}
{"url": "http://www.classa.bg/%D1%81%D0%B2%D1%8F%D1%82/item/375062-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F", "text": "          Миналата седмица един анонимен аудиозапис се разпространи мълниеносно сред геманските полицаи. В него един от преподавателите в Полицейската академия в Берлин се оплаква от непоносимите условия в нея: той говори за омраза и насилие в един клас, в който много от курсантите били с миграционен произход и без сериозно отношение към учебния процес. В края на записа авторът му стига до следния извод: \"Това не са колеги, това е врагът. Врагът в собствените ни редици.\"     Това са тежки обвинения. Затова и Комисията по вътрешните работи в берлинския Сенат им обърна сериозно внимание на свикано извънредно заседание. По данни на Германския полицейски синдикат DPolG, арабски кланове се опитвали съвсем целенасочено да вкарат свои хора в обществения сектор. По думите на Бодо Пфалцграф от синдиката, съществували \"ясни индикации\" за подобна стратегия. На обратното мнение е шефът на берлинската полиция Клаус Канд, който не допуска, че криминални групи могат по такъв начин да превземат поверената му служба: \"Тези твърдения са погрешни. Категорично\", твърди той.   Това обаче не са първите съобщения за проблеми в берлинската полиция. Преди време стана ясно, че един от курсантите се е снимал в порнофилм, друг пък е продавал наркотици, а трети е укривал вещи от кражби с взлом. Наистина ли положението с новите попълнения в германската полиция е толкова тревожно?     Факт е, че на полицията не ѝ достига персонал, включително квалифицирани млади кадри. От години тя се опитва да привлича нови попълнения, като използва нетрадиционни методи за това - с помощта на модерни рап-видеа, с непринудени рекламни кампании в социалните мрежи и обяви в стил, който се харесва на младите хора.   \"Намирането на подходящи кандидати стана много трудно, защото на пазара на труда участват и други играчи, които ни отмъкват добрите кадри под носа\", казва говорителят на Съюза на германските криминални служители Улф Кюх. Други негативни фактори са лошото заплащане, неатрактивното работно време - и нощем, и през почивните дни, както и постоянното високо натоварване.   Говорителят на Полицейския синдикат Михаел Хауг прибавя и още един щрих към общата картина: медиите често представяли в негативна светлина полицейската работа. Медийните публикации засилвали впечатлението, че насилието и липсата на респект пред полицейските служители са се увеличили драстично. Затова и много родители съветвали децата си да не стават полицаи, уверява той.     При набирането на полицейски персонал важи общото правило: който иска да работи като полицай в Германия трябва да е в добро физическо и здравословно състояние, да владее добре немски език и да има безупречна репутация, за да може да работи като следовател в една претенциозна и отчасти костваща много нерви професия. Именно тези три условия обаче липсват у повечето кандидати. \"Много от тях се провалят още на диктовката\", продължава говорителят на Полицейския синдикат. Други пък не успяват да покрият стандартите за физическа издръжливост.   Затова и полицията вече е разхлабила някои от изискванията: така например в провинция Баден-Вюртемберг от началото на годината са разрешени татуировките по ръцете, стига те да не са в разрез със законите или дискриминиращи. И по-ниският ръст вече не е проблем. \"От гледна точка на липсата на достатъчно кандидати за работа в полицията, просто не можем да си позволим да отказваме на хора, само защото те имали татуировка или били с един сантиметър по-ниски\", казва Хауг.   Но и други критерии биват занижавани, посочва Улф Кюх от Съюза на криминалните служители. Като цяло нивото пада, твърди той: някои федерални провинции например вече взимали кандидати с тройки в дипломите си по математика или немски език. \"Което не е никак добре, тъй като тъкмо езикът е важен инструмент в работата на полицаите\", допълва той.   Друг сериозен проблем за полицията е предстоящото излизане в пенсия на много полицейски служители - до 2021 година всеки пети служител от наброяващия в момента 215 хиляди души личен състав на полицията ще излезе в пенсия.     За полицията отговарят отделните провинции. Така например в Бремен важат съвсем различни критерии за назначаване на работа в сравнение с Бавария например. В някои провинции все още е възможно да станеш държавен служител с диплома за завършено \"Реалшуле\" (средно образование, при което накрая не се полагат зрелостни изпити). Докато в Долна Саксония се изисква кандидатът да се е явил и на матури. Затова се налага да бъдат уеднаквени стандартите за образователен ценз.   Общественият сектор също трябва да се нагоди към променените нагласи на младите хора. \"Защо например полицаите да не могат да разчитат на по-гъвкаво работно време и да работят понякога и от вкъщи? Или пък да си вземат 1-годишен неплатен отпуск\", пита Михаел Хауг. \"Аргументът, че полицейските служители имат сигурна работа чак до пенсия вече не важи\", допълва той.", "date": "2017.11.11", "title": "Проблемът на германската полиция"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375054-%D0%B4%D0%B0%D0%BD%D1%81-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BD%D0%B0%D0%BF%D1%8A%D0%BB%D0%BD%D0%BE-%D0%B1%D0%B5%D0%B7%D0%BA%D0%BE%D0%BD%D1%82%D1%80%D0%BE%D0%BB%D0%BD%D0%B0", "text": "          ДАНС ще се опита да стане напълно безконтролна, като си издейства правото да назначава без конкурс, както и възможността да крие информация за сегашните си и бившите си сътрудници и за агенти на прикритие дори от правосъдието. Това ще стане, ако парламентът одобри поправките в Закона за Държавната агенция “Национална сигурност”, пуснати за обсъждане в портала за обществени консултации strategy.bg.     Агентите на прикритие са служители от ДАНС, които например работят в други ведомства, където могат да заемат високи позиции, и се използват за оперативни цели и информация. Те се различават от агентите под прикритие, които се внедряват, за да събират информация по закона за специалните разузнавателни средства, която после се ползва като доказателство в съда, а те се разпитват като анонимни свидетели.     В мотивите към законопроекта няма конкретни мотиви защо се налага агенцията да може да отказва информация за агентите и сътрудниците си, освен стандартното “да се гарантира защитата на интересите, способите и средствата за придобиване на информация” и оправданието, че така изисквала европейска директива. По този начин ДАНС ще отказва информация за агенти на прикритие, включително и ако тя се изисква от парламента, прокуратурата или дори от съда.     Неконтролируемата секретност може да върне времената, когато членовете на криминалния контингент се подвизаваха като сътрудници на ДАНС и ГДБОП. Преди десетина години се оказа, че много престъпници са се сдобили с карти на сътрудници на службите и така по-лесно си вадеха разрешително за оръжие и се измъкваха от полицейски проверки, пише Сега.     С промените се предвижда изключение от конкурсното начало за постъпване в агенцията по отношение на хора, които са държавни служители – не само такива, които работят в МВР, МО, службите за сигурност, но и в Агенцията по храните или някое министерство например.      Единственото условие е те да отговарят на изискванията за постъпване на държавна служба в ДАНС, както и да има писмено съгласие на председателя на агенцията и ръководителя на съответното друго ведомство, откъдето идва лицето.    Тази е аргументирана като “оптимизиране на кадровия подбор”. На практика председателят на ДАНС ще има изключителното право да подбира хората. Според проекта актовете на председателя на агенцията за подбора на кандидати служители, за приемане на служители, както и за промяна или прекратяване прикриващите отношения със служители, които при изпълнение на служебните задължения заемат или са заемали длъжности в държавната администрация, не подлежат на обжалване.   При създаването на ДАНС преди близо 10 г. имаше възможност за привличане на хора от МВР и без конкурс. Тази възможност обаче бе ограничена бързо, след като стотици кадри на вътрешното министерство поискаха да отидат в агенцията, защото заплатите там бяха тройно по-високи. При правителството “Орешарски” бе приета поправка в закона, с която в ДАНС се вля ГДБОП. Дори и тогава имаше тежки изпити и конкурси за полицаите, които се местят в агенцията.   Описаните промени са под лозунга, че се внедрява директива на ЕС за използването на резервационни данни на пътниците с цел предотвратяване на тероризъм. В България тази информация се обработва от ДАНС. Съкращават се сроковете за предоставянето на данните за: датите на резервация, на издаване на билета, на пътуването, имената на пътника, датата на раждане, адреса и координатите му за връзка, информацията относно плащането, данните за пълния маршрут на предвиденото пътуване, пътническата агенция, данните от самолетния билет, всички събрани предварителни данни за пътниците (API данни) и др.    Промените в закона предвиждат вече да се обработват и данните за екипажите. Практиката сочела, че в извършването на терористични престъпления в редица случаи участвали и членове на екипажа.  ", "date": "2017.11.11", "title": "ДАНС може да стане напълно безконтролна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375055-%D0%BD%D0%B5%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0", "text": "В късния следобед на този ден бях в писателското кафене на “Ангел Кънчев” 5.  Беше стряскащо празно наоколо, а тук обикновено не можеше човек да намери свободен стол.  Нещо витаеше във въздуха, на три пъти излизах и питах трима мастити тогава писатели, които бяха много близки до властта, вярно ли е, че нещо май става в държавата.    И тримата ми отговаряха отрицателно, но по начин, който ми подсказваше, че тук има нещо. И в 18 часа вече знаехме от радиото - бай Тошо паднал…  Минути преди това ние влязохме в ресторанта, който бе в подземието на същата сграда. И там беше празно.  И изведнъж помещението започна да се пълни. И някои, всъщност само един сатирик, започнаха дори да танцуват от кеф. Но чак сега… Все още имаше нещо като вцепенение.  От следващата сутрин потече народният възторг!  Господи, какъв възторг, възторг, възторг…  Тогава един приятел ми каза - Димо, ще видиш каква цветуща България ще бъдем след пет години!  Едва не се нахвърлих срещу него - какви пет години, че още след два-три месеца ще видиш каква промяна ще бъде…  Каква наивност, да, наивност…  И ето - днешната ми кратка равносметка.  Колко изгорени надежди…  Как се намразихме…  В основата на сценария бе да се намразим. И ние се намразихме. Да се разделим на “сини” и “червени”. И ние като зомбирани се разделихме.Та до ден днешен.  На какви драми бях свидетел. Как брат намразва сестра си, съсед - съседа си…  Изтръгнаха ни сърцата.  Но днес сме забравили всичко. Бях на всички митинги.  И на едните, и на другите, какво да се прави, професия на журналист и писател, тоест летописец, исках да запечатам всичко, да премине през сърцето ми,  Да, събирах преди всичко възторг, който днес се е превърнал в яд.  Просто ни излъгаха.  По-точно - оставихме сме се като мишлета да ни излъжат.  И най-страшното е, че аз лично знаех, че ще ни излъжат, усещах го. А и на един от първите митинги видях един бегло познат, знаех, че е нещо от влиятелните членове на БСП. Носеше червено знаме. Попитах го - какво всъщност става? Той се спря и ми каза - ще направим така, че след години пак ще искате да дойде сегашното. Сега ще отпуснем юздите, за да видите какво значи капитализъм.  Да, изстинах.  С всеки следващ митинг “виждах”, че хватката, макар и в началото разклатена, е мъртва. И сценарият действа безотказно.  Но…  Но п ак се… оставих да ме излъжат…  И да си погубя живота в непрестанна надежда.   И ето - след цели 28 години изгубен живот за народа, но толкова богат и чуден за тъй наречения елит, един депутат високо заявява - 80 процента от народа са… дебили, корупцията е гръбнакът на живота ни и ако тя се премахне, България ще загине…  И още нещо каза този - че ГЕРБ били четвърти ешелон на БСП…Тоест, всичко у нас е производно на една партия…  Същите думи ми ги бе казал и оня партиен човек по време на първия митинг в онова време…  От реакцията на народа - едните мълчат, а другите аплодират, става ясно, че е истина.  28 изгубени години!  Ей, хора, ей, българи, колко мислите, че ще живеете? Та този наш временен живот е един-единствен…  И след това не се сърдете, когато дойдете на Запад и щом кажете - аз съм българин, ония се извръщат - а, българин…От ония, бавноразвиващите се…  С реакцията си спрямо думите на този депутат тези дни вие всъщност сами потвърдихте и думите на западняците.  Но на тях, чуждите, а и на такива като мен, които вие наричате “изменници”, вие се сърдите. Защото не сме от вашата партия… Не сме “ваши” хора, на които всичко е позволено.  .А на своя човек, когото голяма част от вас са пратили в парламента да работи за вас с огромна заплата и екстри на живот, не се сърдите. Дори го аплодирате! И казвате - това е истината. И сами признавате, че сте … дебили…  Значи едни могат да казват истината, а други - не! Само вашите хора са оторизирани за нея, истината.  Да, това е истина. Аз лично я зная отдавна. Знаем я май и всички.  Истина, която сами си я направихме!  И тук вече никой не може да ни помогне. Никой!  Защото големият футболист Ибрахимович казва - ” Аз излязох от гетото, но то никога не ще излезе от мен”…  “Гетото”, “гетото”, дами и господа, “гетото”… Онова, да, онова там, в главата… В нашата си глава.", "date": "2017.11.11", "title": "Непразнично за \"празника\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375056-%D0%BA%D0%BE%D0%B9-%D0%BF%D0%BE%D1%80%D1%8A%D1%87%D0%B0-%D0%BF%D1%8A%D0%BB%D0%BD%D0%BE%D1%82%D0%BE-%D0%B7%D0%B0%D1%82%D1%8A%D0%BC%D0%BD%D0%B5%D0%BD%D0%B8%D0%B5-%D0%BD%D0%B0%D0%B4-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8-%D0%B8%D0%BC%D0%B0-%D0%BB%D0%B8-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%BE%D1%81%D1%82-%D0%B2-%D1%81%D0%B0%D0%B9%D1%82%D0%BE%D0%B2%D0%B5-%D0%B8-%D0%B2%D0%B5%D1%81%D1%82%D0%BD%D0%B8%D1%86%D0%B8", "text": "Омертата в медиите лъсна с пълна сила покрай важната новина, че държавата е спечелила дело във Върховния касационен съд по казуса с Български морски флот и   В нормална държава това би било чудесна новина, която да се отрази похвално във всички медии. Това обаче не се случи в България, а големият въпрос не е защо, а отново - кой?      Кой е наложил омертата на мълчание по казуса в повече от половината български медии, включително двете големи телевизии,   И то не само по темата с 50 млн. лв., за които държава се пребори, след като той сезира правителството и съда и поведе битка за спасяването им в полза на народния бюджет, а и по много други казуси.     Новината за решението на съда бе обявена единствено от вицепремиера Валери Симеонов, но не чрез съобщение на Министерски съвет, както е редно да се случи, но докъдето той вероятно няма достъп, защото   След това в интервю за ПИК, за което го потърсихме разказа и подробности по казуса. Изненадващо обаче това не се случи в друга медия, а в твърде малко сайтове новината изобщо бе публикувана.   Още по-фрапиращо бе отношението на медиите в омертата към вицепремиера Симеонов в парламента днес. Из куоларите обикновено там се лутат повече от 30 журналисти, готови да попият всеки скандал, да поискат коментар от всеки политик за всичко, но не и от Валери Симеонов. При вида на патриота днес сред журналистите настана гробно мълчание, обръщане на гърбове и буквално криене.    Сякаш всички вкупом са се наговорили никой да не го спира и да не пита нищо, за да не би той да реши да си каже за БМФ и спечеленото от държавата дело срещу Домусчиеви. А може би \"сякаш\" е излишно. За сметка на това същите тези медии  публикуваха на секундата всички писма на Домусчиев, в които отричаше да дължи неустойки и опровергаваше обвиненията, които сега съдът призна.    Е, има достатъчно основания, за да се зададе въпросът   - не по документи обаче, където всичко се прикрива зад разни временни удостоверения и други адвокатски хватки?   Каква е тази омерта в медиите и какво ги спира да питат вицепремиер по тема от обществен интерес - как едни 50 млн. лв. държавни пари, наши пари, от една съмнителна приватизация бяха спасени?   Време е да се отговори на въпроса дали Кирил Домусчиев притежава медии, кои са негови, кои му служат и защо... Крайно време е да станат ясни собствениците на медиите у нас като цяло -  кой дава парите и така да видим кой кого и как поръчва.    Както е известно сред журналистите, \"по дописките ще ги познаете\", а в този случай те сами се разкриха. От вчера до днес едни от най-големите борци за свободата в медиите и радетели на свободното слово не обелиха и дума по казуса. После питайте как така сме на едно от последните места по свобода на словото и не се сърдете като ви наричат поръчкови. Кажете кой ви плаща!", "date": "2017.11.11", "title": "Кой поръча пълното затъмнение над Валери Симеонов и има ли Домусчиев собственост в сайтове и вестници"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375053-%D1%81%D0%B0%D0%BC%D0%BE-%D0%B1%D0%B5%D0%B7%D1%80%D0%BE%D0%B4%D0%BD%D0%B8%D0%BA-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%80%D0%B0%D0%BC%D1%83%D0%B2%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BB%D1%8A%D0%B2", "text": "      “Твърденията, че Гърция протестира срещу този паметник, са несериозни. На първо място лапата на лъва е сложена върху карта на българското етническо землище, начертана по време на цагиградската конференция, още докато страната ни е била в рамките на Османската империя. Тъй че няма никакво основание за обида от гръцка страна”, обясни Джамбазки. По думите му в самата Гърция има много по-обидни за България паметници, включително и такъв за беломорската окупация.     “Тази новина е странна, защото няма източник, нито официална реакция от страна на гръцките власти. Но дори и да не е фалшива новина, мястото на лъва е точно там, в памет на първо Първи пехотен Софийски полк и Шести пехотен Търновски полк. Ние дължим на тези хора преклонението си и връщането на паметника е добра новина”, допълни Джамбазки.     Според него е важно да се отбележи, че още преди да се появи новината за гръцката реакция, редица български т.нар. “интелектуалци” са осъдили възстановяването на лъва и картата.   “Може да имаш или да нямаш политически пристрастия, но не можеш да отричаш военната ни памет, човек без корени. Смешни са твърденията, че този паметник може да се отрази на българското председателство”, допълни евродепутатът.", "date": "2017.11.11", "title": "Само безродник може да се срамува от българския лъв"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375048-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-11-%D0%BD%D0%BE%D0%B5%D0%BC%D0%B2%D1%80%D0%B8", "text": "Очаква ви съдбоносна среща, която ще се случи в ранните сутрешни часове. И вие сами, ще бъдете изненадани от такъв успешен завой в личния ви живот. Колкото по-общителни сте, толкова по-бързо ще намерите нови бизнес партньори. Само не трябва да бързате с подписването на документи, от които зависят условията ви на живот. Трябва да избягвате негативните емоции, така че да не попаднете под влияние на такива лица. Имайте предвид, че ако се откажете служебно пътуване, шефовете ще ви гледат с други очи. Любовно увлечение, ще ви предаде увереност във вашият чар. Е, трябва да бъдете поздравени, възможно е, това да е втората ви половинка. Възможна е нестабилност във връзката ви с брачния партньор. Причината за това може да е ревност или алчност. Ако се държите разумно, ще решите бързо проблема. Добър ден за купуване на дрехи, аксесоари и нови мебели. Но ако решите да закупите домакински уреди, трябва да бъдете по-внимателни. Нищо и никой няма да ви застрашава, дори и ако сте решили да покорявате Еверест. Такава усилия обаче, към нищо няма да ви доведат, така че се задоволявайте с малките победи. Успех и печалба очаква тези, които наскоро са получи нова работа. В любовта всичко ще се развива безоблачно, като в топъл юлски ден. Дайте простор на думите и действията, тогава може лесно да постигне желаното. За да запазите физическото и психическото си здраве, се нуждаете от повече почивка. Ако работите от сутрин до вечер, седнали пред компютъра, умората ви е гарантирана. Обадете се на приятели и отидете извън града, за да избягате от настоящите проблеми. Трябва да се съсредоточите тези неща, от които зависи по-нататъшното ви развитие. Ако пропуснете шанса, той няма да дойде скоро. Днес благоприятно ще се развиват козметични процедури, лечение и финансови транзакции. Основното нещо е, по време на прехвърлянето на пари, да не се разсейвате. В противен случай, парите ще отидат на друг адрес. Намерете си занимание по душа, повече четете и почивайте сред природата. Вие работите толкова много, че забравите дори за семейния живот и възпитанието на децата. Чрез интернет, ще намерите необходима и важна информация. Само не се увличайте по компютърни игри, по-добре се разходете в парка или спортувайте. Ще сте толкова очарователни, че ще привличате към себе си, дори конкурентите. Възможно е да ви поканят на мероприятие свързано със семеен празник. Добър ден за тези, които са решили да сключат брак. За здравето не трябва да се тревожите. Но да ограничите консумацията на алкохол и мазни храни все пак трябва.             Не трябва да се включвате в авантюри, тъй като може да загубите повече отколкото да спечелите. С обкръжаващите ви хора се дръжте по-приятелски, за да избегнете конфликти. През деня, може да ви дойде внезапно мисъл как да решите финансовите си проблеми. Е, ако тя е изпълнима, действайте. Основното нещо е, да не се суетите и да сте внимателни. Ще искате да промените не само външния си образ, но и личния живот. Разбира се, ако правите всичко едновременно, ще си навредите. За постигане на целите, е необходимо търпение и изобретателност. Не пренебрегвайте съветите на тези, които са по-опитни от вас във финансовата област. Внимателно проверете цялата информация, тя може да бъдат невярна. Очаква ви един щастлив ден, ако най-накрая сте излезли в отпуска. Така че, ще може да се излежавате до късно, да се разходите или да планирате посещение на роднини в друг град. Големите покупки могат да бъдат нецелесъобразни, така че трябва да бъдете предпазливи. Активната кореспонденция в интернет, ще бъде полезен в работата ви. Не трябва да слушате клюките и сплетните на заобикалящите ви. Те могат такива неща да наговорят за ваш приятел, че и вие самите да повярвате в тяхната реалност. В работната среда \"включете\" чара си на пълна сила. Ако интуицията и ерудицията, не ви подведе, ще напреднете много в кариерата.", "date": "2017.11.11", "title": "Дневен хороскоп 11 ноември"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375049-%D0%BA%D0%BE%D0%B3%D0%B0%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0%D1%88%D0%B5-%D0%BF%D0%BE%D1%81%D0%BE%D0%BA%D0%B0-%D0%B8-%D1%85%D0%BE%D1%80%D0%B0,-%D0%BA%D0%BE%D0%B8%D1%82%D0%BE-%D0%B4%D0%B0-%D1%8F-%D1%87%D0%B5%D1%80%D1%82%D0%B0%D1%8F%D1%82", "text": "            \"Прояви куража на инакомислието, когато други мълчаха\". Това са думи на днешния държавен глава Румен Радев за първия демократично избран президент на България - д-р Желю Желев. Може и да звучи шаблонно, но това са думи, които българите отдавна очакваме. Уважението към хората преди теб и усещането за дълъг път вече не са част от българския политически живот. Затова денят, в който четирима български президенти се събраха заедно, за да открият паметна плоча пред родния дом на техния предшественик, е важна дата. Лекомислено е да подминаваме просто така 7 ноември 2017 година.   „Остана безсребреник, когато други осребряваха куража на инакомислещите и надеждите на всички българи. Остана демократ, когато всички се сочеха с пръст\", каза още Радев. Но не беше сам - до него застанаха Петър Стоянов, Георги Първанов и Росен Плевнелиев. Четиримата живи президенти на България почетоха предшественика си, който вече не е сред нас. Това събитие, разбира се, бе отбелязано в новините. Но се появи между редовете.    Нямаше как да се класира преди просташките подмятания, фалшивите противопоставяния и всекидневните глупости в българските медии. Защото всяко припомняне за дните, когато България имаше посока, произвежда чувството на срам от лекотата, с която приемаме липсата на посока днес. А на кого му е притрябвал срам...     Свикнали сме да гледаме снимки на бивши американски президенти, които се събират заедно за различни каузи. Най-после го видяхме и в България, а каузата беше паметта на д-р Желев - на негово име няма нито една улица, нито един паметник, а до началото на тази седмица нямаше дори паметна плоча някъде из България.     „Това, което ни липсва, е чувството на приемственост. Всеки от нас идва на власт с мисълта, че е първи, неповторим и че започва да гради новото бъдеще...\", каза неговият пряк наследник Петър Стоянов. И подчерта контраста с днешния ден. Желю Желев бе не само сред първите дисиденти преди падането на Стената, не само първият лидер на демократичната опозиция, не само първият избран от българите президент - той бе първият политик от такъв мащаб, който заяви посоката пред България. Ако днес Европа звучи като банална реалност, в онези дни това бе бленуван път, по който именно д-р Желев и неговите привърженици поведоха България.   Тогава България имаше посока. Желю Желев беше пръв, но решителния тласък в тази посока даде Петър Стоянов. Георги Първанов може и да протестираше с лозунги „НАТО вън\" в качеството си на партиен лидер, но като президент не отстъпи от начертания път и именно в неговия първи мандат България стана член на НАТО, а във втория му се присъедини и към Европейския съюз. А когато Кремъл реши да напомня за своя интерес в България, Росен Плевнелиев не отстъпи нито сантиметър от тази посока и понесе ударите на агресивната пропаганда.       Как днес да очакваме някой да си спомня за политиците с посока? На кого са му притрябвали такива хора? На депутати с прякори на подправки, които внасят законопроекти от името на олигарси, заграбили бизнеси и институции - на тях ли точно? Или пък на бивши комунисти, готови да се обърнат срещу историята на България, само и само да погалят поредния каприз на Кремъл - на тях ли да им потрябват?    На хора, наричащи българите „дебили\"? Или на обладаните от злоба коалиционни партньори, част от които вече са осъдени за език на омразата - на тях ли? Или пък на събраните в парламентарната група на управляващите анонимници, суджуци и ченгета в дантели? Достатъчно е да проследим един парламентарен ден, за да различим нивото на политическите дебати днес от убедеността в посоката, която хора като Желев и Стоянов отстояваха вчера.   Това им липсва на днешните управляващи. Могат да печелят избори, могат да отчитат икономически растеж, могат да побеждават всички останали. Но я няма посоката, която да обедини и вдъхнови политици от различни партии и различни поколения. И точно този дефицит прави още по-необходимо да не подминаваме безразлично датата 7 ноември 2017, на която четирима български президенти се поклониха пред първия ни държавен глава - човека, който зададе посоката. Следващите само следваме.", "date": "2017.11.11", "title": "Когато България имаше посока. И хора, които да я чертаят."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375050-%D0%B6%D0%B8%D0%B2%D0%BA%D0%BE%D0%B2-%D0%BD%D0%B0%D1%81%D1%8A%D1%80%D1%87%D0%B0%D0%B2%D0%B0%D1%88%D0%B5-%D0%B8-%D0%B3%D0%BB%D1%83%D0%BF%D0%BE%D1%81%D1%82%D1%82%D0%B0,-%D0%B8-%D0%BC%D1%8A%D1%80%D0%B7%D0%B5%D0%BB%D0%B0", "text": "        Срам. Това изпитвам, когато си спомням за десетилетното управление на Тодор Живков. И не защото „при Тошо всичко беше лошо\" - това обобщение е неточно. Не и поради факта, че този държавник сякаш беше някакъв съвсем различен антропологичен тип, в сравнение с хората, които харесвам. \r\n   Не, срамът идва от сякаш селективната концентрация на манталитетни свойства и нагласи у този човек, които са хем типични за много хора в България, хем „описват\" населението по тези ширини единствено като несимпатична карикатура. А това не е честно. \r\n   \r\n \r\n \r\n   Селото, провинцията, семейството, патриархално-феодалните нагласи - така си представям ценностната нагласа на Живков, който сигурно е вярвал, че обикновеният, простият човек задължително и по определение е по-добър от онези другите, с претенциите. И че той самият, оказал се патриарх на 8 милиона българи, е длъжен първо да се погрижи за семейството си, после - за вечното си оцеляване на върха, а накрая да направи нещо и за тези добри, прости хорица. \r\n   \r\n   И как го правеше Живков? Ами правеше го с помощта на неизчерпаемите си „хитринки\", с ухажване и сниживане пред ръката, която го храни (Москва), с усулване и разсейване, с дебелашки шеги, с безгранична подозрителност и селски интриги, с отмъстителност и с потресаващо безразличие към всякакви морални изисквания. Неговите принципи изглеждаха съвсем другояче. \r\n     Първо - да набави и изкрънка оттук-оттам (главно от СССР, но накрая дори и от ФРГ) необходимите пари, за да мирува населението, което самó не можеше да си осигури поносим стандарт. Второ - никой да не посяга на властта му, дори по най-безобидния начин. Защото до края на управлението му се знаеше едно: много неща са допустими и простими в НРБ, но да се говори (камо ли действа) срещу „Първия\" - това е тежко престъпление.  \r\n   \r\n   Някой може да каже, че е наивно от днешна гледна точка да се мисли за възможностите на демокрацията и свободата на словото в тогавашната НРБ. Но аз имам предвид не тези либерални ценности, а менгемето в главата на самия Тодор Живков, за когото очевидно не съществуваше дори идеята, че някой би си позволил да мисли и действа различно от него. Означава ли това, че Живков беше глупав човек? Не знам. \r\n   \r\n   Но във всички случаи той насърчаваше глупостта наоколо си. Глупостта и мързела. Сигурно го е правел неволно, от инстинкт за самосъхранение или пък поради „демократичната\" си интуиция, която му е говорела, че повечето хора са глупави и мързеливи, тъй че най-добре да залага на тях. Дали е бил прав? И това не знам. \r\n   \r\n   Факт е обаче, че след десетилетното управление на Тодор Живков България и до днес изглежда една унила и уморена страна, все още белязана от неговия манталитет и от неговите ценности. \r\n", "date": "2017.11.11", "title": "Живков насърчаваше и глупостта, и мързела"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375051-%D1%80%D0%B5%D1%84%D0%BE%D1%80%D0%BC%D0%B0%D1%82%D0%B0-%D0%B2-%D1%82%D0%B5%D0%BB%D0%BA-%D0%BE%D1%81%D1%82%D0%B0%D0%B2%D1%8F-%D0%B8%D0%BD%D0%B2%D0%B0%D0%BB%D0%B8%D0%B4%D0%B8%D1%82%D0%B5-%D0%B8-%D0%B1%D0%B5%D0%B7-%D0%BF%D0%B5%D0%BD%D1%81%D0%B8%D1%8F,-%D0%B8-%D0%B1%D0%B5%D0%B7-%D1%80%D0%B0%D0%B1%D0%BE%D1%82%D0%B0", "text": "        ОРЯЗВАНЕ на инвалидни пенсии, лишаване от права, разкарване по гишета. Така четат хората с увреждания внесените в парламента промени в системата на ТЕЛК.   Реформата е наложителна, дори закъсняла – отлагат я различни правителства от години. Въпросът е как да се направи така, че да не ощетява едни наистина безпомощни граждани.   Проблемът е, че системата се източва с фалшиви ТЕЛК-ове – публична тайна е колко лесно човек може да си купи подобно решение, а с него да получи пенсия от НОИ. Сега има близо милион инвалиди (988 000), за които държавата отделя 1,7 млрд. лв. годишно. Освен на пенсия хората с увреждания имат право на интеграционни добавки от социалните служби – дребни суми за телефон, транспорт и още 5 вида, и сумата накуп е сериозна на фона на мизерните иначе плащания в социалната система.     “Обединени патриоти” дори обещаха с пресичането на фалшификатите да се вдигнат парите на всички пенсионери в България, защото щели да се спестят милиони. Над 150 хил. решения на ТЕЛК са фалшиви, преброи зам. социалният министър Султанка Петрова. Тя обясняваше как цели села си били извадили фалшиви ТЕЛК-ове. Може би е така, но отговорът как да се пресекат измамите липсва в концепцията.     Като цяло идеята е пенсията и добавките да намалеят, за да има стимули за инвалидите да работят. Това искат и голяма част от хората с увреждания. Те също желаят да са пълноценни, реализирани, независими чрез шанса да работят – човек в инвалидна количка може да е програмист, юрист, певец. В момента едва около 10% от инвалидизираните българи работят.     Промените предвиждат втора комисия след медицинската – от експерти на НОИ, да оценява процента трудоспособност. Големият страх на хората е, че който работи, вече няма да взема пенсията си. Освен това заложените идеи не дават ясен отговор къде ще работят освидетелстваните като трудоспособни. Първата и основна причина е недостъпната среда. За хората с инвалидни колички домът от години е затвор. И дори Агенцията по заетостта да им намери работа, те няма как да стигнат до нея. Второ, ако човекът е от малък град, просто няма къде да си намери работа, дори да е в състояние да я върши.     Според концепцията държавата ще обучава инвалидите и ще се намерят европейски програми за включването им. Но когато свършат парите, хората ще останат отново без работа. Значи, ако ще им взема пенсията, министерството трябва задължително да им гарантира, че ще могат да работят. Наистина тези пенсия не може да е със статут на “награда за получено увреждане”, но тя компенсира липсата на работа и доходи от труд.     За около 150 000 българи с увреждания всички тези промени вещаят сериозна загуба на доходи, която ще ги постави на ръба на оцеляването. Държавата се кани да изхвърли на улицата тези хора, за да си търсят работа, без едновременно с това да задължава бизнеса срещу определени условия да ги наема.     Самото оценяване на здравословното им състояние също се усложнява – вместо 75 ТЕЛК-а ще има още неизвестен брой социални комисии. Така ще се увеличи времето за оценката на трудоспособността на отделния човек. От предложените решения към момента са недоволни всички – и хората с увреждания, и лекарите. Хората чакат с месеци, оплакват се от корупция. Лекарите не могат да работят друго, освен да правят експертизи, не са доволни от заплащането.      Те не виждат и промяна в предложените текстове. Реформирането на тази система не е лесно. Но всички тези половинчати решения са всъщност формални изменения и не водят до реформа, още по-малко до решение на проблемите за хората с увреждания.  ", "date": "2017.11.11", "title": "Реформата в ТЕЛК оставя инвалидите и без пенсия, и без работа"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375044-%D1%80%D1%83%D1%81%D0%BE-%D0%B8%D0%B7%D0%BA%D1%83%D1%88%D0%B5%D0%BD%D0%B8%D0%B5-%D0%BD%D0%B0-playboy-%D0%BE%D0%B1%D0%B2%D0%B8%D0%BD%D0%B8-%D1%81%D1%82%D0%B8%D0%B2%D1%8A%D0%BD-%D1%81%D0%B5%D0%B3%D0%B0%D0%BB-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7", "text": "Моделът на Playboy и американска актриса Джени Маккарти разказа за сексуалния тормоз и заплахи, на които е била подложена от колегата си Стивън Сегал, съобщава Deadline. По думите й, двамата се срещнали през 1995 година на кастинга за филма „Под обсада 2: Тъмната територия\".     Русокосата подчертава, че специално за кастинга облякла закрита хавайска традиционна рокля, за да може продуцентите да обърнат внимание на другите й достойнства, а не горещото й тяло. На прослушването обаче бил само Сегал.      Актьорът веднага я помолил да се разсъблече, за да покаже как ще изглежда в интимните сцени. Освен това той легнал на един диван до камината и й предложил да се настани до него. „Хайде да прочетем текста още веднъж.      Но така, че да видя гърдите ти\", казал той. Маккарти твърди, че след тези думи незабавно напуснала помещението, но актьорът тръгнал след нея и я предупредил да си мълчи за случилото се. Това не е първата красавица, която обвинява Стивън Сегал в сексуален тормоз. Преди русокосото зайче на Playbo това направиха Порша де Роси, Джулиана Маргулис и Лиса Гуереро.  ", "date": "2017.11.11", "title": "Русо изкушение на Playboy обвини Стивън Сегал в сексуален тормоз"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375045-%D1%80%D1%83%D1%81%D0%BA%D0%B0%D1%82%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D1%81-%D1%87%D0%B5%D1%80%D0%BD%D0%B8%D1%82%D0%B5-%D0%B1%D0%B8%D0%BA%D0%B8%D0%BD%D0%B8-18", "text": "Руската моделка с псевдонима Хелга Лавкейт превъзбуди за пореден път своите фенове, след като пусна ново свое селфи в Инстаграм     На снимката тя е заснета с черни бикини.      Нейните фенове веднага реагираха в мрежата след появата на снимките и направиха стотици хиляди лайкове.              ", "date": "2017.11.11", "title": "Руската моделка с черните бикини.....(18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375046-%D1%88%D0%B2%D0%B5%D0%B4%D1%81%D0%BA%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D0%BE%D1%81%D1%82%D0%B0%D0%B2%D0%B8-%D0%B2%D1%81%D0%B8%D1%87%D0%BA%D0%B8-%D0%B1%D0%B5%D0%B7-%D0%B4%D1%8A%D1%85-18", "text": "Шведската моделка Жозефин Форсберг, която феновете наричат \"ориентирана като всяко момиче, което иска да стане красиво\", постави в Инстаграм неподправен изстрел.    На снимката тя се похвали с идеална фигура и демонстрира на последователите си еластичен хълбок.      Множество армии от фенове на модела подкрепиха Форсберг с десетки хиляди харесвания.                        ", "date": "2017.11.11", "title": "Шведска моделка остави всички без дъх (18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375047-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D1%82%D0%B5%D0%BE%D0%B4%D0%BE%D1%80%D0%B0-%D0%B4%D1%83%D1%85%D0%BE%D0%B2%D0%BD%D0%B8%D0%BA%D0%BE%D0%B2%D0%B0", "text": "Теодора Духовникова е припаднала на сцената на Народния театър по време на представлението на „Ръкомахане в Спокан\" на 17 октомври в камерната зала. Точно по време на сцената, когато я връзват за парното, на красивата актриса й прилошало.      Колегата й Леонид Йовчев усетил, че припадъкът не е режисиран от Явор Гърдев, и реагирал веднага, като я изнесъл на ръце зад кулисите, разказаха присъствали на инцидента. Оставали около 15 минути до края на спектакъла, а публиката чакала около половин час, за да догледа пиесата, но така и не дочакала.      Лео излязъл и обявил, че представлението няма да продължи, след което се извинил. Като причина за припадъка от театъра посочиха, че звездата е била преуморена, тъй като в последно време й се насъбрала много работа, предават от Таблоид.", "date": "2017.11.11", "title": "Кошмар за Теодора Духовникова!"}
