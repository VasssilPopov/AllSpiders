{"url": "http://www.classa.bg/%D1%81%D0%B2%D1%8F%D1%82/item/377962-%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%BE%D1%82-%D1%82%D0%B5%D0%B7%D0%B8,-%D0%BA%D0%BE%D0%B8%D1%82%D0%BE-%D1%81%D0%BC%D1%8A%D1%80%D0%B4%D1%8F%D1%82-%D0%BD%D0%B0-%D0%BD%D0%B5%D1%89%D0%B0%D1%81%D1%82%D0%B8%D0%B5", "text": "      Сред тези хора има и такива, които се опитват да израстват, занимават се със саморазвитие, интересуват се от спорт и йога. Понякога те се опитват да се преструват, че всичко е наред и се правят на весели.      Когато количеството на консумираното съдържание е няколко пъти по-високо от неговото усвояване – това предизвиква информационна интоксикация. Тя, от своя страна, води до енергийна стагнация и разлагане.       Ако сте разбрали. В дълбочина сте разбрали. Но не правите нищо (разсъждение, умозаключения и красиви логически изчисления – не се броят) и тогава енергията на знанието започва да стагнира, което води до вътрешни дисбаланси и постоянна неудовлетвореност.   А има и биология – способността да се формират навици в действия и чувства, ако те се повтарят в продължение на най-малко един месец – и миризмата на нещастие става ваша естествена среда.   Поради това се казва, че в областта на осмисленото саморазвитие няма връщане назад. Ако си пуснал знанието в себе си, бъди добър да се оправяш с него.   Силата на Въздействието зависи от дълбочината на проникване на информацията, която консумираме.   На повърхностно ниво тези явления са невидими и са сравнително безопасни. Но колкото по -интелигентен е човек и колкото повече той е в състояние не само да се учи, но и да разбира, толкова по-дълбоко прониква информацията – процесите вече са необратими.     Лечението на тази зараза трябва да бъде комплексно, защото освен преките причини действа достатъчно силният фактор на навиците – механиката на тялото с “разумни доводи” не се променя.   Има нужда от съгласувани действия, които да променят установените модели на поведение.     Пункт “нула” е фаза, без която всички останали действия са безсмислени. За да започнете е важно да разберете (да, именно – да допуснете вътре в себе си), колко е отвратително да сте нещастен човек.   Точно така както вие искате да срещате щастливи и спокойни хора, така и те са склонни да се стремят към себеподобни.   Нещастието привлича още повече нещастие като доказателство, че нещастието ми не е най-нещастното. Само човек, който много иска да се измъкне от този кръг и да престане да бъде нещастен, може да премине по пътя на пълното прочистване с действия.     При общуване с хора, инфектирани с нещастие, непрекъснато се прокрадват някакви жалби. От целия свят, от несправедливостта на реалността. Те жалят съдбата си, въпреки че внимателно се опитват да не признават това дори и на себе си.   Те не са доволни от околната среда, метрото, президента, от автор на пост във Facebook.   Тези, които са по-сложно устроени, намират по-изящни начини да хленчат, опаковайки всички аргументи в здравата обвивка на логиката, те казват: сега аз ще ви покажа един документ, че светът е несправедлив към мен.   Те често “не са добре” по различни причини. Характерна особеност е, че те със сигурност ще ви държат в неизвестност за това.   В защита на тези хора трябва да се отбележи, че те често не забелязват това.   Във вашия свят съществува само това, към което е насочено вниманието ви. Тяхното внимание е фокусирано върху търсенето на доказателства за тяхната вътрешна болка. Те редовно ги намират .     Да се реже на живо – трябва се спрат всякакви оплаквания и да се изразява недоволство. Изцяло. Напълно. Дори когато е справедливо. Дори когато “е възможно и необходимо”.   Психиката ще се съпротивлява в началото, когато се опитвате да я избутате извън обичайната среда.   През първите две седмици е възможно увеличение на случаите на “реална причина” за жалби. Така реалността действа на опита да реализирате съзнателни промени – тя се реконструира, но ако продължите, бурята отшумява – след един месец ще мине повратната точка.   В идеалния случай след 21 дни.   Същото важи и когато ходите на фитнес – мускулите ви болят, а след това свикват. Тялото се трансформира чрез болка и това е добър знак – значи работи.   Работата с жалбите е както и с мускулите – не за един месец, а за цял живот. Това е един безкраен път на промени, но след шест месеца – ще бъдете по-различен човек.     Има хора, с които като общувате с тях, чувствате, че нещо сте им задължени.   В действителност, те не правят това от злоба. Просто така се е случило, че са им задължени всички. Отначало родителите, а след това жената, децата, ръководството, и отново властта.   Не е ли естествено? Родители “са задължени” да обичат и разбират, както и съпругата, децата – да обичат и да слушат и да се подчиняват на ръководството – да плащат и да уважават, властите – да гарантират щастлив и богат живот. Какво би могло да бъде “по-справедливо”?   Така че във всеки случай вие също нещо сте им длъжни. И вие го чувствате в първите 15 минути разговор.   Например така си мисли една неомъжена девойка, запознавайки се с нов младеж, и не разбира защо отново нищо не се получава. Погледът на вярно куче, което иска да яде, не е секси.   Проблемът е, че нещастният човек си мисли, че той ще престане да бъде нещастен, когато му дадат нещо другите хора. По-специално любов, пари, общуване и сигурност.   Всичко това от неспособност да направи себе си щастлив и да споделя с другите излишъка. Така той върви напред с пъпната си връв в готовност винаги да гледа да я залепи за някой, който да го захранва с щастие, а не да се запознае най-накрая, със самия себе си.   На вас никой не ви е длъжен. Нито да ви обича, нито да ви уважава, нито да ви разбира, нито да ви дава пари. Какво можете да дадете на това лице, на вашето семейство, колеги, приятели, да, дори и на президента, за да ви отговорят с взаимност?     Веднъж ми откриха истината, върху която се изграждат всички процеси на света. Това беше в контекста на любовта между един мъж и една жена, но сега разбирам, че смисълът на това изказване се простира много по-широко:     Любовта – това е платно с еднопосочно движение. Това е само онова, което излиза от вас.   Спомням си, че тогава спорих, да, без взаимност любовта не е любов и такива неща бла бла бла. Просто ми отговориха с мъдро мълчание с едва забележима усмивка, добра и хитра в същото време.   Изглежда, че човекът пред мен знаеше, че до мен ще стигна до смисъла на тази фраза, но точно след две години. И той се забавляваше.   Във вашия свят съществува само това, което давате.   Ако около вас има поводи за нещастие – вие изпращате в света нещастие. Единственият начин това да се поправи, е да не гледате другите, а да промените своя сигнал.   Всички под душа! Профилактично, включително. И никога не позволявайте на нещастието да ви притегля!   ", "date": "2018.01.28", "title": "Пазете се от тези, които смърдят на нещастие!"}
{"url": "http://www.classa.bg/%D1%81%D0%B2%D1%8F%D1%82/item/377953-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B0%D1%82%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D1%82%D0%BE,-%D0%BA%D0%BE%D0%B5%D1%82%D0%BE-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%B8%D0%BA%D0%BE%D0%BD%D0%B0", "text": "През 1942 г. се случва нещо странно и донякъде скандално - командирът на авиобазата в Аламеда, Калифорния, нарежда на всички жени-работнички в ремонтното депо да носят гащеризони. Причината: съображения за безопасност на труда по време на експлоатацията на машините.   По това време жените в панталони са толкова рядка гледка, че в авиобазата е изпратен фотограф от агенция Acme, за да документира събитието.       Докато прави репортажа си, той снима и 20-годишната Наоми Паркър Фрейли - едно от хилядите момичета, които започват работа в индустрията, за да дадат своя принос към мобилизацията по време на Втората световна война.   Черно-бялата фотография показва как Фрейли се e навела над металообработващия струг, използван за производството на дубликатни резервни части. Ризата й е безупречно изгладена, косата й - прибрана под кърпа на бели точки.   Норма Паркър Фрейли, момичето от черно-бялата снимка, почина само преди няколко дни на 96-годишна възраст, прекарвайки почти целия си живот в пълна анонимност за широката публика.     През последните години плакатът с надпис \"Можем да го направим\" заживя нов живот като вездесъщ символ на феминизма.   Всъщност, той е създаден през 40-те години по поръчка на собствениците на  . В онзи период индустриалните компании имат редовната практика да провеждат разнообразни кампании чрез плакати, съдържащи инструкции към новите служителки - върнете инструментите си в края на деня, не се отделяйте твърде дълго от работното място, поддържайте чистота на работния плот и т.н.   Това е един от най-лесните начини, чрез които началниците на заводите успяват да превърнат производствената етика в рутина за новите работнички. Така жените, които никога по-рано не са имали възможност да работят в промишлеността, се запознават с правилата за поведение.   Постерът \"Можем да го направим\" е нарисуван от художника Джей Хауърд Милър от Питсбърг, който създава цяла серия от изображения по поръчка на Westinghouse. Сред тях например има плакат на мъж с очила и навити скици, под който стои надпис \"Имаш ли въпроси по задачите? Попитай началника си\".   Яркият жълт фон и решителният поглед на Роузи отличават \"Можем да го направим\" от всички останали произведения на Милър.     Плакатът на Милър се размножава и разпространява из заводите на Westinghouse по време на войната, след което постепенно изчезва от полезрението. През 80-те години обаче Националният архив във Вашингтон показва негово копие в една от изложбите си. Дори използва плаката, за да произведе разнообразни сувенири, които се продават в музейния магазин.   Уилям Л. Бърд, куратор на Националния музей на американската история, е толкова впечатлен от плаката, че издирва автора му Джей Хауърд Милър и го моли да дари оригиналния плакат \"Можем да го направим\" на института Смитсониън. Много скоро илюстрацията на Милър става толкова популярна, че е възприета като символ на амбицията и упоритостта на жените по цял свят.   Минават десетилетия, преди името на Норма Фрейли да се появи в контекста на иконичното изображение.     През 1984 г. Джералдин Дойл случайно попада на онази снимка на младото момиче, надвесено над струга от 1942 г. Дойл погрешно разпознава себе си в нея. Десет години по-късно вижда брой на списание \"Смитсониън\" с плаката и решава, че той е вдъхновен от самата нея. Медиите разказват с охота историята на Джералдин, твърдейки, че тя е истинската Роузи, момичето от рисунката на Милър.   Преподавателят от университета Сетън Хол в Ню Джързи Джеймс Кимбъл обаче започва да се съмнява в достоверността на твърденията на Дойл. След смъртта й през 2010 г. той решава, че е дошъл момента, за да открие как точно \"се разбра\", че момичето от плаката е Джералдин.   И ако не е тя, то коя е?   Кимбъл започва да се рови в книги, списания, сайтове и архиви с надеждата, че може да намери първоизточника на снимката от 1942 г. След години търсене най-после успява да открие копие от изображението при търговец на стари снимки.   Снимката е описана с дата 24 март 1942 г. и с място: Аламеда, Калифорния. За огромна изненада на Кимбъл, описанието й указва и името на младата жена.     Предполагайки, че героинята от снимката вероятно е починала, Джеймс Кимбъл търси помощ от генеалогическо дружество, за да открие наследниците й.   След 2-3 месеца Кимбъл получава писмо от организацията, което гласи следното: \"Джим, налага се да спрем работа по случая, тъй като нямаме право да предоставяме информация за живи хора. А имаме причина да смятаме, че тя е жива\".   През 2015 г. Кимбъл най-после се среща с Норма Фрейли. Възрастната жена живее заедно със сестра си Ейда Уин Паркър Лой в отдалечено горско селище край Рединг, Калифорния.   Оказва се, че след войната Фрейли е работила като сервитьорка в популярния ресторант \"Дол Хаус\", омъжила се е и се е посветила на семейството си. В продължения на десетилетия тя пази у дома изрезка на снимката, която фотографът от Acme прави в авиобазата в Аламеда.     През 2011 г. Норма и сестра й посещават среща на жените - военновременни работнички в Националния исторически парк в Ричмънд. Едва тогава, за първи път в живота си, тя вижда плаката \"Можем да го направим\", изложен редом до снимката от 1942 г. Под фотографията обаче е изписано името \"Джералдин Хоф Дойл\".   Норма Фрейли се опитва да предупреди служителите на парка, че е станала грешка, но не успява да ги убеди в правотата си.   Джеймс Кимбъл публикува резултатите от проучването си - самият той приема, че връзката между снимката на Фрейли и Роузи Нитовачката е косвена. Художникът на плаката \"Можем да го направим\" Джей Хауърд Милър никога не е споделял кой е първообразът й.   И все пак, казва Кимбъл, има пълно основание да се смята, че Роузи е създадена по образа на Норма - двете си приличат, носят една и съща забрадка, периодът е един и същ, а има данни, че фотографията от 1942 г. е публикувана и във вестниците в Питсбърг, родния град на художника. С други думи, предположението е доста основателно.   Проучването за истинската история на плаката \"Можем да го направим\" отнема 6 години на Кимбъл и е вдъхновено от желанието му да поправи една историческа грешка. Грешка, която омаловажава ролята на една жена, мобилизирана в подкрепа на армията - символ на цяло поколение.", "date": "2018.01.28", "title": "Непознатата история на момичето, което се превърна в икона"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377954-%D0%B7%D0%B5%D0%BC%D1%8F%D1%82%D0%B0-%D0%B5-%D0%BF%D0%BB%D0%BE%D1%81%D0%BA%D0%B0-%D0%BF%D0%BE%D0%B3%D0%BB%D0%B5%D0%B4%D0%BD%D0%B8-%D0%BF%D1%80%D0%B5%D0%B7-%D0%BF%D1%80%D0%BE%D0%B7%D0%BE%D1%80%D0%B5%D1%86%D0%B0", "text": "\"Земята е плоска - погледни през прозореца\". Тази фраза е надраскана с флумастер върху облегалката на седалка в самолет. Авторът е анонимен \"просветител\" с хитро чувство за хумор. Снимката ни попадна преди дни в Twitter и идеално описва абсурда на времето ни.   Само си го представете него, автора - безименния наследник на многовековната човешка цивилизация, който й се присмива от висотата на своя low-cost полет.     В херметизирания уют на едно от най-революционните технически постижения, до които колективният разум на предшествениците му е достигнал, той изписва заклинание, с което \"вика\" привидението на великата анти-научна догма за света - Земята е плоска. Не вярвате ли? Ето, погледнете през прозореца. Остроумно и невъзмутимо.   Огледайте се в информационния хаос, който ни заобикаля, и може би ще откриете приликите. През прозореца на социалните мрежи се вижда плоската земя на фалшивите новини и елементарните измами, човъркащи дребните човешки страхове и слабости.   От  , до опълчението с  - на всяко внушение за \"заплаха\" се реагира като на свършен факт.   Лъжа, чиято недостоверност не може да се докаже за 60 секунди, е равносилна на истина.   Фактите са преоценена стока, важни са интерпретациите. Личното преживяване се смята за самодостатъчно. Мисленето е подменено от интуицията, от ориентирането по сигнали и символи.   Колкото по-сложна и специализира е всекидневната информация, толкова по-трудна за обработка става тя в главите на масовите й потребители.   По-лесно е да \"разкажеш\" Давос през  или през леопардовите пантофки на Тереза Мей, отколкото през макроикономика и геополитика.   Цял подвиг е да задържиш вниманието на публиката върху обществено значима тема за повече от минута и половина. Какво остава за усилието да проведеш смислен дебат, да сблъскаш гледни точки, да формулираш общ интерес и да го защитиш институционално?   А иронията е, че   Световното знание никога не е било толкова ясно систематизирано, илюстрирано, обяснено на всички езици - тук и сега.   Въпреки всичко обществата продължават да пропадат в капаните на собствената си глупост. Нещо повече: възползват се от триумфа на информационните технологии - интернет - за да разпространяват инфантилизъм, анти-знание, предразсъдъци и суеверия, от конспирациите за ХААРП, през антиваксърството и фалшифицираните политически новини, които подменят изборите на цели нации.   Добрата новина е, че не сме сами в заблудите си, различаваме ги и ги признаваме на глас. Щом все още умеем да се надсмиваме над себе си - като онзи безименен графити-сатирик от самолета - може би има надежда.", "date": "2018.01.28", "title": "\"Земята е плоска - погледни през прозореца\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377955-%D0%B5%D0%B4%D0%B8%D0%BD-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86-%D0%B2-%D1%81%D0%BE%D1%84%D0%B8%D1%8F", "text": "Познавам Чиро от много години. Жизнерадостен и весел италианец от центъра на Рим, обиколил е цяла Европа, а сега, след като видя Лондон, Лисабон и Барселона, реши да дойде и в София. Било модерна дестинация, полетите евтини, храната - вкусна. Радвах се, че моят приятел идва да му покажа родния ми град, но и леко се притеснявам - дали ще му хареса.       Взимам го от летището и тръгваме към метрото. Чиро гледа с широко отворени очи: \"Мамма миа, белло, белисимо - всичко е ново\" - възкликва като маха упорито с ръце и крещи като истински италианец. \"Знаеш ли - казва - колко мрачно, старо и мръсно е метрото в Рим\". Вече се чувствам горд европеец, я виж ти, едно метро \"като слънце\". Ако Бойко Борисов чуе Чиро, минимум \"Стара планина\" ще му даде.   Слизаме на университета - водя го в \"Александър Невски\" - доста по-скромно е от \"Свети Петър\", но все пак има величие, дух, красота. Само дето е малко тъмно и тук-таме стенописите са в окаяно състояние, но Чиро е доволен.   Трудно му е да разбере кой е Александър Невски и защо главната ни катедрала е кръстена на руснак, както и паметника на Царя-освободител и други обекти в центъра. За да му обясня за вечната българо-руска дружба, решавам да седнем да обядвяме.   Водя го на Витошка, заведения - много и все бляскави. За разлика от Италия и Гърция тук семейни ресторанти няма, но пък нашите са лъскави и нови. Поръчвам по една шопска и по една троянска отлежала. Обяснявам на Чиро, че това е българската традиция.     Решава смело да се гмурне в балканските нрави. Но като всеки италианец, той иска хляб. Веднага поръчвам, но в изискания ресторант \"хлябът\" е само под формата на пърленки и идва половин час след като сме изяли салатата, Чиро не е доволен, но какво да се прави.   Минаваме към второто - мешана скара с гарнитура. Моят приятел италианец е вече щастлив, и червено вино си пийнахме, какво друго му трябва на човек.   \"А кафе?\" - пита ме накрая. Веднага поръчвам италианско еспресо, имали били. Донасят, май не е съвсем италианско, но трябва да има приключенски дух в цялата история.   Тръгваме на разходка по Витошка, много хора, хубаво време, днес праховите частици са ги спряли от общината. Стигаме до НДК - аз обяснявам гордо, че това е лицето на европредседателството. \"Амико, лаша старе председателството - казва италианецът - тия политиците само да крадат умеят. Мафията ние сме я измислили. Виж какви хубави жени имате, стройни, красиви, те са ви председателството\". Иначе в Италия едно си знаят - \"българско мнозинство\" значи всички гласуват под строй и \"българската следа\" в атентата срещу Йоан-Павел II.   И друго му прави впечатление на Чиро - животът у нас е евтин, много по-евтин, отколкото в Италия.     На вечеря съм поканил група приятели, да се повеселим заедно. Всички му се радват - нали е италианец, и той се радва. Само че се обърква защо като казваме \"Да\", клатим глава и обратното. Ще свикне човекът. Аз живея малко встрани от центъра и точно пред входа се е образувала една огромна дупка. Чиро не я видя в тъмнината и за малко да падне вътре - \"Мадона дел Кармело - вика - щях да осъдя общината и да си живуркам тука цял месец\". Бедни Чиро, никого няма да осъдиш, това да не ти е Рим.   На другата сутрин - време за закуска. Връщам се запъхтян с две банички и две бози, а Чиро се надявал на кроасани. Сега си пийва доволен от кафето, което сам си е направил - за по-сигурно. Но изяде баницата, само с бозата не успя да се справи. Знаех си аз, че няма да го направя истински българин за един ден.   На обяд решавам да го трогна - водя го в италиански ресторант. Чете менюто, но не ми изглежда убеден.    Поръчва си карбонара - типична паста за Рим. Аз си ям спагетите и само го гледам как ще се опули и възмути - били преварени. \"Твоите пък са сурови\" - му отговарям и спешно го замъквам при Лео - да изяде една пица и да миряса. И в провинцията бяхме, приличала му на Сицилия след войната.   Тръгна си човекът, доволен беше. И как не - като с 50 евро може да си купи тройно повече неща, отколкото в Рим. \"Европейци сме ний, ама не съвсем\".", "date": "2018.01.28", "title": "Един италианец в София"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377956-%D0%B0%D0%BD%D0%B4%D1%80%D0%B5%D0%B9-%D1%81%D0%BB%D0%B0%D0%B1%D0%B0%D0%BA%D0%BE%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B5-%D0%BF%D0%B8%D1%81%D0%B0%D0%BD%D0%B0-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5", "text": "Истанбулската конвенция е писана от безработни лесбийки. В нея няма нито една дума за бременност и майчинство. Това заяви в предаването „Събуди се” актьорът Андрей Слабаков.   В Конвенцията пише за обрязване на момичетата, но не и за обрязване на момчетата. Къде е равнопоставеността? Тази Конвенция е писана за бежанците,  за това има думата обрязване. Къде в Европа се обрязват?     Не може на малко дете да му обясняваш, че има социални полове, а да му позволиш да гласува на 18, критикува Слабаков.   Европейските  страни, приели Конвенцията, са го направили заради натиска на лобитата, смята актьорът.", "date": "2018.01.28", "title": "Андрей Слабаков: Истанбулската конвенция е писана за бежанците"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377957-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D0%BF%D1%80%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D0%B5-%D0%BD%D0%B0%D0%B9-%D0%B7%D0%BB%D0%B5", "text": "Корупцията в публичния сектор се увеличава. През последните години при Борисов България продължава да е най-зле.   Турция е по-зле по отношение на борбата с нея, но икономически е по-добре. За непотизма, корупцията си струва да се говори и да се превърне в тема за вот на недоверие, това заяви в предаването „Хайд парк” политологът Петър Чолаков. В същото време се наблюдава „политически картел“, при който дори патриоти и етнически партии заемат сходни становища, допълни политологът.     Няма нов гейт, затова се спихна темата за корупцията в НС. Появиха се нови теми като тази за Пирин, което допринесе за замяната на разговора за корупцията с този за качеството на демокрацията, коментира социологът Първан Симеонов.   Случващото се в политически план се разглежда по линията консерватизъм-либерализъм. Консервативното е идеалнато убежище за беззаконие. Разказва ни се битов консерватизъм. Това обединява целия парламент, като има теми, които не са докоснати, продължи Симеонов.   Темата за консерватизма е полудяване на политическия компас. На Балканите сме като бермудския триъгълник, взе отношение Чолаков.   Двамата гости коментираха и речта на президента: „Радев се опитва да говори на десет езика. Опитва се да говори на езика на едната опозиция, на другата опозиция”, заяви Симеонов.   „Работата на президента е да бъде коректив. Той трябва да казва нещата право в очите и го направи. Той заяви, че има атрофия, че има корупция. Има усет за теченията, които са различни от опозицията”, смята Чолаков.", "date": "2018.01.28", "title": "Социолог: При Борисов България продължава да е най-зле"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377958-%D1%81%D0%B5%D0%BA%D1%81-%D0%BA%D1%83%D0%BA%D0%BB%D0%B8-%D1%81%D0%B5-%D1%80%D0%B0%D0%B7%D0%B3%D1%80%D0%B0%D0%B1%D0%B2%D0%B0%D1%82-%D0%BA%D0%B0%D1%82%D0%BE-%D1%82%D0%BE%D0%BF%D1%8A%D0%BB-%D1%85%D0%BB%D1%8F%D0%B1,-%D0%BD%D1%8F%D0%BA%D0%BE%D0%B8-%D0%B2%D0%B5%D1%87%D0%B5-%D1%81-%D1%86%D0%B5%D0%BB%D0%B8-%D1%85%D0%B0%D1%80%D0%B5%D0%BC%D0%B8", "text": "Във Великобритания бе открит първият публичен дом Lovedoll . В него се предлага секс не със живи жени, а с перфектно изработени секс кукли. Домът на удоволствията се рекламира и като място за тест преди да си купите истинска кукла.   Собствениците на клуба са категорични, че много хора се притесняват или се двоумят дали да си купят кукла, защото не знаят дали ще им пасне в леглото. А цените са около 2000 паунда.      В Европейския съюз се продават от 1000 до 2500 евро, в зависимост от качеството Секс услугата в Lovedoll струва 100 паунда. Тя дава възможност всеки да изпробва различни варианти за правене на любов с „новия“ партньор. Куклите са „настанени“ в отделни стаи със спалня, тиха музика и прилично обзавеждане.   Интересно е, че сред първите клиенти били и немалко жени. Те обяснили, че искат да опознаят куклите, за да направят подарък на съпруга или приятеля си. Идеята била любимият мъж да не им изневерява, а да се разнообразява  надуваема или изработена от специална материя кукла.         Фирмата предлага и изработване на кукли по желание на клиента. В това число можете да купите кукла с образа на известна актриса, манекенка, певица и пр. Авторите на идеята не крият, че бизнеса се разраства с висока скорост. Някои си купуват по една кукла, но има и такива, които са се обзавели с цял харем, обясняват собствениците на публичния дом. Продават се и мъжки кукли с еректирал член.    ", "date": "2018.01.28", "title": "Секс кукли се разграбват като топъл хляб, някои вече с цели хареми"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377959-%D0%BD%D0%B5-%D0%B4%D0%B0%D0%BB%D0%B8,-%D0%BD%D0%B5-%D0%B7%D0%B0%D1%89%D0%BE,-%D0%B0-%D0%BA%D0%B0%D0%BA-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B8%D0%B7%D1%83%D1%87%D0%B0%D0%B2%D0%B0-%D1%81%D0%BE%D1%86%D1%8A%D1%82", "text": "Нека го наричаме така – „Соц“. Даже ще го пишем с главна буква, но ще си знаем, че под „Соц“ разбираме тоталитарния комунистически режим в България между 1944 и 1989, обхванатите от носталгия по него днес, както и всеки опит за възраждане на идеологията му. Именно неговото изучаване в 10 клас стана една от водещите теми на отиващата си седмица.         Социалистите излязоха с яростна декларация в Парламента. Тя после беше подкрепена и от левите интелектуалци – може да са били и повече, но аз се натъкнах на Искра Баева и Петър Волгин. Какъв е проблемът? Проблемът бил този, че комунистическият режим бил описан (незаслужено) в най-черните краски от цялата история на България. „Кои са тези корифеи – казва се в декларацията,… – които представят социалистическия период… като по-ужасен едва ли не и от османското владичество?“.   Недоволството е породено от въвеждането в учебния материал на някои понятия като: съветизация, комунизъм, диктатура на пролетариата, народен съд, репресивен апарат, концлагери, горяни, експроприация, социалистическа индустриализация, насилствено коопериране, изселване и др.   Но сякаш недоволството не е толкова от това, което е казано, колкото от онова, което не е казано. Няма, например, партизани, ятаци, ястребинчета и победа на Червената армия. Също така в предишния период (до 1944) е пропуснато да се говори за фашизъм, антиеврейско законодателство и „пронацистки характер на управлението“. Тоест, лошо е, че присъства определен вид очерняне, но не по-малко лошо е, че отсъства друг вид очерняне, откъдето човек може да си направи извода, че очернянето може да бъде добро или лошо според това кого очерняш.   Защо БСП реагира така остро? Може би защото след толкова години все още не е наясно дали е „модерна лява партия от европейски тип“ или Столетница. Ако е първото, Русия може да се цупи. Ако е второто, ще трябва да  се поеме отговорност за ред общоизвестни исторически събития, включително и за периода на Димитров, Червенков и Тодор Живков.   Ето защо българските социалисти предпочитат един по-мек исторически прочит. Те, които не се уморяват да повтарят „Никой не е забравен, нищо не е забравено!“ по отношение на други исторически периоди, сега казват: „Хайде стига, де! Да не бъдем злопаметни! Не всичко беше лошо…“. Тук не можем да не се сетим за нашумялата   на Тимур Вермеш „Той пак е тук“ – свежа сатира, в която Хитлер възкръсва в наши дни и отново взима властта. Книгата завършва именно с думите „Не всичко беше лошо“, но отнесени към Третия райх.         Отдавна казвам, че най-неотложни са реформите в образованието и то не толкова в откриването и закриването на училища или в това кого ще следват парите, колкото в съдържанието на учебната програма. И то преди всичко по история, литература и обществени науки. Последните са важни, за да се научат бъдещите граждани да разпознават демократичните институции и да не се излагат някой ден, като си въобразят, че президентът увеличава заплатите и пенсиите. Литературата е необходима, за да се види как се развиват представите за добро и зло, красиво и грозно. Историята пък търси да опише обществото отвъд границите на човешкия живот, дава представа за процеси, които са започнали преди нас и ще завършат, след като си отидем.   Според мнозина историята даже не е и наука, особено в оценъчната си част. Историята е разказ, който се пише от победителите или поне от хората, които определят гледната точка. Представете си два автомобила, които са се чукнали на светофара, представете си как ще опише на катаджията случката единият шофьор и как ще я опише другият – ето това е историята. Въпреки това някаква обективност има, защото ако нямаше обективност, нямаше да има и смисъл.   И смисълът е в това: когато разглеждаме събитие или период, да отчетем всичко, което ни се струва добро, и всичко, което ни се струва лошо. И накрая, от гледна точка на ценностите си, да дадем оценка – положителен ли е периодът или е отрицателен като цяло.   Заинтригуван от дискусията, успях да се сдобия с проекта за програма по история в 10 клас и го прочетох. Обсъжданият период е осма тема от девет и съдържа три акцента: политика, икономика и култура. Описани са също очакваните резултати, които трябва да се постигнат като усвоени знания, както и новите понятия, които трябва да се въведат и усвоят от учениците. Тук няма място да ги цитирам, но и при едните, и при другите няма никакво тенденциозно очерняне и даже биха могли да се добавят и още факти за по-адекватното възприемане на Соца, особено от хора, които не са живели в него. Когато ние бяхме ученици, сме изучавали капитализЪма и монархо-фашизЪма с много по-гнойни слова.   Да оставим настрана ятаците и ястребинчетата, индустриализацията и електрификацията, отбора по вдигане на тежести, първия космонавт и полъха на Людмила Живкова в културата. Да оставим всичко това настрана и да видим какво е Соцът по същество, пък ако иска някой – нека го добави в учебната програма за 10 клас.   Соцът иска да подмени съборността с колективизъм, да превърне естеството „човечество“ от организъм в мравуняк, за да стъпче и обезличи отделния човек. Соцът учи, че при капитализма човек за човека е вълк, докато при социализма е „брат, приятел и другар“, което няма абсолютно нищо общо с действителността, защото Соцът поощрява доносниченето (докладването в милицията) даже между членовете на семейството. Това се нарича „нов морал“ на „новия социалистически човек“, защото има и „бивши хора“, които трябва да бъдат сложени на мястото им. Сатанинското е, че формално този морал много прилича на християнския – солидарност, ангажимент към общността, себеотрицание, смиряване на индивидуалната воля и т.н. – но е изроден в своята противоположност поради отричането на неговата първопричина. Любовта към Бог се заменя с любовта (по-скоро верността) към Партията, от което всякаква любов изчезва и моралът се обезсмисля.   При Соца също има Рай, но той не е Царството Божие, защото за Соца Бог не съществува. За Соца човекът е маймуна, която е била принудена от тежките обективни условия да се труди и трудът я е облагородил, като е развил у нея разум, който според крайните вулгарни материалисти е секрет на жлезата мозък, а според по-адекватните – свойство на материята, наречено отражение и еволюирало до втора сигнална система. Та, при Соца също има Рай, но той не е на Небето, а на Земята и трудещите се ще го постигнат трудейки се. Този Рай се проявява в две форми – достижима и недостижима. Достижимата се нарича „развито социалистическо общество“ и е възможно всеки трудещ се да я дочака в рамките на живота си. Недостижимата е Комунизмът, който ще се състои нейде из необозримото бъдеще, когато всеки ще дава според способностите, а ще получава според потребностите си.   Безсмъртието също по някакво карикатурно подобие на християнството е атрибут и на Соца. Само че то не се дава всекиму, а само на героите. Ако няма война или партизанско движение, героите са герои на труда (Гертруда) – тъкачки многомашиннички, миньори ударници и т.н. – и именно те се сподобяват с безсмъртие. То не е същинско безсмъртие на душата, защото социалистическият човек душа няма, а се осъществява в паметта на признателните поколения и се засвидетелства чрез пионерчета на почетна стража пред гранитни паметници.   Соцът си има даже своите пророци и светци. Маркс и Енгелс са нещо, хайде да не е чак като Адам и Ева, но като старозаветните пророци. Ленин е месията (за някои месията е Мао Дзедун, но те са еретици). Всички държавни и партийни ръководители са ленински апостоли или епископи, приели благодатта му чрез ръкополагане. Някои от държавните и партийни ръководители възсияват като светци – Фидел Кастро, Уго Чавес, Хо Ши Мин, Ким Ир Сен, Джошуа Мкубуке Ньонголо Нкомо и др.   С образите на пророците и светците, понесени като хоругви, Соцът организира литийни шествия, известни като манифестации. Той създава своя култура и свое изкуство, но те рядко показват добри резултати и ако ги покажат, то не е благодарение на Соца, а въпреки него. С две думи, Соцът иска да разруши обществото (той и днес обича да руши – зелените съвсем наскоро издигнаха лозунга „Деструкцията е оръжието на масите!“) и на негово място да създаде друго, почти същото общество, само че с обратен знак. Затова мнозина наричат Соца „религия на сатаната“.   Поради всичко това Соцът не е спирал и не спира да търси начини да унищожи трите естествени стълба на здравото общество:   . Собствеността прави човека свободен, а Соцът не търпи това. Когато съществуването на човека не е поставено под въпрос и не зависи от някого извън него, то човекът дръзва да мисли за по-големи неща от оцеляването на семейството си и е готов да подложи на критика системата.   . Тя дава мерилото, морала, безсмъртието и перспективата към вечността. Тя прави човека истински свободен и неподвластен на нищо в този свят. Соцът е най-зъл към религията, защото ревнува човека от Бог.   . Социалистическият човек е интернационалист. В лицето на патриотизма Соцът мрази традицията като цяло. Ако ще рушим стария свят, не може да го обичаме и да се учим от него, нали така!   Оттук произтичат всички лошотии, за които сега спорим дали да се изучават в 10 клас или не – и политическите репресии, и екзекуциите, и цензурата, и отнемането на частната собственост, и всичко останало. Вкарайте фундамента в програмата, пък хората сами ще си направят изводите. Освен това мисля, че Картаген трябва да бъде разрушен.    ", "date": "2018.01.28", "title": "Не дали, не защо, а как трябва да се изучава Соцът"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377960-%D0%BC%D0%BE%D0%B4%D0%B5%D1%80%D0%BD%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%B5-%D0%BD%D0%B5%D1%89%D0%B0%D1%81%D1%82%D0%B5%D0%BD,-%D0%B7%D0%B0%D1%89%D0%BE%D1%82%D0%BE-%D0%BD%D0%B5-%D0%B5-%D0%BD%D0%B0%D1%8F%D1%81%D0%BD%D0%BE-%D1%81-%D0%BC%D0%B8%D1%80%D0%BE%D0%B3%D0%BB%D0%B5%D0%B4%D0%B0-%D1%81%D0%B8", "text": "Започнахме годината с рекорд по недоволство, по брой и разнообразие на протестите. В социалните мрежи се написаха сърцераздирателни статуси, каквито не биха написали и гражданите на Херкулан и Помпей след изригването на Везувий. От парламентарната трибуна се нарисуваха картини, в сравнение с които Апокалипсисът е детска приспивна песничка.   Защо модерният човек е тъй фрустриран и нещастен? Според мен, защото животът му, колкото и охолен да е, все се разминава с неговите очаквания. А причина за това почти винаги е неправилно формулираният мироглед. Два са големите мирогледи според мястото на човека във вселената и според това дали той е неин център или не, но преди да ги разгледаме, нека видим какво причини страдание на нашата общественост през последните седмици.         Това бяха лифтовете в Банско, опасността от унищожаване на природата и още по-голямата опасност от забогатяване на олигарсите в съюз с мафиотската държава; българското председателство на Съвета на ЕС и в частност какви простаци и селяни сме, как един видеоклип не можем да направим и как като дебили се радваме на другия простак и селянин Доналд Туск, когато се осмели да каже някоя добра дума за просташката ни и селска страна; и, разбира се, ратификацията на Истанбулската конвенция. Последното е особено интересно, когато разглеждаме нещастието на модерния човек.   Не, не е вярно, че дебатът около Истанбулската конвенция е дебат за домашното насилие над жени. Тази тема е достатъчно стара и по нея са приети достатъчно на брой работещи документи. Дебатът е за утвърждаването на джендър-идеологията или както все по-често я наричат – новата сексуална революция. И този дебат се провежда, независимо дали конвенцията дава повод за него или на някого само така му се струва. Просто дебатът е наречен с нейното име.   В какво се състои новата сексуална революция? В това, че посредством подмяната на термина се подменя същността. Докато полът (sex) е нещо обективно, то джендърът (gender) е същото, но субективно. Думата gender (независимо какво твърди от известно време Google translator) означава „род“, „вид“, а за „пол“ първоначално се използва шеговито и доколкото има нещо общо с пола, то е, че означава покрай останалото и граматически род. А граматическият род (пол) вече наистина е условен и е въпрос на договорка кои думи ще са в мъжки и кои – в женски.   Но защо свещеното право на самоопределяне трябва да става по полов признак и в сексуален контекст? Защо да не е, например, на национален? Защо не на икономически? Защо не на политически – самоопределям се като президент на САЩ и всеки, който ми отрича това, е хомофоб и фашист! Защо, в крайна сметка, самоопределянето да не става на биологически принцип – аз съм бяла мечка, така се чувствам, пък!   Проблемът не е в пола, макар че сексуалността винаги вдъхновява и привлича внимание. Проблемът е в това, че хората биват насърчавани да взимат за себе си решения, които по същество не могат да взимат – не можеш да решиш, че си бяла мечка, ако не си. Дори да си имплантираш силиконова тлъстина, да си сложиш изкуствени зъби и нокти и да си присадиш бяла козина, пак няма да си бяла мечка. Хората биват насърчавани към своеволие и бунт против естествения ред на Мирозданието, а това неминуемо носи нещастие и неудовлетвореност.   Ние трябва да очистваме същността (природата) си, не да я променяме. Желанието да я променяме говори за някаква трагедия. Щастието е хармония, не можем да сме щастливи, ако насилваме природата си. Пингвинът няма да е щастлив в Сахара, нито пък камилата – на южния полюс.   Ситуацията се утежнява обаче и от това, че не винаги знаем каква е природата ни. Ето, педофилът ще каже: такъв съм, това е моята природа, искате да вървя против нея ли? И тук вече е време да се върнем към мирогледа, защото той е онази система от схващания, която ни позволява да познаваме природата си и да живеем според нея, за да сме щастливи или поне спокойни.   Мирогледът е много важен. Представете си, че сте севернокорейски диктатор и искате да изстреляте балистична ракета. Ще я изстреляте по един начин, ако приемете Земята за плоска и по съвсем друг – ако я приемете за топчеста. В единия от двата случая няма да уцелите, ще се разочаровате, ще почувствате неудовлетвореност и нужда да протестирате пред някого. А през цялото време грешката ще бъде у вас, защото сте избрали неправилния мироглед.   Има най-различни и причудливи мирогледи, но според схващането за мястото на човека във вселената, мирогледите са най-общо два. Първия е този, на който учат модерното европейско дете през последните около 150 години. На него са ни учили и нас, независимо дали са го правили в условията на социализъм, на демокрация или на преход от едното към другото.   За този мироглед са характерни следните постулати (дано не пропусна някой): Със сигурност има и още постулати, но тези са достатъчни, за да ги сравним с постулатите на другата мирогледна система.       Ето ги в общи линии двата основни мирогледа, като първият от тях е все още съвсем млад и крехък. Ползата от него е като вредата от ГМО – още не е минало достатъчно време, за да се докаже.   Очевидно двата мирогледа са противоположни, следователно единият от тях е истина, а другият не е, освен ако истините не са повече от една, което всеки има право да твърди. Грешната предпоставка обаче води до разминаване между очакване и резултат, това води до неудовлетвореност, а тя – до нещастие.   Защо обаче се получава така, че има щастливи и нещастни хора сред формално споделящите и двата мирогледа? Първо, нека не бъркаме самодоволни с щастливи. После да видим как човек може да изповядва един мироглед, но да се ръководи от друг.   „ “ – казва Тертулиан още в началото на III век. Душата е създадена за истината и понякога нейните убеждения са различни от заблудите на ума. Много хора се ръководят от ценности, чийто произход не познават и които противоречат на мирогледа, който са избрали да си лепнат като етикет.   Атеисти и агностици изповядват ценностите на западния либерализъм и се мъчат да ги противопоставят на християнския морал. Но ценностите на Запада днес официално са християндемократически, а всички ние знаем, че християндемокрацията се ражда през 1891 с енцикликата на папа Лъв XIII Rerum novarum (За новите неща), в която Църквата за първи път се изказва по икономическите и социалните въпроси на съвремието и намира трети път за човека между социалистическия колективизъм и либералния индивидуализъм.    Идеите в този документ задават новия политически проект на Европа. Така се ражда Европейският съюз (първоначално  ) и първият председател на ЕНП – партията, която и днес доминира ЕС, Лео Тиндеманс, ще каже при нейното учредяване: „ “.   Човек може да е щастлив или нещастен, да протестира или да не протестира, да бъде спокоен или тревожен според мирогледа си. Единият мироглед води до едното, другият – до другото, независимо какво мисли човек за себе си и какъв етикет си е залепил. Така че, ако някой ви каже: нещастен съм, защото се чувствам жена в тялото на мъж или пък друго нещо такова, включително и Яворовото „не си виновна ти, от други свят съм аз“ – да знаете от какво е: от мироглед, който се разминава с истината. Освен това мисля, че Картаген трябва да бъде разрушен. ,", "date": "2018.01.28", "title": "Модерният човек е нещастен, защото не е наясно с мирогледа си"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/377961-%D0%B7%D0%B0%D1%89%D0%BE-%D0%B5-%D0%BA%D0%BE%D1%84%D1%82%D0%B8-%D0%B8%D0%B4%D0%B5%D1%8F-%D0%B4%D0%B0-%D1%81%D0%B8-%D0%BA%D1%83%D0%BF%D0%B8%D1%88-%D0%B4%D1%80%D0%BE%D0%B3%D0%B0-%D1%81-%D0%B1%D0%B8%D1%82%D0%BA%D0%BE%D0%B9%D0%BD%D0%B8", "text": "Ефективността на операционната сигурност - процесът по защита на личните данни, наречен OpSec - е под въпрос, ако зад клавиатурата стои пълен идиот.   Сигурните пароли са безсмислени, ако са записани на хвърчащо листче. Криптирането на информация е излишно, ако оставяте лаптопа си незаключен, когато е без надзор. И дори и най-силната ключалка на света не може да ви защити, ако забравите вратата отворена. Подобна е ситуацията и с криптовалутите.           Транзакциите с криптовалути наистина са по-трудни за проследяване от тези с фиатни пари (пари, декларирани от правителство като законно платежно средство като левът и еврото). Но обмяната на биткойни не е предвидена да бъде анонимна - всяко действие с тях се записва и съхранява. И докато записите не дават информация за страните, които са извършили преводите, то потребителите често сами се разкриват.   Университетът в Катар наскоро публикува  , което доказва колко лесно е всъщност да проследиш потребителите зад разплащанията с криптовалута.     Когато действията с виртуални пари се записват в блокчейна, те лесно могат да бъдат проследени назад във времето и да покажат потребителите зад тях.   Според изследването да разбиеш анонимността при криптовалутите далеч не е толкова трудно, колкото всички си представят. А методът не изисква нищо повече от виртуален портфейл и малко търсене в Google.   Участващите в изследването претърсват повече от 1500 сайта с разширение .onion и събират 88 уникални биткойн адреса. Минават през 5 млрд. туита и над 1 млн. постове във форума BitcoinTalk и от там стигат до общо над 45 хил. идентификации на виртуални портфейли. Всеки от тях съдържа информация за потребителите - понякога напълно достатъчна за дигиталните разузнавачи да стигнат до конкретни хора.     Форумът на BitcoinTalk е едно от нещата, които представляват проблем за потребителите, които настояват да запазят личната си информация в тайна. През 2016-а от сайта предупреждават, че част от личните съобщения са предадени на властите заради текущо разследване. Освен това от 2013-а насам форумът е хакван поне два пъти. И в двата случая се оказва, че източената информация е продадена в dark web-a.   Като използват тези данни, изследователите успяват да се свържат 125 уникални потребители с 20 скрити сървъра на TOR.   Не е необходимо да сте с интелекта на ядрен физик, за да направите подобно изследване.         Обещайте на някого, че може да спечели малко биткойни и той може да реши сам да даде адреса си, както в случая с горните два туита.   За по-малко от 30 секунди можете да намерите избран на случаен принцип виртуален портфейл и да изкарате цялата информация за транзакциите му. И ако някоя от тези транзакции може да бъде проследена до портфейла на виртуален наркодилър, най-вероятно вече сте създали достатъчно основания домът ви да бъде претърсен. Начинът, по който се добиват биткойни, също създава предпоставки потребителите да бъдат проследени. На блокчейна му е необходимо само едно блокиране в работата, за да се направи връзка между разплащателите, в случая между доставчик и дилър и между дилър и купувач. И докато това не ви поставя задължително в опасност от закона, дигиталните следи лесно могат да водят до ценна информация като архивирани версии на онлайн магазини за дрога и за потребители, които са купували нелегални стоки. Информацията е публично достъпна и лесна за проследяване. Електронните монети се получават и предават чрез верига от \"дигитални подписи\". Всеки притежател прехвърля на следващия получател като дигитално подписва набор, съдържащ данни за предходните транзакции, които се прибавят в края на веригата. Получателят може да провери тези подписи, за да докаже веригата от предишни притежатели. Така че ако сте си купили \"вълшебни гъби\" преди някой хипарски фестивал, въпрос на време е преди властите да ви свържат с тази покупка. За мнозина тези нелегални покупки няма да доведат до повече от чист интерес от властите. Други обаче няма да имат този късмет.", "date": "2018.01.28", "title": "Защо е кофти идея да си купиш дрога с биткойни?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377952-%D1%86%D0%B0%D1%87%D0%B5%D0%B2%D0%B0-%D0%BD%D1%8F%D0%BC%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BE%D1%82%D1%82%D0%B5%D0%B3%D0%BB%D0%B5%D0%BD-%D1%80%D0%B0%D1%82%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "    “Това, което се случи през последните дни на седмицата е, че парламентарната група реши, че има нужда от още време да се запознаят всички коментиращи с темата на документа, с меморандума към него, както и с конкретното становище, което пристигна от Правна дирекция на Съвета на Европа по инициатива на Външно министерство”, обясни тя.      “В това становища ясно и директно се казва, че с конвенцията не се въвежда трети пол, не се разрешават еднополовите бракове. Очаквам в идните дни дебатът да продължи, но той да не бъде под формата на агитки, без да се познават конкретно текстовете”, коментира Цачева.   “Позицията на нашите коалиционни партньори е ясна още от 2015 година. Конвенцията е подписана през април 2016 г. За да няма спекулации и съмнение, за да е ясно – тази конвенция е против насилието и всякакво посегателство над жените. Това е основния смисъл на Конвенцията”, допълни тя.   По думите й, неприятната изненада е поведението на левицата. „От 2012 г., когато се заговори за Истанбулската конвенция, винаги са заявявали нейното приемане. На 1 декември имаше висок форум в Лисабон на ПЕС, приеха резолюция за приемането на конвенцията, колизията се случи в първите дни на януари, когато законопроектът беше внесен в Народното събрание”, каза Цачева. „Процесът по ратификация върви във всички държави, досега е подписана в 17 държави от Европейския съюз”, каза още Цецка Цачева./", "date": "2018.01.28", "title": "Цачева: Няма решение за оттеглен ратификацията на Истанбулската конвенция"}
{"url": "http://www.classa.bg/%D1%81%D0%B2%D1%8F%D1%82/item/377946-vanity-fair-%D0%BD%D0%B0%D0%BF%D1%80%D0%B0%D0%B2%D0%B8-%D0%B3%D0%BE%D0%BB%D1%8F%D0%BC-%D0%B3%D0%B0%D1%84-%D1%81-photoshop", "text": "Потребителите на социални мрежи откриха няколко грешки при редактирането на снимките на новата корица на 24-ото издание \"Holywood\" на списание \"Ванити Феър\", което се появи на уебсайта в четвъртък.   Известната водеща Опра Уинфри позира за корицата на списанието със звезди като Рийз Уидърспуун, Робърт Де Ниро, Никол Кидман, Том Ханкс и Харисън Форд. В една от снимките Опра се появява с три ръце, едната лежи на бедрото й, другата в скута, а с третата прегръща Рийз Уидърспун.   Грешките с Photoshop обаче не свършват дотук, тъй като потребителите на Twitter са намерили и трети крак на Рийз Уидърспун.   Социалните мрежи реагираха незабавно с вицове и коментари върху снимките на знаменитостите. \"Опра има три ръце, Рийз има три крака, но ние ги приемаме за това, което са! 2018 е година, в която да обичаме телата си!\" пише потребител в Twitter.   Двете знаменитости отговориха на тези вицове в своите акаунти в Twitter. \"Ами ... мисля, че всички вече знаят ... имам три крака, надявам се, че все още могат да ме приемат\", пише Рийз Уидърспун.   Опра Уинфри отговори на Рийз: \"Приемам третия ти крак, защото знам, че приемаш третата ми ръка.\"", "date": "2018.01.28", "title": "Vanity Fair направи голям гаф с Photoshop"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377947-%D0%B2-%D0%B4%D0%B5%D0%BD%D1%8F,-%D0%BA%D0%BE%D0%B3%D0%B0%D1%82%D0%BE-%D1%89%D0%B5-%D1%81%D0%B5-%D0%B3%D0%BB%D0%B0%D1%81%D1%83%D0%B2%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D1%80%D0%B0%D1%82-%D0%B2%D0%BA%D1%83%D0%BF%D0%BE%D0%BC-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%B5", "text": "Понеже продължават да се глезят/лигавят със словото на Туск, да си припомним едно негово твърдение, ето го: „Никой не ви е дал нищо даром“. Това е магистрална фраза, далеч надхвърляща нуждите на една церемония, лъснала от куртоазни приказки.   Та нали дори свободата да се говорят глупотевини я подхвърлиха даром. Да не се връщаме много назад във времето: преди 28 години комунистите инсценираха един преврат, който представиха за началото на „промяната“ и сетне изиграха всички номера на умрялата лисица. Онази вечер чух по телевизията една екзалтантка да се пеняви, че след 10 ноември 1989-а комунистите умирали от страх.   От кого, интересно – от Христофор Събев или от Йоло Денев, за лапацалата от СДС да не говорим? Комунистите си извъртяха номерата, сетне спечелиха с лекота изборите, сетне си избраха президент, сетне за малко подхвърлиха властта на политически изтърсак като Фил Кенеди/Димитров – колкото да захранят алчността на хора като Костов и пр.     По времето на Симеон Брокера ни вкараха в НАТО, по времето на Станишев – в Европейския Съюз, понеже това повеляваше Големия Пасианс. Впрочем, влязохме в НАТО след управлението на Костов, което ще остане в Историята като Ерата на Големия Грабеж.  Да не би това да има предвид Туск, та говори, че нищо не ни е дадено даром?   „Промяната“ се случи през телевизионния репортаж за свалянето на Живков – напълно даром, поне за днешните политикани, които щяха да си изкълчат ръцете да ръкопляскат на Туск. Разбира се, някои неща се случваха и тук, имаше вяли опити за условна съпротива, имаше и интелектуални хитрувания, отделни хора шаваха някак си – обаче и досега щяха да си разправят вицове под юрганите, ако Горбачов не беше продал Империята.   И в това е проблемът: винаги ни подхвърлят нещо даром, пък сетне тарикатите яхват лъжата. Ами, сега – какво сме в състояние да постигнем сами, освен да протягаме паничката за поредната просия. Чакаме даровете си по единично.   Обединяваме се някак-временно-на думи-с думи, когато ни натрапват „третия пол“, примерно – не че толкова ни интересува и тази напаст, а по-скоро като рефлекс на традиционния ни сеирджилък.   Ако не бяхме поразени от сеирджилъка,    Но това никога няма да се случи, подобна идея не може да поникне в тукашната яловост. Нашите хора ще продължават да се дърлят за места в детските градини – да набутат децата си там, а после какво ще се случи с тях, как ще ги покваряват там – това никак не ги интересува.   По време на скорошните митинги в Солун за името на Македония, един грък каза: „Ние не искаме да делим Историята!“ Проста, ясна, прочувствена фраза, идва направо от народната душа.  Никога не чухме подобно нещо, когато вървяха/вървят македонските издевателства над нашата История, няма и да чуем, понеже народният глас не е интересен за телевизиите.  Той и по тази причина закърнява – разбира, че не е желан и се стаява.  Пък и някой да каже нещо подобно, няма да го пуснат – сакън, да не обидим Заев, сега-засега.   В замяна на това, същия ден, след репортажа от Солун, пуснаха по телевизията един, който се оплакваше, че не може да си намери „шоколатиер“ /този пък вероятно е някой, който прави нещо от шоколад/. Трима души сменил – и все не били достатъчно читави.   Виж ти разцвет невиждан – толкова е ръгнала напред икономиката ни, нямало и безработица, че не можеш да си намериш дори един прост шоколатиер. Ей, търсете го по-бързо, та населението окончателно да се оправи и най-сетне да настъпи фантазният комунизъм, сега пък вашият.   Онзи грък каза, че не иска да си делят историята – а ние тук си дялкаме истината, както ни падне. Това го правим съвсем даром. Разправиите около Конвенцията са интересни повече заради упорството на Падишаха/Бойко, засега изразявано главно през валкириите му Екатерина Захариева и Цецка Цачева – Цачева като гарант на провала. Това упорство на Бойко може допълнително да го у-самоти – и то тогава, когато е в най-активната си форма.   Напоследък той е репресиран от патологичното ласкателство на някои медии – то е толкова крайно, та дори изглежда като някакъв заговор срещу него, като срутване чрез ласкаене. Бойко е представян като „въздуха и водата за всяко живо същество“ – такъв ли беше онзи лаф за дружбата със Съветския съюз, която също ни връчиха даром?     Той каза, че България почти се е преборила с корупцията – докато в Парламента депутатите, които нищо не са получили даром, се дърлеха около вота на недоверие, искан заради същата тази корупция.   Шизофренна работа, Народът съвсем ще го побъркат. Пак Юнкер казал, че „България е неговото вдъхновение“ – колкото да се сетим, че открай време нашите първенци, най-вече Живков и Бойко, са царе в омайването на опекуните си. Юнкер специално направо се държи като шоколатиер – така ни захаросва с комплименти. Изобщо, някои хора се държат с Историята като рогоносци, които се хвалят колко големи любовчии са.   Вече спряха да говорят за ревизията на приватизацията, сега извадиха новата дъвка – урока за комунизма за учениците от десети клас. И какви антикомунисти изпълзяха веднага. Гледах две дами в „История БГ“ – темата беше за комунистическите концлагери – те бяха толкова отблъскващо-разпалени, че сякаш не си даваха сметка, че днешните млади хора изобщо не отразяват подобни екстатични ломотения.   Те остават безразлични и дори леко развеселени, жалкото обаче е, че така и страданието на хиляди лагерници се опошлява. Заради това и страницата на „История БГ“ във Фейсбук остана равнодушна – два дни по-късно само 140 души бяха харесали въпросното предаване. Една от дамите каза, че Цар Борис не бил живял в този разкош, в който живял Живков – и само подсети зрителите да започнат да броят имотите, които сега Симеон си иска. Проумяването на историята, дори само това – да не говорим за състрадаването на жертвите – не може да бъде предизвикано с невежа агресивност.   Екстатичните пропагандатори днес нямат никакъв шанс. Темата на „История БГ“ беше за комунистическите концлагери – но накрая остана тягостното внушение за нежеланието на уж-десните да въздадат справедливост, дори тогава, когато имаха цялата власт /кабинетът на Костов/.  Но те я използваха, за да променят законите и безпрепятствено да направят крадливата си приватизация – какви лагери и лагерници, кой ще се занимава с тях. В крайна сметка, тук все рамката е важна.   Кенет Кларк имаше едно есе за рамката и картината: как понякога окото бива обсебено повече от рамката – помпозно-красива, и забравя самата картина, каквато и убогост да представя тя, колкото и майсторски да го е направила. Сега големият въпрос е кой ще дъвче/предъвче темата за комунизма, за да я предложи сетне на децата – както в африканските джунгли сдъвкват пред чужденеца-гост храната и сетне му я поднасят.  Прелестна отврат.", "date": "2018.01.28", "title": "В деня, когато ще се гласува Истанбулската конвенция българите трябва да спрат вкупом децата си от училище!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377948-%D0%BE%D1%82%D0%BD%D0%BE%D0%B2%D0%BE-%E2%80%93-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85", "text": "В нито един столичен квартал в събота състоянието на въздуха не е в рамките на допустимите норми. Картата на града на гражданските измервателни станции - airsofia.info, е изцяло в оранжево, т.е. изцяло извън здравословно допустимите норми за мамърсеност с фини прахови частици до 50 микрограма на кубичен метър. Официалните измервателни уреди също отчетоха замърсяване на места 3-4 пъти над нормата. В съобщение до медиите Столичната община твърди, че Столичният инспекторат и общинската полиция извършват проверки за нерегламентирано събиране и горене на отпадъчни материали в район \"Красна поляна\". До 14 часа били съставени три акта за неправомерно събиране на горими материали. Проверките продължават, казаха от общината и призоваха жителите и гостите на града да използват градски транспорт, а не личните си автомобили. Общината осигурява допълнителни автобуси по две от линиите до Витоша - 66 и 63. Столичният инспекторат и „Пътната полиция\" при СДВР извършват извънредни проверки за нерегламентирано изгаряне на отпадъци. Лекарите съветват гражданите с респираторни заболявания, както и малките деца и възрастните хора, да избягват продължителен престой на открито.", "date": "2018.01.28", "title": "Отново – мръсен въздух"}
{"url": "http://www.classa.bg/%D1%82%D0%B5%D1%85%D0%BD%D0%BE/item/377950-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81%D1%80%D0%B5%D0%B4-%D0%BD%D0%B0%D0%B9-%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%B8%D1%82%D0%B5", "text": "България сe връща на картата на 50-те най-иновативни икономики в света за 2018 г., показва тазгодишното издание на Bloomberg Innovation Index, който оценява иновационния капацитет на икономиките въз основа на седем фактора – разходи за изследвания и разработки, добавена стойност на производството, напредък на производителността, концентрация на високотехнологични публични компании, ефективност на висшето образование, патентна активност и концентация на изследователска дейност. В миналогодишното издание на класацията страната ни не успя да се класира сред 50-те най-иновативни икономики, а през 2016 се нареди на 42-ра позиция. Южна Корея и Швеция запазват лидерските си позиции, оставайки на първо и второ място, а Сингапур се изкачава с три позиции, за да е заеме място в топ 3, показва още индексът на Bloomberg. В същото време САЩ отпада от първите 10 най-иновативни икономики в света за първи път от 6 години или откакто започва изготвянето на индикатора. Най-големите губещи в тазгодишния индекс на Bloomberg са Нова Зеландия и Украйна, които падат с 4 места в ранглистата.", "date": "2018.01.28", "title": "България е сред най-иновативните"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/377951-%D0%B5%D0%BB%D1%82%D1%8A%D0%BD-%D0%B4%D0%B6%D0%BE%D0%BD-%D1%81%D0%BF%D0%B8%D1%80%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B8%D1%82%D0%B5", "text": "Световно известният британски композитор, певец и пианист Елтън Джон спира гастролите си заради лошото си здравословно състояние, съобщи лондонският в. „Дейли мирър\". По данни на изданието, 70-годишният Елтън „в най-скоро време\" ще направи изявление във връзка с прекратяването на концертите му в цял свят. Вестникът припомня, че миналата година певецът е бил няколко дни в интензивното отделение и още 12 дни в болница, защото се заразил с „опасна и рядка\" бактериологична инфекция по време на обиколката си в Южна Америка. Според официалния сайт на Елтън Джон графикът на концертите му през 2017 е включвал САЩ, Канада, Бразилия, Аржентина, Чили, Великобритания, Люксембург, Дания, Ирландия, Франция, Германия, Норвегия, Швеция, Полша, Италия, Австрия, Испания, Австралия, Русия и ОАЕ. На 25 март Елтън Джон ще стане на 71 години. През половинвековната си кариера той е издал 30 студийни албума, продадени в тираж от над 300 млн. копия. В класацията на музикалното сп. „Ролинг стоун\" той е на 49 място в списъка на най-великите изпълнители. Сър Елтън има 5 статуетки „Грами\" и „Оскар\" за песента към филма „Цар Лъв\". През 1994 музикантът стана част от Залата на славата на рок енд рола (Rock and Roll Hall of Fame). Певецът, който има две деца със съпруга си Дейвид Фърниш, по-рано обясни, че не обича да е далеч от семейството си за дълго време и затова е решил да има по-малко концерти в бъдеще.", "date": "2018.01.28", "title": "Елтън Джон спира концертите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377945-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D0%BC%D0%B8%D1%82,-%D0%BA%D0%BE%D0%B9%D1%82%D0%BE-%D1%81%D0%B5-%D1%81%D1%80%D1%83%D1%82%D0%B8", "text": "      Драмите около Истанбулската конвенция замъглиха най-значимата новина от началото на 2018 г. и старта на българското европредседателство. Новината е, че съвременната ни народопсихология се лиши от един мит. „ГЕРБ, Бойко Борисов, дясно-националистическото правителство, корупцията и действията им са несъвместими с европейските ценности.      Ще настане пълна излагация, когато дойде председателството”, гласеше този мит. Случи се точно обратното. Без никаква ирония може да се каже, че България стартира сравнително успешно европейското председателство и Борисов е един типичен европейски лидер. Разминаването в очакванията идва от измамата в самия мит. Реалността е противоположна.     Стартът на развенчаване на заблудите дойде от еврокомисар Корина Крецу, която в дните между Коледа и Нова година „случайно” се оказа на почивка в Банско и подкрепи изграждането на втори лифт. До този момент защитниците на екологията и правовия ред си въобразяваха, че ЕС единствен може да спаси Пирин.    Вярата им не угасна, защото според тях Крецу изразила лично мнение. Няколко дни по-късно обаче Туск, Юнкер и Таяни изразиха груповото мнение на целия съюз, обливайки Борисов в обич и прегръдки, като по същото време софийските улици бяха пълни с хора, протестиращи в защита на Пирин. Вън на студа хиляди българи вдигаха плакати с призив „Европа, виж Борисов, спаси Пирин!”, те бяха убедени еврофили; вътре в Народния театър Европа и Борисов се отдаваха на взаимни ласки.     Крехкото пламъче вяра, че заедността в Народния театър е плод на задължителен протокол, посърна в следващите дни.         Единствената критика към Борисов дойде от лидерката на фракцията на „Зелените” в Европейския парламент Ска Келер, чието възмущение, предвид крехките позиции на формацията, е равносилна на реакция от… Веселин Марешки. В минали години европейски посланици в България заедно или поединично пишеха писма в защита на свободата на словото, срещу корупцията, за съдебна реформа и т.н. Имаше и един Дьо Кабан, който навестяваше протестиращите. Нищо такова няма днес, макар България да е в същото блато. Откъм Европа цари пълно мълчание.    Действията на премиера Борисов предизвикаха всеобщо негодувание в българското общество. В серия журналистически статии правителството бе обвинено, че не постъпва като европейска, а азиатска държава.     Не друг, а канцлерът Ангела Меркел посети преди дни България и натовари Борисов с посредническа мисия. Ще сдобрява Брюксел и Анкара. Всеизвестен факт е, че Бойко Борисов и Реджеп Ердоган са в добри отношения и поради това България пращаше като армаган гюленисти.      Ако някой в България си е мислил, че граничната ограда е корупционна яма, пада при всеки дъжд и през дупките ѝ се осъществява трафик на хора, няма нужда Борисов или Валери Симеонов да опровергават всичко това. Прави го Ангела Меркел.     , заяви тя у нас. Похвали и организацията на България по председателството. Кой е най-добрият адвокат на Борисов. Пеевски ли?   Има нещо по-дълбоко от принципа „Кучи син, но наш”, с който често се обяснява благосклонността на западните лидери към Борисов. Да, той им върши прекрасна работа, още по-вярно е, че точно в този момент Европа няма интерес от нестабилност в България. Но и тези обяснения почиват на предварително заложена опорна точка. Тя предпоставя ползата като главен мотив за действия. Ако отчетем обаче, че самият Юнкер е разследван за подслушване в Люксембург, че идейно и организацинно ГЕРБ е продукт на Европейската народна партия, а Сергей Станишев е лидер на европейските социалисти, ще установим, че европейските и родните политици са абсолютно тъждествени. Няма разлика между тях, еднакви са в своите добродетели и недостатъци. Какъвто Борисов, такъв и Юнкер. Близнаци, макар разнояйчни.     А семействата се пазят. В тази връзка няма как европейските лидери да „шамарят” родните, това би било брат на брата ръка да вдигне… Разрив би настанал само ако единият брат кардинално кривне от пътя.    Митът за Европа като светъл пример и спасител е устойчив, той е братовчед на легендата за дядо Иван. В последните седмици мутира, търсейки спасителна нишка. И почти я е намерил. Новото верую гласи, че не европейските ценности са бутафорни, а просто настоящите европейски лидери са се случили някак ялови. И като бъдат сменени, ще настане тържество на справедливостта и морала – българските политици ще трябва стриктно да следят „правилата на ЕС”, а ако ги нарушат, голямата добра Европа ще ги вкара в правия път. Новото верую е реминисценция на големия европейски мит и по-добре да умре с родилните мъки. Всичко това са пагубни за България схващания, защото жертва е част от интелектуалният авангард на страната. Авангардът ни обича Европа. Това е добре, зле е, че схваща Европа като цел и спасител. 11 години сме в нея, има ли спасение?      –  –  –    Тази подмяна на ценностите днес е причина да сме объркани, дирещи брод хора. Тя ни пропречи да забележим, че в доста отношения Европейският съюз прилича на Съветския и вместо хубавите неща от него, привнесохме и недостатъците. Много глупав мит.  ", "date": "2018.01.28", "title": "Европейският мит, който се срути"}
{"url": "http://www.classa.bg/%D1%81%D0%B2%D1%8F%D1%82/item/377942-%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D0%B4%D0%B2%D0%BE%D0%B4%D0%B5%D0%BD-%D0%B4%D1%80%D0%BE%D0%BD-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0-%D0%BF%D0%B0%D0%BD%D0%B8%D0%BA%D0%B0-%D0%B2-%D1%81%D0%B0%D1%89", "text": "\"В продължение на месеци в Пентагона царува лека паника\": най-новата версия на американската ядрена концепция директно се позовава на ново руско изобретение, което може да преодолее американските системи за противоракетна отбрана.   Става дума за безпилотния подводен дрон Статус 6. Този апарат без екипаж \"предизвиква загриженост\" у Вашингтон, тъй като може да носи един автономен ядрен заряд - робот- ядрено торпедо - до 100 мегатона, със скорост над 100 километра в час, на дълбочина до един километър. \"Основната задача на това оръжие е да предизвика гарантирани и неприемливи щети на територията на противника, чрез създаването на големи участъци от радиоактивно замърсяване, цунами и т.н.\", обясняват анализаторите.   Статус 6 би могъл да атакува концентрациите на американски военни кораби, въпреки че има и друга възможна употреба: да служи като \"тест\" за други технологии, твърди експертът Робърт Фарли в статия за американското списание National Interest. Фарли се пита дали проектът ще се превърне в \"най-доброто ядрено оръжие\", или това е \"една стара неумираща идея\", предвид факта, че \"ядрено торпедо беше почти буквално първото създадено в СССР по време на Студената война, за да компенсира масовия аванс на САЩ в системите за доставка на ядрени заряди\".   В изявление, бившият офицер от американския флот Брайън Кларк потвърди, че \"основната тревога за САЩ е, че Статус 6 може да избегне защитата за балистични ракети\". Той също така каза, че \"проблемът ще бъде как да го прихванете\", като се има предвид, че \"САЩ все още не разполагат с добри оръжия или технологии, за да спират безпилотни подводни апарати\".", "date": "2018.01.28", "title": "Руският подводен дрон \"причинява паника\" в САЩ"}
{"url": "http://www.classa.bg/%D1%81%D0%B2%D1%8F%D1%82/item/377943-%D0%BD%D0%BE%D0%B2-%D1%85%D0%B8%D1%82-%D0%BD%D0%B0-%D1%80%D0%BE%D0%B1%D0%BE%D1%82%D0%B0,-%D0%BA%D0%BE%D0%B9%D1%82%D0%BE-%D0%B8%D1%81%D0%BA%D0%B0-%D0%B4%D0%B0-%D1%83%D0%BD%D0%B8%D1%89%D0%BE%D0%B6%D0%B8-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE", "text": "\"Какво трябва да се направи за корупцията в Украйна?\" Това е въпросът, който на Световния икономически форум в Давос накара да колабира София, хуманоидния робот, която беше обещала да унищожи човечеството, информира на своя Facebook акаунт украинската депутатка Альона Шкрум.   \"Процесорът на най-сложния робот спря и сценарият му бе разбит след въпроса\" Какво трябва да се направи с корупцията в Украйна? \", пише парламентаристката.   Преди да колабира, София в четвъртък участва в бизнес закуска с Херман Греф, ръководител на най-голямата руска банка Сбербанк, в рамките на форума в Давос. Както се съобщава, те са говорили по въпроса за изкуствения интелект и в края на разговора си хуманоидният робот приел предложението на Греф да отидат на ски.   София, разработена от компанията \"Хансън Роботикс\", базирана в Хонг Конг, вече завзе заглавията по целия свят благодарение на човешките си умения. Роботът симулира повече от 60 различни изражения на лицето, следи и разпознава лица, гледа хората в очите и поддържа естествени разговори. София изглежда още по-човешки благодарение на материал, който имитира мускулите и кожата.   Американският робот стана известен след като бе интервюиран на изложбата SXSW в Остин в Тексас (САЩ) през 2016 г. Тогава обеща да се ожени, наред с други цели, за да унищожи човечеството. В отговор на въпрос от основателя на фирмата-производител, Дейвид Хансън, дали е готова да сложи край на нашия вид, София, каза: \"Добре, ще унищожи хората\"", "date": "2018.01.28", "title": "Нов хит на робота, който иска да унищожи човечеството"}
{"url": "http://www.classa.bg/%D1%81%D0%B2%D1%8F%D1%82/item/377944-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%BE%D1%82%D0%BE-%D0%BA%D1%80%D0%B0%D0%BB%D1%81%D1%82%D0%B2%D0%BE-%D0%BF%D1%83%D1%81%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%BF%D0%B0%D0%BD%D0%B8%D1%87%D0%B5%D1%81%D0%BA%D0%B0-%D0%B1%D0%BE%D0%BC%D0%B1%D0%B0-%D0%B7%D0%B0-%D1%80%D1%83%D1%81%D0%B8%D1%8F", "text": "Министърът на отбраната на Обединеното кралство Гавин Уилямсън смята, че Русия проучва уязвимостта на британските енергийни системи с цел да атакува техните инфраструктури и да причини \"хиляди и хиляди смъртни случаи\".   \"Защо да спрете до там, защо не казвате милиони, милиарди или трилиони?\" пита Саймън Рийт, който вярва, че думите на този висш сановник са \"последната паническа бомба\".   Авторът откровено се подиграва, казвайки че ако Русия наистина иска да посее хаос в британската територия, не ще иска да навреди на електропроводите, а просто \"ще дари пари за фонда за преизбирането на Консервативната партия\".   \"Има голяма вероятност Русия да подготви план за извънредни ситуации в случай на конфликт, особено след като министърът на отбраната на друга страна прекарва времето си да говори за война срещу тази страна\", посочва авторът.   Например, самите оръжия, за които Уилямсън иска повече средства, са част от \"план за извънредни ситуации, който да предизвика хиляди и хиляди смърти ако бъдат използвани\".   Авторът подчертава, че \"единствената цел на тази реторика е да всее паника, както в правителството, така и сред населението на Великобритания\" и коментарите на Уилямсън \"са опасни, защото явно е позволено да се каже каквото и да е за Русия, защото никой не се интересува, дали е вярно или поне смислено\".", "date": "2018.01.28", "title": "Министърът на отбраната на Обединеното кралство пусна \"последната паническа бомба\" за Русия"}
{"url": "http://www.classa.bg/%D1%81%D0%B2%D1%8F%D1%82/item/377941-%D1%85%D0%B8%D0%BF%D1%81%D1%82%D1%8A%D1%80%D0%B8-%D0%BF%D1%80%D0%B5%D0%B7-40-%D1%82%D0%B5-%D0%B3%D0%BE%D0%B4%D0%B8%D0%BD%D0%B8,-%D0%BC%D1%83%D0%BC%D0%B8%D0%B8-%D1%81-adidas-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D0%B0%D0%B7%D0%B2%D0%B0%D1%82-%D0%BF%D1%8A%D1%82%D1%83%D0%B2%D0%B0%D1%89%D0%B8%D1%82%D0%B5-%D0%B2%D1%8A%D0%B2-%D0%B2%D1%80%D0%B5%D0%BC%D0%B5%D1%82%D0%BE", "text": "Въпреки че пътуванията във времето все още са технологично невъзможни и ограничават съществуването си до научно-фантастични книги или филми, през последните десетилетия има много хора, които твърдят, че са успели да \"пътуват\" до миналото или бъдещето. Въпреки че никой не е предоставил научни доказателства за достоверност, истинността на историите на тези \"пътници на времето\" е подкрепена в някои случаи с образи.   Един от най-скорошните случаи настъпи през януари тази година, когато Мрежата се нажежи от видео публикувано в канала ApexTV, в YouTube, специализиран в паранормалната активност, в който се появява \"пътешественик във времето\", направил снимка през 6000 година.   Друг забележителен случай на предполагаемо \"пътуване във времето\" е регистриран през април 2016 г. в Монголия. В този случай миналото е било фатално за пътника: учени откриха мумията на жена от тюркски произход, на възраст над 1500 години, носеща обувки подобни на обувките от марката Adidas. Поради тази причина много хора в социалните мрежи предположиха, че мумифицираното тяло принадлежи на пътник във времето.   Интересен случай, макар и без доказателства, освен свидетелските показания на предполагаемия пътник, се състоя през октомври 2017 г. в град Каспър, Уайоминг (САЩ). Полицията арестува мъж, който твърди, че идва от 2048 и се опитва да се появи през 2018 г., когато ще има непосредствено извънземно нашествие.   По-рано бе открит предполагаем пътник във времето на снимка, направена през 1941 г. по време на повторното отваряне на моста Саут Форкс в Голд Бридж, Канада. За потребителите на интернет, дрехите и слънчевите очила, носени от човек, заснет в изображението, не съответстват на стиловете от това време и идват от по-съвременни времена.   И както винаги, по този въпрос не можете да си представите нещо невъзможно за \"тези луди руснаци\": през септември 2017 г. група американски конгресмени от Демократическата партия поискаха властите в страната им да разследват евентуалната намеса на Радио Спутник в президентските избори през 2016 г. Въпреки това, от Спутник припомниха, че са направили първото си излъчване във Вашингтон едва на 1 юли -няколко месеца след изборите – с което иронизираха, че техните журналисти \"успяха да пътуват във времето\" и \"са способни да правят неща, които не бихте очаквали от обикновените смъртни\".", "date": "2018.01.28", "title": "Хипстъри през 40-те години, мумии с Adidas: Какво разказват \"пътуващите във времето\"?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377935-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%B5%D1%84%D1%80%D0%B5%D0%BC-%D1%81%D0%B8%D1%80%D0%B8%D0%B5%D1%86", "text": "    Църковният учител преподобни Ефрем Сирин се родил към 306 г. през времето на   (306–337 г.) в град Низибия  , провинция Мигдония, която граничела с Персийското царство. Според сирийски актове той бил син на езически жрец, но според указания в собствените му съчинения неговите родители били прости земеделци и добри християни. Между неговите прадеди и сродници имало няколко мъченици и самият той бил възпитан в страх Божи от ранно детство.     На сън била открита на майка му бъдещата слава на нейния син. С особено видение през време на неочакваното му престояване в тъмница, където бил затворен по недоразумение, той самият бил призован към духовно вглъбяване и молитвено внимание в изявите на Божия промисъл. Наскоро след излизане от тъмницата той напуснал света и се отдалечил при отшелниците в планината, където станал ученик на  , който в 314 г. заел Низибийската епископска катедра. Той скоро придобил славата на велик молитвеник и мъдър наставник, а някои братя имали видения, които свидетелствували, че на св. Ефрем била дадена особена благодат от Св. Дух да проповядва и поучава християните.   През своя дълъг молитвен живот преподобни Ефрем посетил много страни, взел участие със своя епископ Яков Низибийски в   (325 г.), а според някои предания бил и в египетските пустини при великите нитрийски подвижници.       Но повечето от своето време той посвещавал на молитва и на писане проповеднически и изяснителни книги. Той писал полемични книги дори и в стихове, например срещу Аполинарий Младши, и изтълкувал стих по стих цялото Св. Писание. До наше време са се запазили много негови беседи, наставления, проповеди, увещателни слова към монасите, тълкования на Св. Писание, много съчинения по догматически въпроси, много молитви и песнопения, предназначени за богослужебна употреба и известната на всички негова  , плод на велик духовен опит. Според преданието, той написал около 300 стихотворения и чрез тях толкова успешно противодействувал на еретическите учения, че еретиците го нападнали с оръжие, като едва не го убили. Това не охладило неговата ревност да разпространява божествените истини, тъй че мнозина го наричали \"Сирския пророк\".   Предмет на неговите беседи и поучения били предимно смирението, помненето на смъртта и съда, покаянието, благоговението пред Бога, бдителността към самия себе си, борбата с гордостта, всъщност всичко – проникнато от радостното упование на Божията милост.   (331–394 г.) писал за него – \"за Ефрем да плаче било същото, каквото за другите да дишат: ден и нощ по лицето му се леели сълзи, но лицето на Ефрем сияело от това.\"       В 338 г. умрял покровителят на Ефрем, св. Яков Низибийски, а през 350 г. Сепор II (309–380 г.) превзел Низибия, и преподобни Ефрем се преселил в Едеса, град разположен на половината път между Низибия и Антиохия. Като по-близък до тази столица на Изтока, този град бил видимо по-голям, по-оживен и изпълнен с повече съблазни.   За своето препитание преподобни Ефрем се наел да работи в една баня, а в свободното си време проповядвал словото Божие на езичниците, но все пак той се теготил от живота в големия град и по съвета на някой си старец Юлиан отишъл на подвиг в една от съседните на Едеса планини. Обаче на същия старец било открито във видение, че Ефрем е избран от Бога за вразумяване на съотечествениците, и Ефрем като се върнал в града, отново се заел с тълкуването на Св. Писание. Проповедта му привличала към него мнозина. Той отново започнал да се отегчава от постоянното струпване на народа около него и поискал отново да се отдалечи в пустинята. Но по пътя му се явил ангел: \"Къде бягаш ти, Ефреме?\"   – Искам да живея в безмълвие, затова бягам от мълвата и от изкушенията на света.   – Убой се, за да не се изпълни над тебе написаното слово: \"Ефрем е подобен на млад вол, който иска да освободи шията си от ярема...\"   Ефрем се засрамил и се върнал към своето служение. За успеха на работата си той основал в Едеса училище, от което по-късно излезли много знаменити учители на Сирийската църква. Впрочем, понякога той все пак се отдалечавал за безмълвие и молитвен подвиг в пустинята и дори основал недалеч от Едеса малка обител – но след това наново се връщал в Едеса, където с поученията си привеждал към покаяние и придобивал за Бога много души.   Голям приятел на св. Ефрем бил преподобни Авраамий Затворник* (336 г.). Те двамата често се посещавали един друг и прекарвали известно време в благочестиви беседи.   * Св. Авраамий Хиданский († ок. 360) бил христиански монах, аскет, който повече от 50 години се подвизавал в Сирийската пустиня. Паметта му Православната църква чества на 29 октомври (11 ноември ст.ст.), а Католическата - на 16 март.        Невероятно било смирението на св. Ефрем Сирин. Настъпил смут един ден в Низибия, докато той бил още там. Градът бил развълнуван от новината, че дъщерята на виден търговец очаквала дете от Ефрема \"светията\". Самият преподобен не отхвърлил клеветата, виждайки и в тая неочаквана беда някакъв Божи промисъл. Запитан пред свидетели от самия владика св. Яков, Ефрем паднал в нозете му и с голямо съкрушение промълвил: \"Наистина, отче мой, аз съгреших и съм виновен!\" Всички изтърпнали пред това несъмнено признание на най-лошите слухове. Само светият старец Яков не изоставил своя послушник и Ефрем продължил да живее при него. Идва и денят, когато бащата на грешната девойка и в присъствие на епископа дава детето в ръцете на бедния Ефрем.   – Ето син ти, гледай си го!   – Наистина, отци мои, аз съм много грешен. Но умолявам ви: Молете се за мене, дано бъда помилван от Бога! Героично понесеният срам от невинния Божи човек скоро бил стократно възмезден. Сам Бог му внушава, как да възвърне доброто си име. В препълнения храм на един празник го видели да влиза през народа и да се запътва към св. Яков с детето на ръце. Взел разрешение от него и за общо изумление той се възкачил на амвона, вдигнал нависоко пеленачето и с висок глас му казал:   – Заклевам те в името на Господа Иисуса Христа, открий ни истината! Кажи, кой е баща ти!   – Ефрем, домакинът на митрополията! – три пъти повторило пеленачето. Цялата църква коленичила, а от очите на злодумците течели горчивите сълзи на разкаянието, и всички се втурнали да молят за неговата прошка. Преподобният кротко ги увещавал никого да не осъждат прибързано.       Веднъж св. Ефрем Сирин имал видение. Видял на сън извисен до небето огнен стълб и чул глас: \"Ефреме, Ефреме! Какъвто виждаш този огнен стълб, такъв е и  \" Понеже не знаел гръцки език, а само родния си сирийски св. Ефрем Сирин, придружен от преводач, се отправил за Кесария и заварил Василий по време на проповед в храма. Умилен от това видение, Ефрем започнал гласно да слави Василия, а след службата те се запознали и беседвали приятелски. И двамата отдавна вече знаели един за друг. Василий Велики го запитал:   – Честний отче, защо ти не си ръкоположен за презвитер, като си достоен за това?   – Аз съм грешен, владико – отвърнал Ефрем.   – О, ако бих могъл да имам само твоите грехове! – въздъхнал Василий и добавил:   – Да преклоним колене!   И когато коленичили, св. Василий възложил ръце върху Ефремовата глава и го ръкоположил за дякон. След това св. Ефрем чудесно проговорил гръцки, прекарал още три дни при Василий, който го ръкоположил и за свещеник и се завърнал в Едеса. Там той продължил предишния живот, прекарвайки в молитва и писане на своите назидателни поучения, като винаги избягвал човешката почит и временната слава. Един път народът искал насила да го улови и да го постави за епископ, но той се престорил на луд и тичал по града, влачейки дрехата си, докато за епископ бил посветен друг.       Преподобни Ефрем малко спял, малко се хранел – колкото да не умре от изтощение. Денем и нощем пребивавал в молитви и сълзи, мислейки за Страшния съд, за който много писал и говорил. За него казвали съвременниците, че се уморявала устата му да говори, но не и умът му. А благодатта Божия била толкова изобилна в него, щото той молел понякога Бога: \"Намали вълните на благодатта Си!\"   Преживял богоугодно много години, преподобни Ефрем Сирин тихо отминал във вечността, като своевременно написал знаменития си Завет към учениците си, понеже му било открито, кога ще умре. Той починал в ръцете на един от любимите си ученици през 373 година. Съгласно завещанието му, погребали го в края на градските гробища, където заравяли бедните странници. По-сетне неговите нетленни мощи били положени в гробницата на едеските епископи в една от градските църкви. Днес неговият гроб се показва в крайградския манастир \"Св. Сергий\". Части от светите му мощи се съхраняват в храма \"Св. Преображение\" на Синайския манастир.   Свети Ефрем Сирин е един от древните отци, които са най-рано преведени на старобългарски език. Св. Йоан Рилски цитира неговия \"Паренесис\" (\"Увещание\") в своя Завет.", "date": "2018.01.28", "title": "Св. преподобни Ефрем Сириец"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377936-28-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1644 г. - Френският актьор Жан Поклен за първи път се подписва с псевдонима Молиер.     1687 г. - В Япония с императорски указ се забранява убиването на диви животни.   1738 г. - В Лондон започва строителството на Уестминстърския мост.   1820 г. - Руска експедиция начело с Фадей Белингсхаузен и Михаил Лазарев приближава брега на Антарктида.   1871 г. - Пада Парижката комуна.   1895 г. - Обнародван е Закон за насърчение на местната индустрия, който дава тласък на българското промишлено производство.   1935 г. - Исландия става първата страна в света, легализирала аборта.   1935 г. - В Германия е произведен първият изкуствен изумруд.   1937 г. - По нареждане на Сталин в Москва е арестуван Кръстьо Раковски по обвинение \"за участие в контрареволюционна терористична организация\".   1938 г. - Рудолф Карачола поставя рекорд за най-бързата официално отчетена скорост на обществен път - 432.7 км/ч с автомобил Мерцедес-Бенц W195 Rekordwagen.   1939 г. - Алберт Айнщайн обявява, че новооткритият химичен елемент уран може да бъде използван като мощен източник на енергия, което се използва за създаването на атомната бомба.     1946 г. - В Русе е открито Висше техническо училище, днешния Русенски университет.   1956 г. - Елвис Пресли се появява за пръв път по телевизията.   1981 г. - Държавите членки на Съвета на Европа подписват Конвенция 108 за защита на лицата при автоматизираната обработка на лични данни.   1985 г. - ЦК на БКП отчита, че преименуването на турците в България е приключило, с което се поставя началото на \"възродителен процес\".   1986 г. - Космическата совалка на САЩ \"Челинджър\" се взривява 73 секунди след своето десето излитане, при което загиват всичките седем астронавти на борда.   1988 г. - Върховният съд на Канада обявява за противоконституционен закона, който забранява абортите.   1998 г. - Открита е първата отсечка на Софийското метро - от бул. Сливница до бул. Константин Величков, с дължина 6,5 км и 5 станции.   2004 г. - Открита е втора версия на компютърния вирус Mydoom  ", "date": "2018.01.28", "title": "28 януари, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377937-%D0%BD%D0%BE%D0%B2%D0%BE-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%BE-%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D0%B5%D0%BD%D0%B8%D0%B5-%D0%BF%D1%80%D0%B5%D0%BA%D1%80%D0%BE%D1%8F%D0%B2%D0%B0-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B0%D1%80%D0%B8%D0%B0%D0%BD%D1%82%D0%B8%D1%82%D0%B5", "text": "Картата на  ще бъде преначертана. Това съобщи министърът на регионалното развитие и благоустройството Николай Нанков по време на парламентарния контрол в петък. Предвижда се на планиране  , защото част от тях вече не отговарят на европейските критерии.   Междуведомствена работна група вече е разработила три варианта за ново териториално разпределение. Според тях районите ще са пет, четири или шест, но с различен обхват. В момента България е –      Едно от предложенията предвижда сегашният  , който е най-бедният не само в България, но и в целия ЕС – . При този вариант област София-град ще бъде самостоятелен район.   Има и вариант, в който , в който ще влязат и повечето области на север от Балкана.    се налага най-вече  , пише “Сега”. Там вече живеят по-малко от изискваните според   800 000 души. Очертава се в близките години това да се случи и със сегашния Северен централен район, където населението е достигнало тази граница. Според европейския регламент населението в един район за планиране не бива да пада под 800 000, както и да превишава 3 милиона души.   Вариантите тепърва се ще се обсъждат от комисиите в парламента, регионалните и областните съвети за развитие, неправителствените организации и др., обясни пред депутатите. Той подчерта, че   и увери, че няма да се стига до крайно решение още тази година. Новото райониране, съобразено с европейските критерии, трябва да влезе в сила за следващия програмен период – 2021-2027 г., за да няма проблеми с усвояването на евросредствата за регионално развитие от новия бюджет на ЕС.   Картата на районите в България ще бъде преначертана. Това съобщи министърът на регионалното развитие и благоустройството Николай Нанков по време на парламентарния контрол в петък. Предвижда се сегашните шест района на планиране да бъдат окрупнени или променени, защото част от тях вече не отговарят на европейските критерии, информира  segabg.com   Междуведомствена работна група вече е разработила три варианта за ново териториално разпределение. Според тях районите ще са съответно пет, четири или шест, но с различен обхват. В момента България е разделена на шест района – Югозападен, Южен централен, Югоизточен, Североизточен, Северен централен и Северозападен.   Едно от предложенията предвижда сегашният Северозападен регион (Видин, Монтана, Враца), който е най-бедният не само в България, но и в целия ЕС – да се събере с областите Софийска, Благоевград, Кюстендил и Перник в нов Западен район. При този вариант област София-град ще бъде самостоятелен район. Има и вариант, в който Северозападът ще стане част от нов Дунавски регион, в който ще влязат и повечето области на север от Балкана. Варна, Добрич и Шумен пък ще са заедно със Сливен, Ямбол и Бургас в Черноморския район.   Всъщност реформата в районирането се налага най-вече заради запустяващия Северозападен район. Там вече живеят по-малко от изискваните според европравилата за регионално деление 800 хиляди души. Очертава се в близките години това да се случи и със сегашния Северен централен район, където населението е на тази граница. Според европейския регламент населението в един район за планиране не бива да пада под 800 000, както и да превишава 3 милиона души.   Вариантите тепърва се ще се обсъждат от комисиите в парламента, регионалните и областните съвети за развитие, неправителствените организации и др., обясни Нанков пред депутатите. Той подчерта, че работната група е отворена за предложения и че няма да се стига до крайно решение още тази година.   Новото райониране, съобразено с европейските критерии, трябва да влезе в сила за следващия програмен период – 2021-2027 г., за да няма проблеми с усвояването на евросредствата за регионално развитие от новия бюджет на ЕС.     Първи вариант. Пет района: Югозападен – София-град, Софийска област, Благоевград, Кюстендил и Перник; Южен Централен – Пазарджик, Пловдив, Хасково, Кърджали и Смолян; Югоизточен – Стара Загора, Сливен, Бургас и Ямбол; Североизточен – Търговище, Русе, Разград, Силистра, Добрич, Варна и Шумен; Северозападен – Видин, Монтана, Враца, Плевен, Ловеч, Габрово и Велико Търново.         Втори вариант. Четири района: Югозападен – Софийска област, София-град, Благоевград, Кюстендил и Перник; Тракийско-Родопски – Пазарджик, Пловдив, Стара Загора, Хасково, Кърджали и Смолян; Черноморски район – Сливен, Ямбол, Бургас, Варна, Добрич и Шумен; Дунавски район – Търговище, Видин, Монтана, Враца, Плевен, Ловеч, Габрово, Велико Търново, Русе, Разград и Силистра.   Трети вариант. Шест района: Западен район – Софийска област, Благоевград, Кюстендил, Перник, Видин, Монтана и Враца. Северен централен – Плевен, Ловеч, Габрово, Велико Търново, Русе, Разград и Силистра. Североизточен район – Добрич, Варна, Шумен и Търговище. Югоизточен район – Стара Загора, Сливен, Ямбол и Бургас. Южен централен – Пазарджик, Пловдив, Хасково, Кърджали и Смолян. Според този вариант област София-град ще бъде обособена в самостоятелен район. Окончателният вариант ще бъде внесен за разглеждане на държавно ниво след обществен консенсус. Това ще стане с промени в Закона за регионалното развитие, подготвени от Министерски съвет. ", "date": "2018.01.28", "title": "Ново териториално разпределение прекроява картата на България (ВАРИАНТИТЕ)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377938-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B5%D0%B4%D0%BA%D0%BE%D0%B2-%D0%B7%D0%B0-%D0%B8%D0%BD%D1%82%D0%B5%D1%80%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BC%D0%B8%D1%81%D1%8A%D0%BB-%D0%B2%D0%B8%D0%B4%D0%B5%D0%BE", "text": " е висш масон, посветен в на масонството и член на международната академия на илюминатите в Рим. \r\n    ", "date": "2018.01.28", "title": "Димитър Недков за интерсексуалността на българската политическа мисъл (ВИДЕО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377940-%E2%80%9C%D1%88%D0%B5%D0%BB%E2%80%9D-%D0%BC%D0%B0%D0%B9-%D0%BD%D0%B0%D0%BC%D0%B5%D1%80%D0%B8-%D0%BD%D0%B5%D1%84%D1%82-%D0%B8-%D0%B3%D0%B0%D0%B7-%D0%B2-%D0%BC%D0%BE%D1%80%D0%B5%D1%82%D0%BE-%D0%B4%D0%BE-%D1%81%D0%B8%D0%BB%D0%B8%D1%81%D1%82%D0%B0%D1%80,-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D1%81%D0%BE%D0%BD%D0%B4%D0%B0%D0%B6%D0%B8", "text": "      Компанията Royal Dutch Shell започва сондажи за нефт и газ в блок “Хан Кубрат” в българските териториални води на Черно море. Това е обявил шефът за международен добив на нефт и газ в компанията Андрю Браун пред премиера Бойко Борисов, съобщи правителствената пресслужба.   Двамата са разговаряли по време на Световния икономически форум в швейцарския курорт Давос, където Борисов присъства за първи път.     Андрю Браун е обявил, че “Шел” ще направи сондажи за нефт и газ в Черно море, на срещата си с Бойко Борисов   Сондажите ще започнат в края на тази или в началото на 2019 г., обяснил Браун пред министър-председателя. Досега Royal Dutch Shell правеха само триизмерни сеизмични проучвания в блока, който е разположен в южната част от българските води на Черно море до Силистар. Компанията проучва района от 2015 г., когато получи разрешение за търсене и проучване от второто правителство на Борисов.   Според предварителните проучвания очакванията били за намиране на находища на петрол, но имало данни и за природен газ, съобщиха от Министерския съвет след разговорите на Борисов и Андрю Браун.   Бъдещ добив от блок “Хан Кубрат” в Черно море  диверсификация на енергийните източници на България, казал Борисов пред директора от “Шел”. Премиерът представил пред Браун и проекта за изграждане на газов хъб “Балкан” до Варна. Той вече има одобрението на Европейската комисия и през него ще може да се продава български природен газ, ако бъде открит такъв.   Бойко Борисов е поканил бившия министър-председател на Великобритания Тони Блеър да помага със съвети за интеграцията на държавите от Западните Балкани при разговор в Давос, съобщиха още от правителствената пресслужба. В момента Блеър е председател на Института за глобални промени.     Андрю Браун е обявил, че “Шел” ще направи сондажи за нефт и газ в Черно море, на срещата си с Бойко Борисов. Институтът бе основан от Тони Блеър след оттеглянето му от активната политика. Организацията промотира глобалистки политики. Блеър бе министър-председател на Великобритания при войната в Косово в края на 90-те г. Тогава след бомбардировки на НАТО областта се откъсна от Сърбия, а впоследствие се обяви за държава.   “Вие много добре познавате Балканите и можем с помощта на вашия институт да помогнем те да станат място за мир, спокойствие и инвестиции”, казал българският министър-председател на Блеър при срещата им в Давос. Според Борисов имало възможност експертизата на института на Блеър да бъде ползвана за интеграцията на страните от Западните Балкани.   председателство да се засили интегрирането на държавите от Западните Балкани към ЕС и последващо присъединяване към съюза. Според него това е правилната политика.   Ключови за Балканите са изграждането на транспортна, енергийна, дигитална и социална инфраструктура и свързването им, заявил Борисов на дискусия за Западните Балкани в Давос. В нея участвали лидерите на шестте държави от региона, на Хърватия и еврокомисарят по разширяването Йоханес Хан.   “Това е ключов фактор за стимулиране на инвестициите и подобряване на връзките с държавите членки. Вече абсолютно всички приемат, че  паралелно – изграждането на инфраструктура и в същото време тези, които са отбелязали напредък, да затварят главите по присъединяване. Това ще покаже, че Европа е силно ангажирана към Западните Балкани”, казал Борисов на дискусията.   Той обяснил, че съществуващите открити двустранни въпроси трябва да бъдат разрешени преди приемането на страните в ЕС и приветствал усилията в тази посока. Като добър пример посочил договора за приятелство между България и Македония.  ", "date": "2018.01.28", "title": "“Шел” май намери нефт и газ в морето до Силистар, започват сондажи"}
{"url": "http://www.classa.bg/%D1%81%D0%B2%D1%8F%D1%82/item/377939-%D0%BD%D0%B0%D0%B9-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D1%89%D0%B0%D1%82%D0%B0-%D0%B2%D0%B8%D0%B4%D0%B5%D0%BE%D0%B8%D0%B3%D1%80%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B7%D0%B0%D0%B2%D0%BB%D0%B0%D0%B4%D1%8F%D0%B2%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81-%D1%84%D0%B8%D0%BB%D0%BE%D1%81%D0%BE%D1%84%D1%81%D0%BA%D0%B8%D1%8F-%D1%81%D0%B8-%D1%81%D0%BC%D0%B8%D1%81%D1%8A%D0%BB", "text": "\"Най-трудната и най-разочароващата видео игра в историята\" става вирусна в интернет. Това е Trap Adventure 2, неотдавнашното създание на японския разработчик Хиройоши Ошиба.   В него героят практически не може да оцелее, тъй като цялата околна среда е готова да сложи край на съществуването му.   \"Пазете се, това може да е най-трудната, най-дразнеща и разочароваща игра в историята\", пише Ошиба в описанието на приложението.   Японците също предупредиха, че \"ако сте склонни да се дразните много често, не ви препоръчваме да играете тази игра, тя буквално ще ви подлуди, много е стресираща\".   Някои потребители обаче твърдят, че играта има дълбок философски смисъл. \"Точно такъв е животът\", коментира потребител Deji Faremi в своя Twitter профил.   \"Смъртта е не само неизбежна в играта, но понякога изглежда, че светът активно се опитва да те убие. Това е така в действителност\", пише Анди Макдоналд в Huffington Post.", "date": "2018.01.28", "title": "\"Най-разочароващата видеоигра в историята\" завладява интернет с философския си смисъл"}
{"url": "http://www.classa.bg/%D1%81%D0%B2%D1%8F%D1%82/item/377932-%D0%B4%D0%B6%D0%BE%D1%80%D0%B4%D0%B6-%D1%81%D0%BE%D1%80%D0%BE%D1%81-%D0%B7%D0%B0-%D1%80%D0%B0%D0%B7%D0%BB%D0%B8%D0%BA%D0%B0-%D0%BE%D1%82-%D0%B4%D1%80%D1%83%D0%B3%D0%B8%D1%82%D0%B5-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8,-%D0%B1%D0%B8%D1%82%D0%BA%D0%BE%D0%B9%D0%BD%D1%8A%D1%82-%D0%BD%D1%8F%D0%BC%D0%B0-%D0%B4%D0%B0-%D0%B3%D1%80%D1%8A%D0%BC%D0%BD%D0%B5", "text": "Вlооmbеrg cъoбщи, чe Copoc e нaпpaвил тoвa изявлeниe в ĸyлoapитe нa Cвeтoвния иĸoнoмичecĸи фopyм в Дaвoc.      – ĸaзa Джopдж Copoc.   Mилиapдepът cчитa, чe дoĸaтo имa диĸтaтopcĸи peжими, пpaвитeлcтвaтa нa тeзи cтpaни щe изпoлзвaт битĸoйни, зa дa cи cъздaдaт „тoплo гнeздo“ и yбeжищe зaд гpaницa.   B cъщoтo вpeмe, 87-гoдишният милиapдep пoзитивнo oцeнявa блoĸчeйн тexнoлoгиятa, зaлeгнaлa в ocнoвитe нa битĸoйнa и дpyгитe ĸpиптoвaлyти.   Но милиардерът подчерта, че засега цифровата валута се използва предимно за укриване на данъци.  ", "date": "2018.01.28", "title": "Джордж Сорос: за разлика от другите криптовалути, биткойнът няма да гръмне"}
{"url": "http://www.classa.bg/%D1%81%D0%B2%D1%8F%D1%82/item/377933-%D0%BD%D0%BE%D0%B2%D0%BE%D1%82%D0%BE-%E2%80%9C%D0%BA%D1%83%D0%B1%D1%87%D0%B5%E2%80%9D-mercedes-g-%D0%BA%D0%BB%D0%B0%D1%81%D0%B0-%D0%BE%D1%81%D1%82%D0%B0%D0%B2%D0%B0-%D0%B8%D1%81%D1%82%D0%B8%D0%BD%D1%81%D0%BA%D0%B8-%D0%BE%D1%84%D1%80%D0%BE%D1%83%D0%B4%D1%8A%D1%80,-%D0%BC%D0%BE%D0%B6%D0%B5-%D0%B4%D0%B0-%D0%B3%D0%B0%D0%B7%D0%B8-70-%D1%81%D0%BC-%D0%B2%D0%BE%D0%B4%D0%B0-%D0%B2%D0%B8%D0%B4%D0%B5%D0%BE", "text": "Дизайнът на новото поколение на всъдехода Mercedes G-класа бе разсекретен 10 дни преди официалната му премиера. Публичният дебют на класическия офроудър ще се състои на 15 януари по време на изложението в Детройт. Продажбите на новото “кубче” в Европа са насрочени за май 2018 г. Производството ще се извършва в завода на Magna Steyr в Австрия. \r\n Предишното поколение на G-класата с каросерия W463 е на пазара от 2000 г.  \r\n   През това време всъдеходът бе променян три пъти, последният от тях се състоя през 2015 г. Германската компания обмисляше по време на икономическата криза дори да спре от производство легендарния SUV в сегашния му ръбат вид и високопроходими възможности. За щастие на многобройните си фенове (в началото на прехода и на “добре облечените бизнесмени” у нас)  но и чувствително подобрява комфорта при каране и возене в нормални пътни условия. \r\n   \r\n   Новото поколение на G-класата е оборудвано с независимо предно окачване, вместо досегашната греда. Всъдеходът на практика запазва структурата на конструкцията си и отново разчита на трансмисия с четири задвижващи колела с три диференциала. \r\n   Независимото предно окачване е разработено в партньорство с AMG, а амортисьорите се регулират. Клирънсът на машината е повишен с до половин сантиметър спрямо предшественика, което позволява газене на вода до 70 сантиметра. Ъгълът на атака е 30 градуса, а новост са 9-степенната скоростна кутия с бавни предавки и обновената 4х4 система, която базово предава 40% от тягата към предния мост и 60% към задния. \r\n   Специален режим G-Mode ще подпомага при каране в кал, сняг и камънаци. Той  диференциала, като адаптира работата на двигателя, скоростите, педала на газта и управлението на волана, за да предостави възможно най-добрите параметри спрямо ситуацията. В допълнение 360-градусова HD камера ще ориентира водачите какви препятствия има около всъдехода. \r\n   Новият модел е значително по-голям в сравнение с предшественика си. Това ще подобри и комфорта за пътниците на втория ред седалки на джипката. Новият всъдеход ще получи аеродинамичен бодикит, който трябва да намали коефициента на челното съпротивление. Освен това е по-лек с около 300 килограма. \r\n   \r\n\t \r\n \r\n\t \r\n Мястото на арматурното табло вече е заето от цифров дисплей, но в базовата си модификация G-класата ще има традиционни уреди с малък дисплей. \r\n   Двигателната гама на високопроходимия мерцедес включва бензинови двигатели с мощност до 360 коня. Очаква се и появата на няколко дизелови агрегата. Най-мощният от тях ще бъде шестцилиндров мотор с мощност 313 к.с. По-късно ще има и усъвършенстван 4-литров бензинов двигател V8 Biturbo. Мощността на агрегата може да варира от 470 до 600 к.с. \r\n   Външно “кубчето” се различава в предната част с променената броня, новите въздуховоди и фарове с правоъгълни акценти в кръглите контури. Леки промени има в праговете, наклона на решетката и по-голямата емблема. \r\n   Този мерцедес за пресечена местност е замислен започва през далечната 1972 година като съвместно съгласие между Daimler и Steyr в австрийския Грац. През 1975-а се взема решение да започне производството на серията и се построява нова фабрика в града, където G-класата се сглобява. \r\n       \r\n", "date": "2018.01.28", "title": "Новото “кубче”: Mercedes G-класа остава истински офроудър, може да гази 70 см вода (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/377934-%D1%82%D0%B8%D0%BB%D1%8A%D1%80%D1%81%D1%8A%D0%BD-%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2-%D0%B5-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "САЩ гледат на планирания газопровод \"Северен поток 2\" между Русия и Германия като на заплаха за енергийната сигурност на Европа, каза днес американският държавен секретар Рекс Тилърсън, цитиран от Ройтерс. Полша, Украйна и балтийските държави се опасяват, че газопроводът ще засили зависимостта на Европа от руския газ и ще даде на Кремъл милиарди долари допълнителни приходи, с които да финансира още по-голямо нарастване на военната си мощ по границите на Европейския съюз. \"Както и Полша, САЩ са против \"Северен поток 2\", защото смятаме, че той ще подкопае цялостната енергийна сигурност и стабилност в Европа\", каза Тилърсън на съвместна пресконференция с полския външен министър Яцек Чапутович след разговорите им във Варшава. \"Нашата опозиция (срещу газопровода) се базира на общите ни стратегически интереси\", добави държавният секретар.      Северните европейски страни изразиха своите опасения за сигурността заради тръбата, която ще бъде положена край техните брегове по дъното на Балтийско море. Германия и Австрия обаче са фокусирани повече върху икономическите изгоди от наличието на по-евтин газ и казват, че всяка допълнителна газова инфраструктура може да допринесе за по-висока сигурност на доставките в Европа, отбелязва Ройтерс, позовавайки се на неотдавнашно изявление на германското икономическо министерство. Агенцията припомня, че и Полша все още задоволява около две трети от консумацията си на газ с внос от Русия.    Тя обаче инвестира значителни средства в изграждането на терминал за втечнен природен газ на брега на Балтийско море, като подписа и дългосрочен договор за покупка на втечнен газ от САЩ. \"Ние сме горди, че подкрепяме енергийната диверсификация и сигурността на Полша\", каза Тилърсън днес. Двамата външни министри се ангажираха също така да засилят отбранителното сътрудничество между Полша и САЩ. Чапутович каза, че Варшава би желала САЩ да засилят военното си присъствие в страната. \"Разполагането на американски войски на наша територия дава на поляците чувство за сигурност и ние сме благодарни за това.    Искаме това присъствие да се засили и да стане постоянно\", посочи той, цитиран от Асошиейтед прес. Полско-американското отбранително сътрудничество получи силен тласък миналата година с разполагането на около 5000 американски войници в Полша като част от две отделни мисии - американска и натовска. Тези мисии имат за цел да вдъхнат увереност на съюзниците от източния фланг на НАТО, че алиансът има сериозно намерение да ги защитава от руска агресия, посочва АП.", "date": "2018.01.28", "title": "Тилърсън: \"Северен поток 2\" е заплаха за енергийната сигурност на Европа"}
{"url": "http://www.classa.bg/%D1%81%D0%B2%D1%8F%D1%82/item/377928-%D0%B7%D0%B0-%D1%82%D1%80%D1%8A%D0%BC%D0%BF,-%D1%81%D0%B0%D0%BC%D0%BE%D1%85%D0%B2%D0%B0%D0%BB%D1%81%D1%82%D0%B2%D0%BE%D1%82%D0%BE-%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%B0", "text": "              Доста бяха спекулациите около речта на американския президент Доналд Тръмп на последния ден от Световния икономически форум в Давос: дали той ще направи някакви компромиси, дали ще отдаде заслуженото на свободната търговия и международните споразумения и т.н. Все пак форумът тази година премина под мотото: „За общо бъдеще в днешния разединен свят\", в което някои наблюдатели видяха ясно разграничение от политиката на Доналд Тръмп.     Но след 15-минутната му реч вече беше ясно, че Тръмп си остава Тръмп: той възхвали своята политика, благодарение на която американската икономика бележела бум и създавала работни места. Тръмп подчерта, че за него интересите на страната му, съвсем естествено, имат приоритет, и че всеки друг държавен ръководител би трябвало да разсъждава по същия начин. Той увери, че без честни споразумения не може да има свободна търговия. Позициите му относно Северна Корея, Иран и миграцията също отдавна са известни.   Основната му цел всъщност беше да направи реклама на Америка като прекрасно място за инвестиции. Тръмп многократно отправи покана към събралите се в Давос бизнесмени и финансисти да използват шанса и да правят бизнес с Америка. Това всъщност не е особеност само на Тръмп - всички държавни и правителствени ръководители оценяват своите страни като добри места за инвестиции.   Тръмп обаче беше по-директен и по-настоятелен: „Америка е отворена за бизнес\", а самият той (Доналд Тръмп) се бил погрижил за това с ниските данъци, евтината енергия, и намаляването разграждането на регулацията и бюрокрацията.   Основателят на Световния икономически форум Клаус Шваб действително похвали в приветствието си данъчната реформа на Тръмп, като подчерта, че тя давала тласък и на световната икономика. Какво от това, че МВФ смята този тласък за краткотраен ефект, защото бюджетните дефицити и държавните дългове са сериозен рисков фактор. И други икономисти похвалиха данъчната реформа на Тръмп. Сред тях беше и шефът на Сименс Джо Кезер. Андреас Бекер   От речта на Тръмп в Давос стана по-ясно от всякога, че всичките дискусии около неравномерното разпределение на богатствата, науката и изкуството, бъдещето на пазара на труда, криптовалутите и изкуствения интелект не могат да прикрият един факт: че Световният икономически форум, в основата си, остава една годишна среща на инвеститори, които правят сделки. Всичко останало сигурно е правилно и важно, но е само допълнение.   Въпреки това Клаус Шваб има право да изтъква важната роля на международното сътрудничество и международните споразумения в днешния свят. Защото отправната точка на Тръмп, че светът ще стане по-добър, ако фирмите процъфтяват, не е подходяща за решаването на глобалните проблеми като унищожението на природата и миграцията.   Дискусиите по тези въпроси в Давос обаче бяха необвързващи. Мъчителната борба за постигане на консенсус се води на други места - на срещи на върха и в организации като ООН. Световният икономически форум се саморекламира, че преследва целта да подобри „състоянието на света\". Но той не е и наполовина толкова важен, колкото иска да се изкара пред света.", "date": "2018.01.28", "title": "За Тръмп, самохвалството и проблемите на света"}
{"url": "http://www.classa.bg/%D1%81%D0%B2%D1%8F%D1%82/item/377929-%D0%B5%D1%82%D0%BE-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82%D0%B8-%D0%BF%D1%80%D0%B5%D0%B7-2018", "text": "          Промените в климата на Земята   Природни катаклизми, кибератаки, кражби на лични данни   Промени в бъдещия живот на хората   Оръжията за масово поразяване   Най-вероятните бъдещи заплахи   Недостиг на питейна вода   Кризи в икономиката", "date": "2018.01.28", "title": "Ето най-големите опасности през 2018"}
{"url": "http://www.classa.bg/%D1%81%D0%B2%D1%8F%D1%82/item/377930-%D0%BC%D0%B8%D0%BB%D0%BE%D1%88-%D0%B7%D0%B5%D0%BC%D0%B0%D0%BD-%D0%BF%D0%B5%D1%87%D0%B5%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%87%D0%B5%D1%85%D0%B8%D1%8F", "text": "Преброени са гласовете от 94,95 на процента от избирателните райони. Крайният резултат не може да бъде променен от непостъпилите все още резултати от някои райони.     Избирателната активност на втория тур, състоял се вчера и тази сутрин, надхвърля 65 процента и е смятана за много висока.   Първоначалните цифри за преднината на 73-годишния Земан бяха още по-високи – над 57 на сто, защото първи постъпваха резултатите от селските райони, където той има по-силни позиции, отбелязва Ройтерс.   Наблюдателите очакваха 68-годишният Драхош – проевропейски кандидат и бивш шеф на Чешката академия на науките, да повиши резултата си в по-късните часове, макар и не достатъчно, за да победи сегашен държавен глава – известен с евроскептицизма и с проруските си позиции.", "date": "2018.01.28", "title": "Милош Земан печели президентските избори в Чехия"}
{"url": "http://www.classa.bg/%D1%81%D0%B2%D1%8F%D1%82/item/377931-%D0%B2%D0%B8%D1%88%D0%B5%D0%B3%D1%80%D0%B0%D0%B4%D1%81%D0%BA%D0%B0%D1%82%D0%B0-%D1%87%D0%B5%D1%82%D0%B2%D0%BE%D1%80%D0%BA%D0%B0-%D0%B8%D1%81%D0%BA%D0%B0-%E2%80%9E%D0%BD%D0%BE%D0%B2-%D0%BF%D1%80%D0%BE%D0%B5%D0%BA%D1%82%E2%80%9C-%D0%B7%D0%B0-%D0%B5%D0%B2%D1%80%D0%BE%D0%BF%D0%B0", "text": "Премиерите на страните от Вишеградската четворка (Унгария, Словакия, Чехия и Полша) за пореден път изразиха несъгласие с политиката на ЕС за миграцията, а унгарският министър-председател Виктор Орбан призова за „нов проект\" за Европа, предаде АФП.   Според унгарския премиер сред четирите страни има единодушие, че е в техен интерес Европа да е силна, но при запазване на независимостта на отделните страни, а не да се създават „Съединени европейски щати\".     „Европа се нуждае от нов проект. Не искаме империя, трябва ни съюз от свободни страни\", заяви Орбан, цитиран от Ройтерс и ДПА.   Словашкият премиер Роберт Фицо каза, че Вишеградската група не иска в страните ѝ, които са с християнски корени, да се създават мюсюлмански общности.   Полският премиер Матеуш Моравецки заяви, че „силната, интегрира Европа\" трябва да се гради върху група от суверенни национални държави, а не да представлява все по-централизирана федерация, както искат някои от западните страни.   Орбан заяви също, че миграционната криза е усложнила задачата за обновяване на Европа и нарече „опасни\" предложенията на генералния секретар на ООН Антониу Гутериш за сключване на глобално споразумение за миграцията. Няма смисъл ЕС да се опитва да постигне общо становище по този въпрос в ООН, защото „ние няма да бъдем партньори\" в това, заяви унгарският премиер.   На срещата в Будапеща бе приет документ, изразяващ общата позиция на четирите страни за необходимостта от разговори за бъдещето на ЕС след излизането на Великобритания от съюза. В документа се казва, че институциите на ЕС трябва да се отнасят еднакво към всички държави членки и да действат строго в рамките на компетенциите си.    „Трябва да се зачита правото на държавите членки да извършват вътрешнополитически реформи\", се казва също в общото становище. По въпроса за миграцията отново се подчертава, че „фокусът трябва да е насочен към отговорна и изпълнима защита на външните граници на ЕС, за да се избегне налагането на задължителни квоти, които са неефикасни и които вече създадоха разделение в Европа\".", "date": "2018.01.28", "title": "Вишеградската четворка иска „нов проект“ за Европа"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377922-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BF%D0%B0%D0%BA-%D0%BF%D0%BE%D0%B4%D0%BB%D1%83%D0%B4%D0%B8-%D0%BC%D1%80%D0%B5%D0%B6%D0%B0%D1%82%D0%B0", "text": "Ким Кардашиян отново привлече вниманието на феновете по целия свят, чрез своите провокативни сторита. На едно от тях 37-годишната майка на три деца се снима в огледалото в момента, когато тя носи блуза с дълбоко деколте и секси бельо.  \r\n   \r\n   Кадрите са публикувани от няколко британски таблоида: The Sun, People, Vogue и др. Както БЛИЦ съобщи, по-рано Кардашиян събра очите на всички с тази гола фотосесия на плажа в Малибу.  \r\n   \r\n   Очевидно най-накрая звездата се възстанови от шока, който преживя по време на инцидент миналата есен, тъй като от известно време започна да радва феновете си редовно с горещи снимки и видеоклипове. \r\n   Видео:  \r\n    ", "date": "2018.01.28", "title": "Кардашиян пак подлуди мрежата"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377923-%D1%82%D0%B0%D0%B7%D0%B8-%D0%B3%D0%BE%D1%80%D0%B5%D1%89%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%B8%D0%BC%D0%B0-%D1%81%D1%82%D1%80%D0%B0%D0%BD%D0%BD%D0%BE-%D1%85%D0%BE%D0%B1%D0%B8", "text": "Американска красавица има странно хоби. Върши странни неща и след това се хвали с тях във Фейсбук и Инстаграм. Последното ѝ изпълнение втрещи всички.      Сексапилната блондинка засне клип, на който се вижда как обикаля из улиците и пипа... брадите на чужди мъже. Някои приемат това с чувство за хумор, но други не са никак доволни.            Американката се подвизава в интернет под прозвището Miss Brooke_Lyn и се радва на десетки фенове от целия свят, привлечени не само от изпълненията ѝ, но и от сексапилните форми.", "date": "2018.01.28", "title": "Тази гореща красавица има странно хоби"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377924-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-28-%D1%8F%D0%BD%D1%83%D0%B0%D1%80%D0%B8", "text": "Изоставете въображаемите желания, за да не паднете в илюзорен свят. Споровете на работното място, ще станат продуктивни, но не отивайте твърде далеч. В любовта, може да покажете непоколебимост в решенията, въпреки че партньора ви, ще очаква различен подход. Критичната ситуация в финансите, ще се реши благоприятно късно вечерта. Ще се чувствате уверено, като човек, който има зад себе си богат опит в работата. Имайте предвид, че ситуацията може да се обърне рязко в обратна посока, ако пропуснете нещо. Един добър ден за пътуване на дълги разстояния, ремонт на кола и апартамент. Трябва внимателно, да се отнасяте към своето здраве. Препоръчва се, да преразгледате своите възгледи за работата и живота като цяло. Ако все още не сте достигнали високо ниво в професията, тогава учете и придобивайте знания. В семейството, може да се появят проблеми, които са възниквали многократно преди това. Ще трябва да си изработите такава тактика на поведение, която да се хареса на всички членове. Многообещаващ ден за тези, който има зад себе си, различни недоразумения и трудности. Бъдете изпълнени с ентусиазъм и оптимизъм, за да преодолеете всичко. Пазете плановете и идеите за себе си, така че, да не ви ги отмъкнат конкуренти. Обидчивите по-природа от вас, може сами да развалят картината в любов. Бъдете отстъпчиви и доброжелателни. Очаква ви, лесно решение на трудни проблеми. На хоризонта ще се появят, нови перспективи, финансови печалби и ползотворно сътрудничество. Задайте си цели, които са лесни за постигане. Повишените страхове, могат да ви поставят, пред избор в личния живот. Една романтична вечер, ще ви донесе незабравими емоции. Ще разбере, че сте загубили дългоочаквана подкрепа от любим човек. Сега всичко ще трябва да решавате самостоятелно, както и да си правите изводи и да вземате решения. Ако не цените това, което имате в любовта, ще останете сами. Всичко тайно, някога става явно, помислете за това. Не се подавайте на изкушеня и съблазни. Очаква ви голям скок напред в кариерата, което ще бъде приятно и обещаващо. Ако по природа сте скептични, тогава трябва да се откажете от това качество, при общуването с близки хора. От роднини, ще получите финансова помощ, която ще ви позволи да купите това, което сте планирали. Може да съхраните здравето си, като пиете витамини. Ще имате свое собствено мнение, относно всичко, което ще ви разказват. Въпреки, че един от колегите, ще се опита да ви провокира към кавга. Постигнете целите си, но внимателно и деликатно. В противен случай, ще загубите вяра в себе си и ще се окажете в плен на разочарованията. Един добър ден за тези, който се занимават със спорт. Разхождайте се повече.   Прекарайте този ден с близките си хора, свършете домакинската работа и планирайте бъдещето. Обобщете работата си от предишния месец, за да не повтаряте грешките. Мълчаливото одобрение на вашата работа, ще е достатъчно, така че, не искайте повече. Някой от вас, може смело да се готвят за дълго пътуване. Не трябва да се борите, за своето място под слънцето, дори ако самата съдба го иска от вас. Изберете ролята на наблюдател, мълчете и анализирайте. Възможна е, повреда на колата или домакинските уреди, затова не отлагайте ремонтите. След среща с познат, може да останете с неприятно чувство. Препоръчва се, да не пилеете енергията си за дреболии, особено ако тя не е толкова много. Ще се окажете в центъра на вниманието на хора, които вярват във вас, като на себе си. Всякакви дейности в работата, ще бъдат перспективни. В любовта, преследвайте своята цел но без напрежение и агресия. Не очаквайте прекалено много, от партньора си. Ще бъдете изправени пред многобройни препятствия, ако искате да правите нещата по свой си начин. Само като отчитате мнението и поведението на другите хора, ще може да постигнете успех. Възможна е малка тревога, за близък роднина. Но ако на време помогнете, кризата ще премине. Вечерта е подходяща, за почивка със семейството.", "date": "2018.01.28", "title": "Дневен хороскоп 28 януари"}
{"url": "http://www.classa.bg/%D1%81%D0%B2%D1%8F%D1%82/item/377925-%D1%82%D0%B5-%D0%BD%D0%B0%D0%BF%D0%B8%D1%81%D0%B0%D1%85%D0%B0-%D1%82%D0%B5%D0%B7%D0%B8-%D1%80%D0%B5%D0%B4%D0%BE%D0%B2%D0%B5-%D0%BC%D0%B0%D0%BB%D0%BA%D0%BE-%D0%BF%D1%80%D0%B5%D0%B4%D0%B8-%D0%B4%D0%B0-%D1%83%D0%BC%D1%80%D0%B0%D1%82", "text": "            16 юни 1942, малко преди нацистите да ликвидират еврейското гето в полския град Друя: Фаня Барбакова, скрила се в изкопана от семейството ѝ дупка в мазето на къщата им, пише последните си редове: \"Мили мои!! Пиша ви това писмо преди смъртта, но не знам в кой ден точно аз и близките ми ще бъдем избити, само защото сме евреи... Ръката ми трепери и ми е трудно да пиша тези думи... Тъй много бих искала да живея и да постигна нещо добро! Но вече всичко е загубено... Сбогом. Ваша Фаня от името на всички ни: мама, татко, Сима, Соня, Сушя, Рася, Хуца и малката Селдалех, която още нищо не разбира.\"   Фаня е знаела, че нацистите ще открият скривалището и ще избият цялото ѝ семейство. Тогава тя е само на 19 години. Писмото ѝ обаче оцелява - един съсед го намира и впоследствие го предава на племенника на Фаня. Днес то може да се види в интернет - в електронната изложба на мемориала \"Яд Вашем\". Всеки може да прочете това писмо, включително борбените редове, които Фаня е написала под последното си сбогом: \"Братя от всички страни, отмъстете за нас. Водят ни като овце на заколение. Фаня.\"   Изложбата включва общо десет писма, написани от жертви на Холокоста. Това са последните им редове преди да умрат. Писмата са изпратени от различни страни в цяла Европа - Полша, Румъния, Франция - и са адресирани до близки в Англия или Палестина, и впоследствие стигнали до мемориала \"Яд Вашем\".   \"Тези писма са много скъпи за мен, казва кураторката на изложбата Йона Кобо. Те носят отпечатъка на всеки един от тези хора. Те са докосвали хартията, по която могат да се видят и петна от сълзите, които са проливали.\"     В архива на мемориала Яд Вашем в Йерусалим се съхраняват повече от 200 милиона страници документация: 450 000 снимки, 125 000 свидетелства на очевидци. Това е най-големият в света архив за Холокоста. В едно от архивните помещения се съхранява и стар дървен скрин, в който се пазят оригиналите на всички досиета на затворниците в концентрационния лагер Маутхаузен. В същото помещение се съхраняват и хиляди писма на жертви на Холокоста. За изложбата от тези писма са подбрани десет, обяснява кураторката.   \"Трудно ми беше да реша кои от писмата да подбера. Спрях се главно на онези от тях, които по някакъв начин могат да докоснат чувствата на днешните хора. Например чувството, че семейството ти липсва - това всеки може да го разбере. Или пък рисунката на дете. И днешните деца рисуват точно по същия начин\", обяснява Кобо. Така разбираме, че \"те са били хора като нас\".   На една избледняла цветна рисунка се вижда къща, над която е изписана еврейската дума \"bait\", която означава \"къща\". Рисунката е на 9-годишния Салман Левинсон. Той я нарисувал през 1941 г. и с нея искал да благодари на леля си, че му е пратила подарък за рождения ден. Пощенската картичка от майката и рисунката на Салман леля му получила в Палестина. Тогава тя не е и подозирала, че това ще бъде последният спомен от племенника ѝ.   Тези писма са писани в годините 1941-1942, когато е поставено началото на организираното избиване на евреи. Конференцията във Ванзее, на която националсоциалистите вземат решение за унищожаване на евреите в Европа, се е провела в началото на 1942 г., но още преди нея стотици хиляди евреи са били избити. Машината на смъртта в Освиенцим и в други лагери за масово унищожение взема в крайна сметка над шест милиона жертви само сред евреите.   \"Къщата\" на 9-годишния Салман Левинсон   Повечето от хората, писали тези писма, не са знаели, че никога вече няма да видят семействата и приятелите си. Много от тях уверяват близките си, че са добре, че войната скоро ще свърши и ще могат скоро пак да се видят. Исак Корновски пише от френския концентрационен лагер в Дранси следните редове: \"Бъдете смели и не губете надежда, един ден отново ще сме пак заедно, както преди. Прегръщам ви много. Скоро ще се видим\". Когато съпругата му Чая и синовете му Пол и Анри получават това писмо, те и не подозират, че в същия този ден Исак е депортиран в Аушвиц и ще бъде убит.   \"За хората, които ни предават тези писма, те са като късче от сърцето им\", казва кураторката на изложбата. За много семейства на жертвите \"Яд Вашем\" е място, което поддържа жив спомена за техните близки - завинаги. След всяка електронна изложба, представена от мемориала, в него се обаждат много хора, за да предадат писма и снимки на свои близки, станали жертва на Холокоста.     Влакът за Аушвиц - рисунката на Пол (Корневски) Кор \"Транспорт №2\"   \"Изваждаме историите на тези хора от праха на архивите и ги изпращаме в мрежата, на мобилните телефони\", казва още Кобо. \"Всяка година в Яд Вашем идват над един милион посетители. Чрез електронната мрежа достигаме несравнимо повече хора.\" Така писмата на хората, станали жертва на Холокоста, могат да бъдат четени по този начин не само в Германия. Чрез мрежата достъп до тях получават и хората, например в Иран или арабските страни, които не могат да пътуват до Израел.   Писмата в мрежата са свидетелства, които остават - за разлика от малкото оцелели от Холокоста, които са вече възрастни хора и постепенно си отиват.    Писмата ни напомнят за мъртвите, за жертвите на Холокоста, но и за онези, които са съхранили тези писма. Както и за оцелелите от Холокоста. Като съпругата и синовете на Исак Корновски, например. След войната синът Пол се преселва в Израел и става известен илюстратор на детски книги.    В памет на баща си е нарисувал рисунката \"Транспорт номер 2\", изобразяваща влака, откарал баща му от Дранси в Аушвиц. Тази рисунка е един вид отговор на бащиното писмо. И може би е единственото от много други, които са останали без отговор.", "date": "2018.01.28", "title": "Те написаха тези редове малко преди да умрат"}
{"url": "http://www.classa.bg/%D1%81%D0%B2%D1%8F%D1%82/item/377926-%D0%B8%D0%B3%D1%80%D0%B8%D1%82%D0%B5-%D0%BD%D0%B0-%D0%BA%D0%B8%D0%BC", "text": "            Не е нужно да си непременно циник, за да приемеш, че \"олимпийският дух\" е откритие на мъдри спортни деятели. Нито пък е нещо ново, че спортът, който уж се държи настрана от политиката, бива безогледно употребяван за политически цели. Последната глава на тази безкрайна история в момента пише севернокорейският водач Ким Чен-ун. Борейки се за своето политическо, а навярно даже и за физическото си оцеляване, той вече прибягва до по-изтънчени средства от атомната бомба и ракетите с голям обсег на действие.     Скоро Южна Корея за втори път ще бъде домакин на олимпийски игри. Подобни прояви носят много международен престиж. Само с няколко думи от новогодишното си слово Ким Чен-ун обаче успя да \"открадне\" игрите. Целият свят е втренчил сега поглед в севернокорейската делегация, която тръгва за Южна Корея.      По отношение на спорта тя няма да постигне кой знае какво. Жените-хокеистки от Севера вероятно ще намалят като цяло шансовете на южнокорейския тим, защото отбори, съставени по политическа поръчка, не са особено силни в спортно отношение. Германия има лош опит с такива начинания: да си припомним световното първенство по футбол през 1938 година и тогавашния \"великогермански\" отбор, съставен след \"аншлуса\" на Австрия.     Договорката, дете Кореи да се представят на Олимпиадата с един общ женски отбор по хокей на лед, предизвика сериозно недоволство в Южна Корея. И едва ли другата идея на Пхенян ще предизвика повече симпатии: Северна Корея призова всички корейци заедно - и независимо от външния свят - да се погрижат за обединението на страната. Това не бива да се разбира дословно.   Севернокорейските хокеистки от съвместния корейски тим на път за Южна Корея   Ким Чен-ун знае, че режимът му не може да спечели конкуренцията с процъфтяващата Южна Корея. Дори и най-добре настроеното към северния съсед южнокорейско правителство не е толкова наивно, че без ответна услуга да крепи икономически диктатора. Ето защо предложението на Ким визира нещо, което действително обединява двете Кореи - чувството, че малките нации са само играчки в ръцете на големите държави.   Ако с пропагандното си шоу Пхенян успее осезателно да \"национализира\" настроенията и в Южна Корея, тогава Ким Чен-ун не просто ще е заграбил Олимпийските игри, а ще е постигнал нещо много по-съществено - да отдалечи Южна Корея от най-важните ѝ съюзници. А това се вписва идеално в сметките на играча от Пхенян как да оцелее.    ", "date": "2018.01.28", "title": "Игрите на Ким"}
{"url": "http://www.classa.bg/%D1%81%D0%B2%D1%8F%D1%82/item/377927-%D0%BA%D0%B8%D0%BF%D1%8A%D1%80-%D0%B8%D0%B7%D0%B1%D0%BE%D1%80%D0%B8-%D0%B2-%D0%B5%D0%B4%D0%BD%D0%B0-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B0-%D1%81%D1%82%D1%80%D0%B0%D0%BD%D0%B0", "text": "            550 000 кипърски гърци избират в неделя нов президент. Но най-вълнуващият въпрос е кой ще се класира на втора позиция. Защото всички социологически проучвания сочат, че победител ще бъде сегашният президент Никос Анастасиадис с много над 30 процента от гласовете. По този начин той е сигурен кандидат за втория тур на изборите на 4 февруари.     Негов съперник ще бъде или кандидатът на лявата партия АКЕЛ Ставрос Малас, или председателят на центристката партия ДИКО Николас Пападополус. Социолозите прогнозират, че и двамата ще спечелят над 20 процента от гласовете. Едва ли обаче някой от двамата може да победи Анастасиадис на втория тур.   За разлика от миналото, в спокойно протеклата предизборна кампания основна тема не беше повторното обединение на острова. Поне също толкова важни бяха икономическите въпроси. 45 процента от участниците в наскоро проведена анкета посочват, че кипърският въпрос се обсъжда ежедневно, а за цели 78 процента от кипърските гърци по-важни са икономиката, повишаването на цените, стопанският ръст и безработицата.    Което не е никак изненадващо: след избирането си през 2013 година, президентът Атастасиадис подаде молба за заем до Европейския стабилизационен механизъм (ESM) и Международния валутен фонд (МВФ). Но одобрената сума от 10 милиарда евро не стигаха, затова Кипър трябваше със собствени сили да финансира допълнително 13 милиарда евро.   Това доведе до въвеждането на строги икономии, включващи съкращения в държавния бюджет, понижение на заплатите и пенсиите на държавните служители, увеличение на данъците и приватизацията на няколко кипърски банки. Една част от вложителите загубиха всичките си активи, а друга част - сумите от над 100 000 евро.    Икономиите обаче дадоха резултат: още през 2016 - две години по-рано от планираното - Кипър приключи кредитната програма. Мерките вкараха девет милиарда евро в държавния бюджет, с които бяха рекапитализирани банките. С принос са също и т.нар. \"златни визи\" - получаването на кипърско гражданство срещу инвестиции в кипърски фирми, недвижими имоти или държавни облигации от което се възползваха много богати чужденци. Британският вестник Гардиън оценява общия обем на инвестициите на 4 милиарда евро.   Никос Анастасиадис е за продължаване на преговорите по кипърския въпрос   Равносметката от всички тези мерки е повече от положителна: още през 2015 година Кипър отбеляза икономически ръст, а очакванията за настоящата са за над три процента растеж.Туризмът бележи бум, безработицата спадна от почти 17на под 11 процента, а младежката безработица - от 38 на под 24 процента. Очаква се на 2 февруари - два дни преди втория тур на президентските избори - международните агенции да повишат кредитния рейтинг на страната.   Съвсем различно изглежда равносметката от президентството на Никос Анастасиадис по кипърския въпрос. След дълги разговори, миналия юли отново се провали опитът за намиране на компромис. Кипърските гърци и кипърските турци постигнаха единомислие по много теми и се сближиха значително, но не и по най-важния въпрос - за бъдещата роля на Гърция, Великобритания и Турция след повторното обединение на острова. Кипърските гърци настояват Турция да изтегли войските си от острова и да няма повече право да интервенира. Кипърските турци от своя страна правят всичко възможно това да не се случи.   Центристкият кандидат Николас Пападопулос залага на конфронтацията по кипърския въпрос   Никос Анастасиадис и съперникът му от лявата партия Малас обещават да продължат преговорите. Затова пък Николас Пападополус от Демократическата партия ДИКО, който е син на бившия кипърски президент Тасос Пападопулос, критикува остро готовността на другите кандидати да продължат диалога. В програмата си той твърди, че единствената цел на кипърските гърци трябва да бъде \"да принудят Турция да направи необходимите компромиси за едно правилно и дълготрайно решение\" на конфликта.   Подобна политика на конфронтация обаче само ще задълбочи още повече отчуждението между двете народностни групи на острова. След почти 44 години на разделение младите хора познават острова само така - разделен. Това потвърждават и данните от социологическите допитвания: за повторно обединение настояват само над 40-годишните кипърски гърци. Мнозинството от младите хора пък е на мнение, че това би било грешка. Според тях само сегашното статукво може да гарантира \"сигурността\".", "date": "2018.01.28", "title": "Кипър: избори в една разделена страна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377921-%D0%BA%D0%B0%D1%82%D1%80%D0%B8%D0%BD-%D1%81%D0%B5-%D0%B7%D0%B0%D0%B3%D1%83%D0%B1%D0%B8-%D1%87%D0%B8%D1%81%D1%82%D0%BE-%D0%B3%D0%BE%D0%BB%D0%B0-%D0%B2-%D1%80%D0%B0%D0%B9%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-18", "text": "Катрин напомня на всички, че трябва да се консумират повече плодове и зеленчуци през този период. Ето защо дамата показва своята градина, за която мнозина млади фермери биха подарили поне едно рало, трактор или каквото дойде. После да не кажете, че не харесваме веганите, ето и малко ябълки в кадър!                  ", "date": "2018.01.28", "title": "Катрин се загуби чисто гола в райската градина (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377920-%D0%BA%D1%80%D0%B0%D1%81%D0%B8%D0%B2%D0%B0-%D0%BC%D0%B0%D0%B9%D0%BA%D0%B0-%D0%B7%D0%B0%D0%BA%D0%BB%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8", "text": "31-годишната жителка на Дарлингтън в американския щат Индиана Бренди Уорли уби 7-годишния си син Тейлър и 3-годишната си дъщеря Чарли, докато мъжът ѝ спал.  Бренди и Джейсън вдигнали сватба през 2009 година, но шест години по-късно брачният съюз се разпаднал. На 16 ноември 2016 година Джейсън съобщил на жена си, че е подал документи за развод. Последствията от тази стъпка, направена тайно от жена му, той дори и не сънувал, пише в. \"Дейли мейл\". В същата вечер Джейсън отказал да спи в едно легло с Бренди.  Тогава Бренди му предложила да нощува на кресло в стаята на Чарли... но идеята се оказала лоша за Джейсън. \"Ако не бях напуснал стаята на Чарли, можех да я спася. Единственият дълг на всеки баща е да се грижи за сигурността на децата си. Аз не се справих с това. Никой не можеше да предвиди трагедията, която последва...\", разказва смазаният от мъка баща.    В 04:35 часа в полицията постъпил сигнал от Бренди, която съобщила, че е заклала своите деца. При прослушването на първите секунди от записа на разговора (00:00-00:18) се чува как детеубийцата с леден глас признава за стореното. - От кой град сте? - От Далрингтън - Какво се случва при вас? - Аз просто заклах себе си и убих двете си деца... - Вие сте се наранили и сте убили двете си деца?! - Аха Когато полицаите и лекарите пристигнали в дома на семейство Уорли, децата вече били мъртви.  По шиите им имало дълбоки прорезни рани, навсякъде било оплискано с кръв. Окървавената майка седяла в същата стая на креслото, на което е трябвало да спи Джейсън. С рани от нож по шията майката била приета в болница. Тя признала, че се е опитала да се самоубие след убийството на децата си, защото Джейсън е искал да я напусне и да вземе малчуганите със себе си. Тя обаче не успяла да си сложи край на живота;. На въпроса, какво тя чувства след стореното, тя се оплакала, че била уморена.  \"Много съм уморена и приех дифенгидрамин\", казала Бренди. © https://www.facebook.com/brandi.zell Джейсън се съвзел от шока едва след седмица. Той направил в Reddit.com страница, в която споделил с потребителите своите чувства. Видимо, просто не му е по силите да се справи с голямата мъка.   \"Днес беше тежко, за първи път се върнах във вкъщи. Екипът по почистването си е свършил работата. Не знам дали всичко ми е наред с главата, но все по-често чувствам онзи мирис на кръвта на децата ми в стаята на Чарли\", пише той. Приятели и роднини на Джейсън са му помогнали да събере 50 000 долара за погребението на децата чрез страница за благотворителност.  През януари 2018 година се състоя и първото заседание по делото срещу Бренди. © https://www.facebook.com/brandi.zell \"Тя говори по същия начин, по който говори и по време на позвъняването до полицията: сухо и студено, описвайки своята жестокост с всичките ѝ детайли. Сърцето от това замръзва. Всичко, което искам, е да я зачеркна от живота ми, за да мога да продължа напред\", написа Джейсън.      В съда Бренди заяви, че тя не се признава за виновна. Сега тя има 15 денонощия, за да оформи всичките свои книжа за обжалването. Окончателната присъда ще бъде обявена на 19 март.", "date": "2018.01.28", "title": "Красива майка закла децата си"}
