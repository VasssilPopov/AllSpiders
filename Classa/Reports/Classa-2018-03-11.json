{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/379538-%D0%BF%D0%BE-%D0%BD%D0%B8%D1%81%D1%8A%D0%BA-%D0%BE%D1%82-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F-%D1%80%D1%8A%D1%81%D1%82-%D0%B7%D0%B0-2017", "text": "Въпреки относително добрата експресна оценка за последното тримесечие на 2017 г. тази седмица НСИ публикува предварителните си данни за същия период и за цялата 2017 г., които се оказаха по-ниски от очакваните. Оказа се, че растежът на БВП за последното тримесечие, без прилагане на сезонни и други корекции, е бил 3% (вместо по-рано оповестените 3,6% със сезонно изглаждане), което показва, че експанзията се е забавила в края на годината. Заради това и растежът за цялата 2017 г. се оказа малко по-нисък от очакваното – 3,6% спрямо преобладаващи прогнози в интервала 3,8-4,0%. Данните за БВП от страна на предлагането показват и от кои сектори идва разочарованието. Изглежда моторите на растежа за последните няколко години вече „издишат\" – ИКТ сектора (създаване и разпространение на информация и творчески продукти, далекосъбщение - по номенклатурата на НСИ), аутосорсинга на бизнес услуги и промишлеността се представят в най-добрия случай посредствено. ИКТ секторът дори е успял, изненадващо, да отбележи спад на брутната си добавена стойност за 2017 г. – с 0,9% спрямо преходната година. Аутсорсингът на бизнес услуги, друг бързо развиващ се сектор след кризата, пък е пораснал едва с 2,3% за 2017 г. При това този растеж се дължи изцяло на първото полугодие – през втората половина на годината секторът бележи ръст под 1% и де факто стагнира. При промишлеността забавянето е повече от 2 пъти спрямо 2016 г. и ако се погледнат данните за промишленото производство, това се дължи най-вече на производството и разпределение на ток, газ и парно - вероятно освен всичко друго и заради по-топлия отоплителен сезон в края на 2017 г. Като цяло, данните за икономиката през 2017 г. са в унисон с очакванията за преориентиране на растежа от износ към вътрешно търсене. Именно ИТ и аутсорсингът на професионални и административни дейности са ориентирани основно към износ и тяхното „приземяване\" през миналата година показва, че вероятно те вече работят около потенциала си. При аутсорсинга това се вижда и в данните за заетите (от наблюдението на работната сила) – в унисон със стагнацията на отрасъла през втората половина на 2017 г., броят на заетите в него също намалява (с над 10 хил. през третото и с близо 7 хил. души през четвъртото тримесечие). При ИКТ сектора се вижда огромен и трудно обясним спад през първото тримесечие (с близо 14%), което върви ръка за ръка с намаляване на заетите с над 2 хил. души на годишна база. В следващите тримесечия, обаче, с постепенното преминаване на сектора „на зелено\" и възобновяването на растежа, заетите също бележат ръст. Колебливото представяне на двата доскоро „звездни\" сектора се вижда и в данните за износа им – и при ИКТ услугите, и при другите бизнес услуги, където се числи аутсорсингът, износът в стойностно изражение през 2017 е де факто без промяна спрямо 2016 г. – при ИКТ услугите износът през 2016 г. е бил 983 млн. евро, а през 2017 г. е достигнал 979 млн. евро; при другите бизнес услуги данните са съответно 906 и 907 млн. евро за двете години. Що се отнася до вътрешното търсене, то засилването му се вижда най-вече във финансовия сектор покрай раздвижването на кредитирането, както и в строителството и недвижимите имоти с оживлението в този сектор, което набира сила от известно време насам в големите градове. И трите сектора бележат растеж за 2017 г. който превишава средния за икономиката. Странното е, че при големия отрасъл на търговията, транспорта и туризма, обаче, който също би трябвало да е повлиян положително от засиленото потребление, този ефект засега е скромен и отрасълът бележи растеж от едва 3% за цялата 2017 г. Предвид публикуваните през годината данни за бурното развитие на туризма, възстановяване на крайното потребление и нарасналия износ на транспортни услуги, този растеж е разочароващ. Да не говорим, че и заетостта в този широк сектор се увеличава сериозно през годината (с между 35 хил. и 62 хил. души на тримесечие, на годишна база), но явно повечето заети не са успели да засилят експанзията му. Добрата новина е, че на фона на останалата част от ЕС България все още бележи растеж над средния за съюза. Лошата пък е, че растежът в България е вторият най-нисък след Словакия, което означава много бавен процес на догонване на доходите и стандарт на живот със Западна Европа, а и дори с по-развитите страни от нашия регион. Като цяло, данните за пореден път потвърждават, че вътрешният ресурс на икономиката в момента не може да осигури растеж повече от 3-4%. Ключът към по-високия растеж минава през привличане на инвестиции и работници от чужбина, както и през повишаване на производителността на труда и капитала в страната, така че с наличните хора и капитал да се произвежда повече. Иначе никога няма да ги стигнем нито американците, нито пък западноевропейците. Десислава Николова", "date": "2018.03.11", "title": "По-нисък от очаквания ръст за 2017"}
{"url": "http://www.classa.bg/%D1%82%D0%B5%D1%85%D0%BD%D0%BE/item/379539-%D0%BD%D0%B5-%D0%B1%D1%8A%D1%80%D0%B7%D0%B0%D0%B9%D1%82%D0%B5-%D0%B4%D0%B0-%D0%BF%D0%BB%D0%B0%D1%89%D0%B0%D1%82%D0%B5-%D0%BE%D1%82%D0%BA%D1%83%D0%BF", "text": "Ако сте станали жертва на рансъмуеър – зловреден софтуер, който кодира файловете ви и прави невъзможно четенето и разглеждането им, не бързайте да плащате откуп, за да ги получите обратно. Жертвите на най-новите фамилии рансъмуеър могат да възстановят своите файлове с помощта на декриптиращ софтуер, който се изтегля безплатно от сайта No More Ransom (nomoreransom.org). Проектът No More Ransom стартира през 2016 г. като инициатива на Европол, компаниите за антивирусен софтуер Kaspersky Lab и McAfee и Центъра за борба с киберпрестъпленията на холандската полиция. Към него постоянно се присъединяват нови компании и организации. Ако не знаете какъв точно рансъмуеър ви е атакувал, на сайта има разбираем интерфейс на 29 езика, сред които и български, чрез който можете да качите ваш кодиран файл и той да ви насочи към програмата, която ви е необходима за декриптирането му. На сайта в момента има 53 програми, насочени срещу различни фамилии рансъмуеър, като броят им непрекъснато нараства. Последното попълнение към програмите е софтуер за декриптиране на вируса GandCrab. GandCrab се появи през януари и оттогава е поразил над 53 000 компютри, заради което Европол го описа като една от най-агресивните форми на рансъмуеър от началото на годината. За да върнат първоначалния вид на файловете на засегнатите, неговите създатели искат откуп, вариращ между няколкостотин и няколко хиляди долара. Вирусът влиза в компютъра чрез посещаване на заразени от него сайтове или инсталиране на приложения, като иска откуп в дигиталната валута даш – нещо необичайно, защото повечето рансъмуеъри настояват за откуп в биткойн или монеро. От организацията No More Ransom съветват потребителите да правят редовно резервни (бекъп) версии на важните си файлове на друго място, освен на хард диска на компютъра и да избягват първосигналното кликване върху подозрителни линкове или приложения, изпратени по електронната поща или социалните мрежи. Също така експертите съветват да не се плаща откуп, защото той само стимулира престъпниците да продължават със своите атаки.", "date": "2018.03.11", "title": "Не бързайте да плащате откуп"}
{"url": "http://www.classa.bg/%D1%81%D0%B2%D1%8F%D1%82/item/379530-%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%B2-%D0%B5%D0%BA%D0%B2%D0%B0%D0%B4%D0%BE%D1%80-%D1%81%D0%B2%D0%B0%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%81%D0%B8-%D0%B8-%D0%BF%D0%BE%D0%B2%D0%B4%D0%B8%D0%B3%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80", "text": "Народното събрание на Еквадор свали в петък своя президент Хосе Серрано и започна политически процес срещу генералния прокурор на страната Карлос Бака. Решението за Серрано беше одобрено със 103 гласа, от общо 106 законодатели, съобщава евдадорският вестник El Telégrafo.   Серрано беше свален заради връзките си с Карлос Полит, разследван за корупция, но успял да запази мястото си в парламента.   В същото време, Бака е изправен пред импийчмънт за разкриване на аудиозапис с диалог между сега сваления президент на Народното събрание и беглеца-депутат. В аудио файла се обсъжда как да се свали Бака от позицията на отговарящ за делото Odebrecht, мега-дело за корупция в цяла Латинска Америка.   Серрано отбеляза, че аудиото \"има за цел да отслаби демокрацията след резултатите от референдума и да ограничи разследванията, които страната изисква\".", "date": "2018.03.11", "title": "Конгресът в Еквадор свали президента си и повдигна обвинение срещу генералния прокурор"}
{"url": "http://www.classa.bg/%D1%81%D0%B2%D1%8F%D1%82/item/379531-%D0%BD%D0%B0%D0%B9-%D1%82%D1%80%D1%83%D0%B4%D0%BD%D0%BE%D1%82%D0%BE-%D0%B7%D0%BB%D0%B0%D1%82%D0%BE", "text": "Пет века след треската за злато, в която конкистадорите проливат реки от кръв, мина Ла Ринконада в Перу остава мит, подхранван от отдалечеността й и затруднения достъп до Андите.   Със своите 400 000 жители, Хулиака е най-големият близък град, както и основната отправна точка за мина Ла Ринконада. Автобусите пътуват пълни с миньори и търговци, които след пътуване от около четири часа, слизат на най-високото селище на планетата. В допълнение, това е място, известно със своята враждебност и грабежи, поради липсата на полиция.   Снежният пейзаж на планините контрастира с планините от боклук. Според Едгар Киспе, минен инженер, проблемът е в безгрижието и пълната дезангажираност на хората, живеещи в или посещаващи местността. \"Проблемът е, че тук всеки идва, вземат нещо печелившо и не се интересува от населението\", казва той.   И не е чудно, защото преди четиридесет години това място е било обитавано само от група миньори, които са започнали занаятчийско извличане на злато от Серро Невадо. Днес, в определени моменти от годината, населението надхвърля 70 000 жители, предимно миньори, които работят временно в района.   Въпреки минералното богатство на местността, условията на живот са мизерни. Жителите нямат питейна вода или канализация. Също така, единственото средство за борба срещу настинка е облеклото, тъй като няма отопление. Друг проблем е, че местните хора хвърлят отпадъците директно на улиците и резултатът е нехигиенна среда, с всякакви видове болести.   Според свидетелството на единствения местен лекар, заболявания са основният здравен проблем. \"Хората се заразяват, децата се докосват до водата, ядат храната и това е проблемът\", обяснява той. Към това се добавят заболявания като сифилис и гонорея, които идват от проституцията.   Времето също не е най-доброто, тъй като жителите на Ла Ринконада трябва да издържат на ниски температури. Друг недостатък е високата степен на престъпност, което прави района опасно място. Полицията, в която има едва двадесетина души, няма възпиращ ефект срещу грабежи и актове на насилие които са ежедневие. Но златото, тази велика примамка, привлича нови и нови мечтатели и захранва лудостта да понасяш всичко това заради надеждата за бързо забогатяване", "date": "2018.03.11", "title": "Най-трудното злато"}
{"url": "http://www.classa.bg/%D1%81%D0%B2%D1%8F%D1%82/item/379532-100-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F-%D0%B3%D1%80%D0%B8%D0%BF,-%D0%BA%D0%BE%D0%B9%D1%82%D0%BE-%D0%BE%D1%81%D1%82%D0%B0%D0%B2%D0%B8-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%BC%D1%8A%D1%80%D1%82%D0%B2%D0%B8-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0-%D0%BB%D0%B8-%D0%BD%D0%BE%D0%B2%D0%B0-%D0%BF%D0%B0%D0%BD%D0%B4%D0%B5%D0%BC%D0%B8%D1%8F", "text": "Тази година се отбелязва 100-годишнината от големия испански грип, който удари човечеството, оставяйки най-малко 50 милиона мъртви, и който се смята за най-опустошителната пандемия в историята на човека.   Болестта е за първи път е наблюдавана в Канзас, САЩ, когато на 4 март войник отива в здравен център с грипни симптоми. Няколко месеца по-късно една трета от населението на света е заразено с болестта.   До този момент няма подобно събитие, най-близкото е азиатският грип от 1957 г. [2 милиона мъртви], хонконгският от 1968 г. [1 милион смъртни случая] и H1N1 от 2009 г. [18 000 мъртви].   Грипът е \"сериозен проблем за общественото здраве, който може да причини сериозно заболяване и смърт при високорисковите популации\", определя Световната здравна организация (СЗО).   Има четири типа грипни вируси: A, B, C и D. Според СЗО, първите три се наричат сезонен грип, но А и В \"причиняват огнищата и епидемии с около 3 до 5 милиона случая на тежко заболяване и между 250 000 до 500 000 смъртни случая годишно \" в световен мащаб.   Според световната организация \"всички известни пандемии са причинени от грипни вируси тип А\".   Винсент Енуф, от института Пастьор в Париж, казва, че \"грипните вируси са с капацитет за огромна мутация \". Това оставя населението в постоянен риск от появата на \"нови щамове\".   Ето защо, друга пандемия не е изключена, като обществената опасност и броят на смъртните случаи, ще зависят от точното естество на вируса.   Въпреки че грипният вирус е един от най-контролираните от научната общност, \"това, което научихме, е, че е много трудно да се контролира\", заключава той.", "date": "2018.03.11", "title": "100 години от испанския грип, който остави 50 милиона мъртви: Приближава ли нова пандемия?"}
{"url": "http://www.classa.bg/%D1%81%D0%B2%D1%8F%D1%82/item/379533-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D1%82-%D0%B7%D0%B0-%D0%B2%D1%8A%D0%B7%D0%BA%D1%80%D0%B5%D1%81%D0%B5%D0%BD%D0%B8%D0%B5-%D0%BD%D0%B0-%D0%B0%D0%BB-%D0%BA%D0%B0%D0%B9%D0%B4%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BC%D0%B0%D1%89%D0%B0%D0%B1", "text": "Докато всички погледи бяха насочени към ислямската държава, Ал Кайда се консолидира мълчаливо до такава степен, че ИД вече не може да се конкурира с тази терористична група \"от гледна точка на влияние, обхват, или човешки ресурси\". Това оценява Брус Хофман, експерт по тероризъм и борба с тероризма, старши преподавател в Джорджтаунския университет (САЩ).   В статията си, озаглавена \"Възкресение на Ал Кайда\", публикувана в САЩ от Съвета за външни отношения (CFR), Хофман предупреждава, че днес Ал Кайда и нейните филиали имат десетки хиляди хора   \"С разпадането на ислямската държава реактивираната Ал Кайда и нейните филиали сега трябва да се считат за основната терористична заплаха в света\", казва експертът.   Хофман казва, че терористите са в състояние да разклатят регионалната стабилност и да атакуват онези, които смятат за свои врагове в Близкия изток, Африка, Южна и Югоизточна Азия, Европа и Русия. От Северозападна Африка до Югоизточна Азия, Ал Кайда има поне двадесет франчайза, добавя Хофман.   Експертът обяснява, че ръстът на Ал Кайда се дължи в голяма степен на политиката й да не извършва атаки на Запад, едно от различията с ислямската държава. По този начин терористичната група се стреми да консолидира влиянието в регионите, където има значително присъствие и се развива без намеса от други страни.   Според оценките на Съвета за международни отношения, Ал Кайда и нейните филиали имат до 20 000 членове в Сирия, между 7000 и 9000 в Сомалия, 5000 членове в Либия, бойци в Йемен и областите Магреб и Сахел. В Индонезия имат 3 000 бойци, докато в Египет броят им е 1000, 800 атентатори работят в Афганистан, Пакистан и Индия, в Бангладеш и Бирма 300, а в Русия близо 100.", "date": "2018.03.11", "title": "Предупреждават за \"възкресение на Ал Кайда\" в световен мащаб"}
{"url": "http://www.classa.bg/%D1%81%D0%B2%D1%8F%D1%82/item/379534-%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0-7-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%BD%D0%B0%D0%B9-%D0%BC%D1%80%D0%B0%D0%B7%D0%B5%D0%BD%D0%B8%D1%8F-%D1%87%D0%BE%D0%B2%D0%B5%D0%BA-%D0%B2-%D1%81%D0%B0%D1%89", "text": "Мартин Шкрели, известен още в средите на Уолстрийт като \"Фарма Бро\", бе осъден на 84 месеца (7 години) затвор, за измама на инвеститорите в биотехнологичната компания, основана от него, съобщава CNBC. Бизнесменът бе изправен пред осем наказателни обвинения за отклоняване на пари от една от компаниите, за да плати на инвеститори от два хедж фонда.   Кийо Мацумото съдия в Бруклин, Ню Йорк, постанови, че в допълнение към времето зад решетките, Shkreli ще трябва да предаде на федералното правителство $ 7,400,000 и лично имущество, включително картина на Пикасо, както и да се откаже от участието си като собственик на музикалната група \"Клан У-Тан\", наред с други неща.   След като изслуша присъдата, бизнесменът каза на съдията: \"Аз съм тук заради грубите, глупави и небрежни грешки, които направих\".   Бизнесменът на 34 години, смятан за \"най-мразеният човек в САЩ\", стана известен през 2015 г., когато придоби правата за противопаразитното лекарство Daraprim, жизненоважна лекарство, използвано от болните от СПИН, и за един ден вдигна цената му с почти 5000%, от $ 13,5 до $ 750.   В края на юни миналата година Шкрели бе осъден за присвояване на средства, но бе освободен под гаранция. Хилъри Клинтън, го критикува заради прекомерните цени на лекарството. На фона на полемиката, Шкрели предложи $ 5000 на всеки, който му достави кичур от косата на кандидатката за президент на САЩ, което бе сметнато за заплаха и отмени пробацията му.", "date": "2018.03.11", "title": "Осъдиха на 7 години затвор \"най-мразения човек в САЩ\""}
{"url": "http://www.classa.bg/%D1%81%D0%B2%D1%8F%D1%82/item/379535-%E2%80%9E%D0%BD%D0%B5%D1%89%D0%BE-%D0%B7%D0%BB%D0%BE%D0%B2%D0%B5%D1%89%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%BC%D1%8A%D0%B6%D0%B5%D1%82%D0%B5-%D0%B2-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8", "text": "\"Нещо зловещо се случва с мъжете в САЩ\", казва Тъкър Карлсън, известен журналист и водещ на Fox News, който току-що лансира програмата \"Американските мъже са в криза\" съобщава The Daily Caller.   Програмата очертава сериозните проблеми, претърпени от мъжете в страната, но в същото време пренебрегвани от лидерите и медиите. Според него в момент, когато властите са ангажирани със създаването на повече възможности за жените, мъжете имат проблеми в много области: работа, образование и дори здраве.   В програмата са представени следните аргументи, които показват, че нещо не е наред с мъжете: Ужасните масови стрелби са извършени от мъже. Средният мъж в САЩ живее пет години по-малко от средната жена и първата причина е, че мъжете са по-склонни към пристрастяване към алкохола, наркотиците и т.н. Освен това, тяхната по-малка продължителност на живот се дължи и на самоубийствата: според статистиката 77% от самоубийствата в страната са извършени от мъже. Друг проблем е лишаването от свобода: 90% от лишените от свобода в страната са мъже. Момчетата имат проблеми още от училище: по-висок процент момичета завършват. В допълнение, жените превъзхождат мъжете в следдипломното образование, постигайки по-голямата част от докторски степени. Последствията от този факт са трайни, тъй като мъжете с по-малко образование получават по-ниска заплата. В момента в САЩ много по-малко от мъжете се женят и има по-голяма вероятност да живеят с родителите си. Също така, неженените момичета са почти двойно повече от самотните мъже, когато купуват къщите си. Различията в заплащането не винаги се оказват в полза на мъжете. Самотните жени на възраст около 20 години, които живеят в метрополиите, печелят с 8% повече от своите колеги от мъжки пол. Жените средно имат по-висок резултат на тестовете за интелигентност, отколкото мъжете. Американските мъже дори имат повече физически проблеми: 70% от мъжете са с наднормено тегло или със затлъстяване, в сравнение с 59% от жените. Мъжете стават все по-малко жизнени, изпитват намаление на сперматозоидите и тестостерона. И това не зависи от възрастта.   Програмата стига до заключението, че идеята, че \"мъжете са привилегировани\" а жените са потиснати е остаряло виждане, което вече не е валидно за САЩ. И упадъкът на мъжете в страната не трябва да се пренебрегва, защото когато мъжете се провалят, всички ние страдаме\".", "date": "2018.03.11", "title": "„Нещо зловещо се случва с мъжете в Съединените щати \""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/379536-%D0%B1%D1%81%D0%BF-%D1%81-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D1%81%D1%80%D0%B5%D1%89%D1%83-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7", "text": "БСП започна подписка в цялата страна за разваляне на сделката за ЧЕЗ - България. За подписката се обяви лидерът на партията Корнелия Нинова на 1 март, след среща с чешкия посланик у нас Душан Щраух, въпреки липсата на възможност за влияние върху сделката чрез подобна инициатива. От събота и през следващите дни народните представители от левицата ще участват в националната кампания за подписката в избирателните си региони. В инициативата се включват и членовете на Националния съвет на БСП, уточниха от пресцентъра на партията. Всеки, който желае да я подкрепи, може да намери информация в областните и общински съвети на БСП, уточниха още от „Позитано\" 20. По-рано в събота министърът на енергетиката Теменужка Петкова определи като „млад, интелигентен и почтен човек\" Гинка Върбакова, собственик на компанията „Инерком\", избрана от ЧЕЗ за купувач на бизнеса на компанията в България, който включва най-голямото електроразпределително предприятие в страната. Заради разликата в мащаба – активите на компаниите в групата „Инерком\" са за около 100 млн. лв., а оборотът на ЧЕЗ у нас доближава 2 млрд. лв., както и заради участието на руско-грузински офшорки в разпространен от премиера Борисов вариант за финансиране на сделката, тя предизвика сериозен скандал. Още в началото му министър Петкова си подаде оставката след разговор с премиера Борисов заради 20-годишното си познанство с Гинка Върбакова и съпругът й Славчо. Преди дни обаче лидерите на управляващите коалиционни партии решиха Теменужка Петкова да остане на поста си с мотива, че тя не е имала и няма възможност да влияе на сделката, която се води от централата на ЧЕЗ в Прага. По думите на Петкова пред BTV, със семейство Върбакови я е запознал неин приятел, който след това им е станал кум. Съпругът на Гинка Върбакова е атомен физик, а самата тя била лингвист. Когато се запознавахме, аз не съм знаела, че те ще се занимават с енергетика (основният бизнес на „Инерком\" е производство на ток от фотоволтаични паркове и изграждане на енергийни мрежи), нито съм предполагала, че ще стана енергиен министър, коментира още Теменужка Петкова.", "date": "2018.03.11", "title": "БСП с подписка срещу сделката за ЧЕЗ"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/379537-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%BF%D0%B0%D1%80%D0%B8", "text": "Според президента Доналд Тръмп парите от чужбина вече се стичат в САЩ. Данъчната реформа, която той подписа през декември, означава, че американските фирми вече не могат да отлагат плащането на данъци върху печалбите, останали в чуждестранни дъщерни дружества. Промяната доведе до доста заглавия в пресата. Apple съобщи, че ще направи еднократна данъчна вноска от 38 млрд. долара, свързана с натрупване на 252 млрд. долара чуждестранни приходи в минал период. Предполага се, че от тук нататък тези печалби ще постъпват у дома. „Огромна победа за американските работници и САЩ!\", възкликна Тръмп в Туитър. И въпреки перспективата за мащабно репатриране на печалби доларът остана странно слаб. От началото на ноември, когато стана ясно, че данъчната реформа ще мине, зелените пари са паднали с около 3%. Какво става? Да започнем от там, че репатрирането обикновено не е истински приток на капитал. Анализът на Золтан Позар от Credit Suisse сочи, че от март 2017 г. американските корпорации са натрупали около $ 2,2 трлн. печалба в чуждестранни дъщерни дружества. Около половината е свързана с неликвидни инвестиции, като местни фирми и фабрики. Повечето от останалите – парите, които биха могли да „се завърнат\" – вече са в активи, деноминирани в долари. Вижте Apple. В последния си годишен доклад компанията съобщи, че 252 млрд. долара са „като цяло базирани в... деноминирани в долари активи\". Според Позар Apple държи повече държавни облигации и други държавни ценни книжа, отколкото Bank of America. Същото важи и за Microsoft. Репатрирането прави тези средства достъпни за разпределяне на акционерите, но нито увеличава търсенето на долари, нито увеличава стимулите за инвестиране в Америка. Всъщност, твърди Позар, ако корпорациите започнат да продават облигации, това може да доведе до затягане на кредитирането. Дори репатрирането да не постигне желания ефект, САЩ трябва да очакват приток на капитали през 2018 г. Те ще бъдат необходими, за да се запълни дупката във федералния бюджет, която данъчните облекчения ще отворят. Реформата ще увеличи задлъжнялостта с 1,1 трлн. долара за десетилетие, сочат официалните прогнози. През 2019 г. бюджетният дефицит на Америка може да надхвърли 1 трлн., или 5% от БВП. Някой трябва да даде на правителството тези пари. Американските домакинства едва ли ще го направят. През декември нивото на спестяванията на физическите лица и домакинствата бе само 2,4%. Така че правителството вероятно ще заема повече от чужбина. С други думи, дефицитът по текущата сметка, както и фискалният дефицит, ще се повиши. Влиянието на тези „двойни дефицити\" върху долара е неопределено, казва Зак Пандъл от Goldman Sachs. Ако Федералният резерв повиши лихвените проценти, за да не позволи на данъчните облекчения да доведат до прегряване на икономиката, американските облигации автоматично ще станат по-привлекателни за чужденците. Доларът ще се повиши, тъй като инвеститорите ще се възползват от по-висока възвръщаемост, както когато Роналд Рейгън намали данъците през 80-те години. Като алтернатива чужденците могат да бъдат привлечени да купуват американски облигации с перспективата евтината валута да се покачи. Така че, ако Фед се въздържа от затягане в отговор на фискалния стимул, необходимостта от повече външно финансиране може да обясни по-евтина зелена валута днес. Сегашната стойност на долара, изглежда, отразява комбинация от двата ефекта, казва Брад Сецер от мозъчния тръст Съвет по външни отношения. Добрите икономически новини по света, особено в Европа, накараха инвеститорите внимателно да обмислят къде да вложат средства си. И все пак доларът остава относително силен по стандартите от последното десетилетие, отразявайки по-високите лихвени проценти в Америка. На 27 февруари Джеръм Пауъл, новият шеф на Фед, каза пред Конгреса, че перспективата за икономиката се е засилила от декември, отчасти поради фискалните стимули. Пазарите приеха това като знак, че Федералният резерв може да повиши лихвите четири пъти през 2018 г., а не три, както се очакваше, и доларът се повиши. Притокът на капитал е неудобен за Тръмп. Той обеща да намали търговския дефицит на Америка, който, като национален счетоводен баланс, върви ръка за ръка със заем от чужбина. Най-голямата му надежда е, че растежът и нарастването на вътрешните спестявания ще доведат до намаляване на двойния дефицит, поне като дял от БВП. Ако не, капиталът, вливащ се в Америка, може да не е нещо, което трябва да го радва.", "date": "2018.03.11", "title": "Зелените пари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379528-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8%D1%81%D0%BA%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8", "text": "      Възстановяване под някаква форма на строителните войски и въвеждане на форми за задължително ограмотяване на хората от гетата. По това щял да работи вицепремиерът Красимир Каракачанов, обяви той вчера в отговор на въпрос от лидера на Комунистическата партия и червен депутат Александър Паунов.     По-рано министърът на отбраната обяви проект за връщане на наборната казарма, а впоследствие започна разработването на идеята за доброволна служба, пише “24 часа”.     Ръчен циркуляр – Инструкция за употреба !!!   С връщането на строителните войски щял да се реши проблемът с хората, намерили “На баницата мекото”. Те висели на специални фондове, които висшистите пълнели, каза Каракачанов в парламентарния контрол вчера.   “Има огромен процент в гетата, които нямат дори основно образование. Видяхме и вчера хора, които претендират за нещо, а не могат да говорят български. Не може да живееш тук и дори да не знаеш езика”, отсече той.   Дори вече обсъдил идеята с регионалния министър Николай нанков и социалния Бисер Петков. В момента бившето Главно управление на строителните войски (ГУСВ) е държавно предприятие към МРРБ и е със затихващи функции. Преди 1989 г. в него се приемаха основно младежи без образование и от малцинствата.  ", "date": "2018.03.11", "title": "Каракачанов иска възстановяване на строителните войски"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/379529-%D0%BD%D0%B0%D1%80%D0%BE%D0%B4%D0%BD%D0%B8%D1%8F%D1%82-%D1%82%D0%B5%D0%B0%D1%82%D1%8A%D1%80-%D0%B8-%D0%BE%D1%89%D0%B5-5-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B8-%D1%82%D0%B5%D0%B0%D1%82%D1%80%D0%B8-%D1%81%D0%B5-%D0%BE%D0%B1%D0%B5%D0%B4%D0%B8%D0%BD%D0%B8%D1%85%D0%B0-%D0%B2-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F", "text": "Народният театър „Иван Вазов” и пет национални театри от балканските страни положиха днес основите на Асоциация на балканските национални театри (АБНТ) В присъствието на медиите директорът на първата ни сцена Мариус Донкин и представители на театрите от Македония, Албания, Косово, Словения и Румъния подписаха Меморандум за създаването на асоциацията, чиято цел ще бъде да обедини усилията и добрите практики на балканските национални театри. Съгласието си да се присъединят към асоциацията са дали и Турция, Сърбия и Гърция, които предстои да подпишат меморандума в идните седмици, тъй като бяха възпрепятствани да присъстват на основаването на организацията в София.   На церемонията по подписването присъстваха – Мариус Донкин, директор на Народен театър „Иван Вазов”, Йерней Пристов – Мениджър международни отношения и публични комуникации в Националния театър на Словения, Агим Сопи – директор и Агон Мифтари – артистичен директор на Националния театър на Косово, Хервин Чули – Директор на Националния театър на Албания, Нина Николич – артистичен директор на Националния театър на Македония и Адриана Попеску – Мениджър международни отношения и комуникации в Румънския национален театър „Йон Караджиале”.   Една от главните цели на Асоциацията на балканските национални театри ще бъде организирането на всеки две години на Форум на балканските национални театри, чието домакинство ще се осъществява на ротационен принцип. Първият домакин – през 2020 г., ще бъде Народният театър „Иван Вазов” в България, като инициатор на идеята. Тогава се навършват и 170 години от рождението на патрона на театъра Иван Вазов. Идеята за този форум бе лансирана от директора Мариус Донкин още в първите дни на мандата му, а година и половина по-късно вече е факт, съобщиха от Народния театър \"Иван Вазов\".", "date": "2018.03.11", "title": "Народният театър и още 5 балкански театри се обединиха в асоциация"}
{"url": "http://www.classa.bg/%D1%81%D0%B2%D1%8F%D1%82/item/379522-%E2%80%9E%D1%81%D0%BF%D0%B5%D1%88%D0%BD%D0%BE-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D0%B9%D1%82%D0%B5-%D1%81-%D1%80%D1%83%D1%81%D0%B8%D1%8F%E2%80%9D,-%D0%B7%D0%BE%D0%B2%D0%B0%D1%82-%D1%81%D0%B5%D0%BD%D0%B0%D1%82%D0%BE%D1%80%D0%B8-%D0%BD%D0%B0%D1%87%D0%B5%D0%BB%D0%BE-%D1%81-%D0%B1%D1%8A%D1%80%D0%BD%D0%B8-%D1%81%D0%B0%D0%BD%D0%B4%D1%8A%D1%80%D1%81", "text": "Историческото слово на руския президент Владимир Путин от 1 март, в което той разкри създаването на стратегически оръжия без аналог в света, влиза в дневния ред на голямата политика на Съединените щати.     Според тях това се налага от новата ситуация, в която се намират САЩ след първомартенското изявление на Путин.     „Стратегическият диалог между САЩ и Русия е още по-спешен след обръщението на президента Путин на 1 март, в което той заяви, че Русия е създала няколко нови ядрени оръжия – включително крилата ракета и подводен дрон”, пише в писмото, подписано от американските сенатори от Демократическата партия Бърни Сандърс, Едуард Марки, Джеф Мъркли и Даян Файнщайн.         „Поради тези политически разломи, а не въпреки тях… Съединените щати трябва спешно да разговарят с Русия, за да избегнат грешни сметки и да намалят вероятността за конфликт”, смятат сенаторите от Демократическата партия.   На 1 март 2018 г. руският президент Русия Владимир Путин гръмко обяви пред целия свят създаването на революционни руски оръжия, които променят глобалния баланс на силите.    В изказването си Путин подчерта, че Москва не иска да сплашва със своите оръжия, а да повлияе на САЩ да се ангажират с голямата тема за строителството на нова глобална архитектура за сигурност в един многополюсен международен ред.    ", "date": "2018.03.11", "title": "„Спешно разговаряйте с Русия”, зоват сенатори начело с Бърни Сандърс"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379523-%D1%81%D0%B2-%D1%81%D0%BE%D1%84%D1%80%D0%BE%D0%BD%D0%B8%D0%B9-%D0%BF%D1%80%D0%B5%D0%BC%D1%8A%D0%B4%D1%80%D0%B8,-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC%D1%81%D0%BA%D0%B8", "text": "    Св. Софроний, един от най-ревностните защитници на православието против заблужденията на лъжеучителите, се родил в Дамаск в VI в. от богати и знатни родители. От младост той се прославил с мъдростта си. Но повече от светската мъдрост го привличала божествената мъдрост, затова той ревностно изучавал Свещеното Писание и благоговейно посещавал местата, осветени от стъпките на Господа Иисуса Христа. Обикаляйки по манастирите в околностите на Йерусалим , в лаврата на преподобни Теодосий той се сближил с благочестивия инок Йоан Мосх. Като станал негов ученик, Софроний предприел с него далечни странствувания.      Заедно посетили те отначало палестинските пустинници, после – египетските и сирските и описали техните жития и подвизи. Така съставили книгата \"Лимонар\" или \"Луг духовний\" (Духовна градина). Дълго живели те в Антиохия, а в Александрия били близо до  , комуто помагали в трудовете му. В Александрия Софроний приел монашеско пострижение и още тук по чудесен начин бил изцерен от очна болест при мощите на  .   В това време различни бедствия тежели над Църквата. Йерусалим се намирал под властта на персите, които отнесли и самия кръст, на който бил разпнат Спасителят, и държали в плен патриарх Захарий. От друга страна лъжеучения смущавали вярващите. Персите се приближили и до Александрия и св. патриарх Йоан Милостиви трябвало да излезе от там. Йоан Мосх и Софроний го придружавали до смъртта му и присъствували на неговото погребение в родния му остров Кипър. След това те посетили Цариград и Рим. В Рим Йоан Мосх се поминал и неговият ученик Софроний пренесъл тялото му в Палестина, където той останал да живее.   Софроний твърдо противодействувал на заблужденията на  , чиято ерес поддържали император Ираклий и патриарсите Кир Александрийски и Сергий Цариградски. В 729 г. патриарх Захарий се върнал в Йерусалим и отново заел патриаршеския престол. Негов приемник бил Модест, който управлявал Църквата само две години, и след него бил единодушно избран св. Софроний (634 г.).    За да противодействува по-успешно на лъжеучението, той свикал събор в Йерусалим. Със съборно послание той изяснил истинското учение ла Църквата. Но независимо от неговите страдания, ереста още дълго вълнувала Църквата. Между главните защитници на истината против това лъжеучение били   и  , които се удостоили с мъченическа смърт за православната вяра.   През време на светителстването на патриарх Софрония в 636 г. Йерусалим бил превзет от арабите. Пълководецът на халифа, Омар, обсадил града. Четири месеца жителите се защищавали мъжествено. Патриархът ги въодушевявал и ободрявал.    Но когато най-после се убедил, че не може повече да се противостои на по-големите сили на неприятеля, той предложил на Омара условия за предаване.    Срещу уговорените от патриарха условия Омар обещал да не разрушава християнските църкви и да не угнетява християните. На мястото, където бил храмът на Соломон, Омар построил джамия, известна и сега под името \"Омарова джамия\". Той до края на живота си оказвал уважение към светителя, който се поминал около 638 година.   Св. Софроний Йерусалимски е оставил няколко поучителни слова, обяснение на литургията, житие на  , разказ за чудесата на  , много църковни песни и съборно послание, което на   (681 г.), свикан против монотелитите, било признато за напълно апостолско учение.", "date": "2018.03.11", "title": "Св. Софроний Премъдри, патриарх Йерусалимски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/379524-11-%D0%BC%D0%B0%D1%80%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1502 г. - Исмаил I Сефевид става шах на Персия.    1542 г. - Испанският конкистадор Алваро де Вака достига град Асунсион.    1669 г. - Започва най-силното 4-месечно изригване на вулкана Етна (Италия) - загиват 20 000 души.    1702 г. - Излиза първият брой на английския Дейли кърънт - първият ежедневен вестник в света.    1780 г. - Руската императрица Екатерина II обявява неутралитет във войната между Англия и САЩ.    1801 г. - Императорът на Русия Павел I е нападнат от бивши офицери, принуден да подпише абдикация в полза на сина си Александър I и е убит.    1810 г. - Наполеон се жени за австрийската ерцхерцогиня Мария-Луиза.     1835 г. - В Габрово приключва строеж на часовникова кула.    1864 г. - По време на голямо наводнение в Шефилд (Англия) загиват 250 души.    1905 г. - Официално е открито Парижкото метро.    1907 г. - В София е убит министър-председателя Димитър Петков.    1907 г. - Съставено е двадесет и осмото правителство на България, начело с Димитър Станчов.    1912 г. - Българското правителство на Иван Гешов взема решение за закупуване на първите два самолета за българската армия.    1913 г. - По време на Балканската война започва Одринската операция, при която Втора българска армия, заедно със сръбски войскови части, след щурмуване на източния сектор, превзема Одринската крепост.    1917 г. - Първата световна война: 50 000 британска и индийска войска, ръководена от ген. Стенли Мауд напада Багдад и пленява 9 000 турски войници.    1935 г. - В Германия са създадени военновъздушните сили Луфтвафе.    1941 г. - Втората световна война: Президентът на САЩ Франклин Рузвелт подписва договора Заем-Наем, с който осигурява американски военни доставки за съюзниците от Антихитлеристката коалиция.    1963 г. - На пленум на ЦК на БКП е възприета нова политическа линия на страната по Македонския въпрос.    1970 г. - Пабло Пикасо подарява 800 свои творби на музея в Барселона.    1973 г. - Създаден е Институтът по психология на БАН.    1985 г. - Михаил Горбачов е избран за генерален секретар на ЦК на КПСС.    1990 г. - Литва решава да напусне СССР.    1997 г. - Пол Маккартни получава титлата \"сър\" от английската кралица Елизабет II.    1999 г. - България е приета за член на Европейския център за ядрени изследвания.    2003 г. - В Хага е учреден Международен криминален съд.    2004 г. - След поредица от Бомбени атентати в Мадрид, Испания, загиват 192 души и около 1 500 са ранени.    2011 г. - Земетресение с магнитуд 8,9 по скалата на Рихтер удря Япония край регион Тохоку в Япония.      ", "date": "2018.03.11", "title": "11 март, историята в снимки"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/379525-%D0%BD%D0%BE%D0%B2%D0%B0%D1%8F-%D0%B3%D0%B0%D0%B7%D0%B5%D1%82%D0%B0-%D0%BF%D0%B0%D1%81%D1%82%D0%B8%D1%80%D1%81%D0%BA%D0%BE%D1%82%D0%BE-%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%B7%D0%BE%D1%81%D1%82%D1%80%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0", "text": "            На 140-годишнината от освобождението на България от османското иго, местните русофили мечтаеха да поканят президента Путин. Сънят не се сбъдна. Пристигна патриарх Кирил. По време на посещението и участието в празничните събития на най-високопоставения руски духовник избухна скандал, който и досега не е утихнал, пише \"Новая газета\".     Поводът беше репликата на патриарха на среща с българския президент. В отговор на думите на благодарност на Румен Радев, адресирани не само към руски, но и румънски, финландски, литовски, полски, украински и други воини, също участвали в Освободителната война, главата на Руската православна църква изрази \"разочарование, че е чул погрешна историческа интерпретация на събитията\".  Според Кирил не може да има \"политически и прагматични причини\", които да тълкуват мълчаливо или фалшиво ролята на Русия. Той добави: \"Ние сме за историческа истина, господин президент. Ние спечелихме тази историческа истина със собствената си кръв\".  На свой ред, президентът Радев, отбелязвайки, че уважава \"всяка капка кръв, пролята на българската земя\" и подчерта:  \"Ние ни най-малко не подценяваме приноса на руската армия в освобождението на България, но руската армия е мултинационална, а ние початаме паметта на всеки народ.\"  Изглеждаше, че двете страни се изказаха, взеха предвид противоположните гледни точки и темата е затворена. Въпреки това, назидателният тон на патриарх Кирил в духа на \"големия брат\", причини разгорещен дебат в българското общество как следва да се оцени отношението на Русия към България.  Трябва да се отбележи, че почвата за такива дебати беше добре подготвена от редица двусмислени изявления на руски официални лица. Когато президентът Путин се срещна с колегата си от Македония, той каза, че писмеността в Древна Рус е дошла от македнската земя, като напълно изтри историята на българската държава, в която по време на създаването на славянската азбука са живяли братята Кирил и Методий.  Новоизлюпеният вице-спикер на Държавната Дума Пьотр Толстой обиди българите, като каза, че Русия отдавна е купила България, защото руснаци са собственици на голяма част от българските недвижими имоти.  Говорителят на руското външно министерство Мария Захарова пък заяви, че през 1943 г. българските евреи са спасени от Холокоста не с най-героичните усилия на местната интелигенция и духовенство, а от Съветската армия, която по това време все още беше на хиляди километри от България.  Реакцията на българското общество към подобни изказвания винаги е била болезнена и недвусмислена: Кремъл, постоянно напомняйки ролята си на \"великия освободител\", се намесва във вътрешните работи на страната, без да зачита националната идентичност на българския народ. И този път, както отчитат българските наблюдатели, високият гост от Москва \"в юбилейната за националния празник година, хвърли сянка върху паметта на войниците (също християни), геройски загинали за свободата на България, и откри нова рана в руско-българските отношения.\"  Последва специално изявление на бившия президент на България Росен Плевнелиев, в което, между другото, се казва: \"Аз не съм съгласен с патриарх Кирил, който се прояви като наставник на официална вечеря в Светия синод и налагаше \"правилното тълкуване на историята\", което не е нищо повече от една манипулация на историята от страна на Русия. В няколко от моите изказвания предупредих за налагането на идеологията на президента Путин за агресивния панаславянски ортодоксален национализъм. Руската православна църква днес е изцяло подчинена на държавата и е неразделна част от амбициите на президента Путин за разпределяне сферите на влияние.\"  Не мина и без лични атаки срещу руския патриарх. Заместник министър-председателят Валери Симеонов, съпредседател на коалицията \"Обединени патриоти\" (ОП), в интервю за българска телевизия, нарече Кирил \"цигарен контрабандист\", \"второкласен агент на съветското КГБ\", който има \"личен джет и носи часовник за 30 хиляди евро.  Съратникът на Симеонов в ОП и лидер на известната със своята проруска ориентация националистическа партия \"Атака\" Волен Сидеров защити руския патриарх и настоя вицепремиерът публично да се извини на Кирил и да подаде оставка. Симеонов категорично отказа да се извини. Коалицията беше на прага на разделение, което може да се превърне в правителствена криза.  Не отмина без внимание от българските медии и анти-българската оргия, която организираха в Първи канал на руската телевизия в предаването на Владимир Соловьов на 6 март така наречените анализатори и експерти в областта на международната политика. Те обвиниха целия \"неграмотен\" български народ и обявиха, че властите в страната \"са предатели и разбойници\".  Те обвиниха лично президента Радев, че се е продал на Запада. И посъветваха българския народ да се отърве от своите владетели.  Апологетите на \"обсадената крепост\" и тезата \"навсякъде около нас има само врагове\" дори и не забелязват как в пропагандната си ярост отблъскват цели народи от себе си.  Но българите, въпреки факта, че не искат да поемат ролята на \"малкия брат\" завинаги, все още изпитват много топли чувства към руснаците, те обичат нашата култура, литература и музика. Те внимателно пазят паметниците и гробниците на руските войници и офицери, загинали в Руско-турската война.  На практика във всеки български град има улици, назовани от руски генерали и дипломати, и никой няма намерение да ги преименува.      ", "date": "2018.03.11", "title": "\"Новая газета\": Пастирското възмездие. Визитата на патриарх Кирил в България изостри отношенията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379526-%D0%B7%D0%B0%D1%89%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%B8%D0%BC%D0%B0%D1%82-20-%D0%B4%D0%B4%D1%81,-%D0%B0-%D1%85%D0%B0%D0%B7%D0%B0%D1%80%D1%82%D1%8A%D1%82-%E2%80%93-0-%D0%B4%D0%B4%D1%81", "text": "Защо в Англия държавата заплаща дори таксито, с което болният отива до болницата?   Защо в България лекарствата имат 20% ДДС, а хазартът – 0% ДДС?         В България в стотици села НЯМА :  – Лекари  – Аптеки  – Спешна помощ  – Зъболекари.  ", "date": "2018.03.11", "title": "Защо в България лекарствата имат 20% ДДС, а хазартът – 0% ДДС?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/379527-%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D1%86%D0%B5%D0%BD%D0%B8%D1%82%D0%B5-%D0%BD%D0%B0-%D1%82%D0%BE%D0%BA%D0%B0", "text": "    Както се казва, ЧЕЗ си тръгва и оставя добро наследство на споразумялото се с него Гинче, което ще си върне този жест към нея със съдействие по делото за арбитража срещу България.    ", "date": "2018.03.11", "title": "Започна се! Цените на тока"}
{"url": "http://www.classa.bg/%D1%81%D0%B2%D1%8F%D1%82/item/379520-%D1%82%D1%83%D1%80%D1%86%D0%B8%D1%8F-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%B4%D0%B0-%D1%80%D0%B0%D0%B7%D0%B2%D0%B5%D0%B5-%D1%82%D1%83%D1%80%D1%81%D0%BA%D0%BE%D1%82%D0%BE-%D0%B7%D0%BD%D0%B0%D0%BC%D0%B5-%D0%BD%D0%B0%D0%B4-%D0%B0%D1%82%D0%B8%D0%BD%D0%B0", "text": "Той изрази възмущението си от изгарянето на турското знаме по време на митинг на неонацистката гръцка партия “Златна зора”.   Дестичи настоя гръцките власти да арестуват виновните.     обяви Дестичи.   Лидерът на крайнодясната турска Велика съюзна партия подчертал, че Атина първо трябва да екстрадира “терористите” в Турция и една тогава ще има право да подава молби до Анкара, като очевидно има предвид осемте турски военнослужещи, които избягаха в Гърция след неуспешния преврат срещу Ердоган през юли 2016 г., както и двамата заловени гръцки военни офицери от турските власти.  ", "date": "2018.03.11", "title": "Турция се закани да развее турското знаме над Атина"}
{"url": "http://www.classa.bg/%D1%81%D0%B2%D1%8F%D1%82/item/379521-%D0%B2-%D1%81%D0%B0%D1%89-%D0%BD%D0%B0%D1%81%D1%82%D1%8A%D0%BF%D0%B2%D0%B0%D1%82-%D0%B7%D0%BD%D0%B0%D1%87%D0%B8%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8", "text": "Като най-голям, все още, русофил в България, да река, че в САЩ настъпват значителни промени, които ще променят баланса на силите отново в тяхна полза. Ако Тръмп продължи така, както го е подкарал, САЩ ще станат отново единствена суперсила, и ще издухат не само Русия, но и доста набъбналия Китай.     И Русия, и Китай са конкурентни, но само на идиотски управлявани хомосексуални САЩ. Това наистина е пародия на държава, която върви към самозакриване.   Но възстановяването евентуално на консервативна Америка, което очевидно е в ход, просто ще върне огромната преднина, която тази цивилизация има пред всички други.   САЩ са най-успешния държавен проект в историята. Само за 1 век – 19-я, успяват да станат първа сила в света, и да изместят всички колониални империи, имащи много повече ресурси.   Ако това чудо се рестартира, няма какво да го спре.   Шанс да не стане, е ако се завърне Обамо-Клинтъновата линия и ги довърши. Но ако не се върне, и продължи тръмпизмът, скоро ще има един голям брат на света, и на него ще се кланят, и Русия, и Китай отново. Военната сила няма нищо общо със случая. Военната сила е практически неприложима в нищо…  ", "date": "2018.03.11", "title": "В САЩ настъпват значителни промени"}
{"url": "http://www.classa.bg/%D1%81%D0%B2%D1%8F%D1%82/item/379518-%D0%B4%D0%B0-%D1%82%D0%B8-%D0%BE%D1%82%D0%BD%D0%B5%D0%BC%D0%B0%D1%82-%D0%B4%D0%B5%D1%82%D0%B5%D1%82%D0%BE,-%D0%B7%D0%B0%D1%89%D0%BE%D1%82%D0%BE-%D1%81%D1%8A%D1%81%D0%B5%D0%B4-%D0%B5-%D0%B2%D0%B8%D0%B4%D1%8F%D0%BB-%D0%B4%D0%B0-%D0%B3%D0%BE-%D0%B1%D0%B8%D0%B5%D1%88-%D0%BD%D0%B0-%D1%88%D0%B0%D1%85", "text": "Когато преди двайсетина година започнах да пътувам из Норвегия и да опознавам нравите в страната, едно от първите неща, които ме впечатлиха, бяха децата. Но не понеже бяха русички и милички като от ретро реклама за кока-кола, нито пък защото в пети клас вече носеха 38-ми номер маратонки. Челюстта ми се откачи от почуда, когато видях колко са разлигавени.   Гледката на хлапета, които се влачат по корем по улицата, ядат камъни, сополи и дървени стърготини, тичат само по гащи и гумени ботуши на минус десет градуса и ритат с всичка сила седалката пред тяхната в автобуса е съвсем обичайна.     Децата са си деца навсякъде и, ако бъдат оставени без контрол, са в състояние да сринат до основи дори Айфеловата кула. Да, това е така, но за мен беше загадка защо в \"големите\" в Норвегия не правят дори минимални опити да застанат на пътя на деструктивната им мощ и да им се скарат. И после разбрах.   Официалната версия е, че при възпитанието на децата не само в Норвегия, но в скандинавските държави по принцип, се гледа дори на двегодишното хлапе като на индивид, който трябва да бъде оставен сам да усъвършенства преценката си за нещата, на които е способен.   Този лежерен подход при поемането на риск изглежда като родителско безхаберие в очите на чужденците. Скандинавците обаче обличат това в други думи.     Има обаче и една друга, по-завоалирана и далеч по-мрачна причина, която стои зад наглед разхайтеното възпитание на малките.   Родителите просто не смеят да повишат тон или, не дай си Боже, да изпаднат в такъв афект, че да изгубят контрол и да дръпнат ухото на отрочето си.   А не смеят заради скандално нашумялата през последните години   която проверява всеки подаден сигнал почти моментално. Ще кажете, много хубаво, че точно тази институция им работи на хората, имайки предвид фрапантните случаи на насилие над деца в нашата страна напоследък.   Да, дейността на службата щеше да е достoйна за адмирации, ако обаче не поставяше под общия знаменател на \"нарушение\" както блудството, така и миенето на чинии като форма за наказание при ненаписана домашна.     Иначе казано, хлапетата получавали по някое и друго шамарче, ако сторят някоя сериозна беля. Акцията се развила в рамките само на няколко часа. Един ден двете най-големи момиченца изобщо не се прибрали от училище, защото били отведени от социалните служители още преди голямото междучасие. По-късно същия ден два черни автомобила със затъмнени стъкла спрели пред дома на компютърния специалист от Румъния Мариус и норвежката му съпруга Рут, медицинска сестра по професия, и насила извели другите три по-малки деца, без да дават каквито и да е обяснения на паникьосаните родители.   Случаят предизвика голям отзвук не само в Норвегия, но и в Европа. Последваха серия от протести, а осем случая на деца, буквално отвлечени от дома им от служители на Агенцията, бяха представени за изслушване пред Европейския съд за човешки права в Страсбург.     Заради подобен случай, само че в семейство с родители от чешки произход, неотдавна избухна дипломатически скандал между Норвегия и Чешката Република. През същата година Агенцията отнема децата на семейство чешки емигранти.   Заради храносмилателни проблеми вследствие на вродено заболяване едното дете изостава в растежа. От детската градина неглижират както медицинския случай на Денис, така и факта, че по-малкия му брат Давид е тормозен от другите деца и често се прибира вкъщи със счупени очила или посинен от бой.   Вместо да препоръчат консултация с медицински лица и психотерапевти, от детската градина сигнализиарат Агенцията за сексуално насилие срещу двете деца от страна на бащата, защото... Ами просто защото така им се е сторило!     Разбира се, има и случаи, в които става въпрос за реално насилие от страна на родителите, в резултат на което децата им са били отнети. Но между 2008 и 2017 година около 80% от регистрираните случаи на изведени от дома им деца НЕ включват домашно насилие, нито пък заплаха за развитието им от друг характер като, например, алкохолизъм или различни форми на наркомании.   Вместо това най-често цитираната причина е...\" \". А в тази графа влизат всякакъв вид \"неумения\" - от твърде напредналата възраст на някой от родителите до безумни обвинения от рода на това, че \"бащата е твърде простоват\".   Учени, криминолози и юристи недоумяват какво се случва. Те твърдят, че в страната се извършва безнаказан \"погром над семейството\".     Докато правех проучването за тази статия, се срещнах с приятелка, която десетина години живя в Норвегия преди да реши да се прибере в България с малолетния си син.   Тя ми разказа за нашумял в социалните мрежи случай на майка, на която отнели детето, понеже някаква докторка установила при рутинен преглед занижени нива на витамин Б12 в кръвта му. Нямаше как да не се запитам: Какво следва? Спира един ден черен джип пред къщата ти и двама души с физиономията на Ханибал Лектър и еднакви сиви костюми влизат и ти взима детето, понеже загрижен съсед e видял предния ден как го биеш... на шах.", "date": "2018.03.11", "title": "Да ти отнемат детето, защото съсед е видял да го биеш... на шах"}
{"url": "http://www.classa.bg/%D1%81%D0%B2%D1%8F%D1%82/item/379519-%D1%81%D0%B0%D1%89-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%BE-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5", "text": "Някои си мислят, че вечно работещите на загуба шистови аферисти или Тесла това са един вид копелета–мутанти, а като цяло в корпорациите на САЩ всичко е на ред.   В действителност това не е така и работата на загуба за бизнеса в САЩ е норма, а не изключение.   Съгласно анализа, направен от двама професори от бизнес школата Stern School of Business на загуба работят 46% от компаниите в САЩ, а в сегмента на високите технологии на загуба работят 69% от компаниите. За сравнение – през 1980 на загуба са работили само 18% от компаниите.     Това е още една причина защо нарастването на стойността на кредитирането ще доведе до масов мор на бизнеса – то им е тъпо необходимо за покриване на текущите загуби. Впрочем в същото положение се намира и бюджета на САЩ, и на отделните щати, и на отделните градове. Банкрут върху банкрута, върху банкрута….  ", "date": "2018.03.11", "title": "САЩ: Икономическо възстановяване?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379510-%D0%B8%D0%B7%D0%B1%D0%B5%D1%80%D0%B8-%D0%B4%D1%8A%D1%80%D0%B2%D0%BE-%D0%B8-%D0%B2%D0%B8%D0%B6-%D0%BA%D0%B0%D0%BA%D0%B2%D0%B0-%D0%BB%D0%B8%D1%87%D0%BD%D0%BE%D1%81%D1%82-%D1%81%D0%B8", "text": "Погледнете снимките по-долу и изберете едно дърво: това, което отначало най-много ви харесва. Не мислете дълго, просто изберете и обърнете на следващата страница, за да видите какво разкрива този избор за вас като личност.      1.      2.      3.      4.      5.      6.      7.      8.      9.           Вие сте щедър и морален човек (но не и морализатор). Винаги работите по самоусъвършенстването си. Амбициозни сте и имате много високи стандарти. Хората може да мислят, че общуването с вас е трудно, но на вас самите не ви е лесно да бъдете тези, които сте. Работите много, но не сте ни най-малко егоистични. Работите, защото искате да подобрите света. Имате огромен капацитет да обичате, преди да ви наранят. Но дори и след това... продължавате да обичате. Много малко хора могат да оценят всичко, което правите така, както заслужавате.   . Вие сте забавен и честен човек. Отговорни сте и обичате да се грижите за другите. Вярвате в честния труд и поемате много отговорности, свързани с работата. Имате благ характер и хората лесно ви се доверяват. Схватливи и остроумни, вие умеете да мислите бързо. Винаги имате интересни истории за разказване.     Вие сте интелигентни и задълбочени, добри мислители. Идеите и мислите ви значат най-много за вас. Обичате да размишлявате в усамотение. Интроверти сте. Харесвате хората, които обичат да мислят и учат. Никога не сте повърхностни. Прекарвате много време в морални разсъждения. Постъпвате правилно, дори когато много хора не са съгласни с вас.     Вие сте проникновени и философски настроени. Имате неповторима душевност. Никой не прилича на вас. Имате страхотна интуиция и множество чудатости. Хората често ви разбират погрешно и това ви наранява. Имате нужда от много лично пространство. Креативността ви изисква развитие. Тя има нужда да бъде уважавана от околните. Ясно виждате позитивните и негативните аспекти на живота. Освен това сте много емоционални.     Вие сте самоуверени и обичате да поемате отговорности. Независими сте. Водещият ви принцип в живота е „Ще го направя така, както аз си знам.\" Разчитате изключително много на себе си и знаете как да защитавате твърдо себе си и хората, които обичате. Знаете точно какво искате и не се страхувате да преследвате мечтите си. Единственото, което искате от хората, е честност. Достатъчно силни сте, за да приемете истината.    Вие сте добри и чувствителни. Хората лесно се свързват с вас. Имате много приятели и обожавате да им помагате. Притежавате онова топло и светло излъчване, което кара хората да се чувстват добре, когато са около вас. Всеки ден мислите какво може да направите, за да станете по-добри. Искате да бъдете интересни, проникновени и уникални. Повече от всеки друг в света имате нужда да обичате. Дори сте готови да обичате онези, които не могат да ви обичат в замяна.    Вие сте щастливи и трудно нещо може да ви смути. Проявявате чувствителност и разбиране към другите. Добър слушател, който знае колко е важно да не съди. Вярвате, че всеки има собствен път в живота. Отворени сте към нови хора и събития. Трудно се поддавате на стрес и рядко се тревожите. Обикновено сте много спокойни. Винаги успявате да си прекарвате добре и никога не губите пътя си.   Вие сте чаровни и енергични. Забавен човек, който знае как да разсмива хората. Живеете в хармония със света. Спонтанни и ентусиазирани сте. Никога не казвате „не\" на приключенията. Често изненадвате и дори шокирате хората. Но вие сте си такива... Винаги оставате верни на себе си. Имате много интереси и ако нещо ви заинтересува, не спирате, докато не придобиете широки познания в областта.     Вие сте оптимисти и късметлии. Вярвате, че животът е дар и трябва да постигнете колкото е възможно повече и да използвате този дар по възможно най-добрия начин. Горди сте от постиженията си. Готови сте да останете с хората, за които ви е грижа - и в добро, и в лошо. Имате много здравословен подход към живота. За вас чашата е (поне) наполовина пълна. Използвате възможността да прощавате, да се учите и да растете, защото вярвате, че животът е прекалено кратък, за да постъпвате иначе.", "date": "2018.03.11", "title": "Избери дърво и виж каква личност си"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379511-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BD%D0%B0-16-%D0%B3%D0%BE%D0%B4%D0%B8%D0%BD%D0%B8-%D0%BC%D0%B5", "text": "26-годишната Пета Бътлър от Тууомба, Австралия, 10 години пази страшна тайна, но вече не е в състояние да крие какво й е причинила родната й майка. Във фаталния ден Тереза Бътлър решила да заведе 16-годишното си дъщеря на „момичешко парти\" в друг град. Пета с радост приела и двете се отправили на път. Когато пристигнали, си наели стая в евтин хотел, съобщава The Sun.    Двете жени хапнали в McDonalds и се върнали в хотела. В стаята грижовната родителка предложила на дъщеря си да пийне малко алкохол, за да се „посгрее\". Когато слънцето залязло, Тереза казала, че ще дойдат гости и излязла от стаята. През вратата влязъл непознат плешив дебелак, който бил по-възрастен от Пета с минимум 20 години.      Пета Бътлър    Младото момиче не спирало да се съпротивлява, но не успяло да надделее над насилника. Когато извратеният посетител приключил да мърсува с нея, просто станал и напуснал стаята. През открехнатата врата Пета видяла, че майка й стои отпред и пуши. Оказало се, че през цялото време, докато извергът я насилвал, Тереза Бътлър стояла пред вратата.      Тереза Бътлър    „Беше ми студено, треперех и не можех да повярвам, че това, което ми се случи, е истина\", разказва Пета. Едва след като младата жена станала майка, решила да поговори с Тереза за случилото се. Тя набрала телефонния й номер. „Не бих те взела със себе си, ако нямаше 16 години\", оправдала се г-жа Бътлър. „Казвах му „не\", плачех, не исках да ме докосва\", отговорила й Пета.    „Той не смяташе да те докосва... И да, дори това да е било насилие, ти беше на 16, не бих направила подобно нещо, ако беше по-малка...\", оправдавала се родителката. 30-минутният разговор между двете жени бил записан. Той попаднал в полицията, а малко по-късно Тереза била с белезници на ръцете. Следствието установило, че в продължение на 2 години майката общувала с потенциални „съпрузи\" на дъщеря си и предварително била уговорила всичко. Насилникът, известен като „Томо\", така и не бил открит.    По думите на Пета, той е висок и дебел мъж, със запомнящи се сини очи. Сега полицията активно се занимава с делото на младата австралийка и се надява, че справедливостта ще възтържествува.      Фоторобот на насилника, направен по описание на Пета    „Мисля си, как майка ми е могла да направи това нещо? Как е могла да стои отпред, знаейки, че непознат човек изнасилва родната й дъщеря?\", не спира да се чуди Пета Бътлър.", "date": "2018.03.11", "title": "Разтърсваща изповед: На 16 години ме...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379512-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-11-%D0%BC%D0%B0%D1%80%D1%82", "text": "Ще живеете по план, който е малко вероятно да се хареса на приятелите и близките ви. Те ще ви обвинят в ласкателство и личен интерес, което вече, ще излезе от всякакви рамки. Контролирайки емоциите си, може да спасите връзката с любимия човек и да се предпазите от кавги. Вечерта е добра, за дълги пътувания и събирания, които ще ви дадат сила и настроение за цялата седмица. Очаква ви натоварен ден, така че нищо не планирайте предварително. Имайте предвид, че сте способни на много, но се пазете от измами и изкушения. Възможно е страстно обяснение в любов, от човек, с когото работите заедно. По-добре се вслушайте в съветите на приятелите, отколкото в ударите на сърцето си. Ще бъдете изпълнени с идеи и иновативни предложения. Ако те се подкрепят от шефовете ви, тогава не се съмнявайте относно успеха и получаването на премия. Интересна среща, може да доведе до силно приятелство за което отдавна мечтаете . Въпреки че няма гаранция, че едно банално запознанство, няма да прерасне в любов. Възможни са трудности при получаването на пари. Днес, не ви очаква баланс и хармония, но не се очакват и сериозни усложнения в работата. Всичко ще върви гладко, но това ще ви дразни, тъй като няма да имате надежда за перспектива. Добър ден, за покупки за дома и вилата, както и за ремонт на автомобила. От срещата с нов възлюбен, е по-добре да се откажете. Ще се срамувате от поведението си, което е добър знак. Създали сте толкова проблеми, че ще сте в ужас. Опитайте се да уредите всичко до обяд, така че да не се налага, повече да се връщате към тези въпроси. С близките си, трябва да намерите компромис, за да не се стига до конфликти. Не ви очаква грандиозен успех в личния живот, но симпатии от почитатели, ще имате достатъчно. Ако погледнете внимателно на някои от тях, тогава има шанс да създадете сериозна и искрена връзка. От финансови загуби и измами, не сте застрашени, но не е целесъобразно да инвестирате без предварително да обмислите всичко. Ще може да правите всичко, което искате, но в разумни граници. Ако направите грешки, ще трябва да ги коригирате преди края на пролетта. В любовната сфера, всичко ще върви по-план, срещи, илюзии, очаквания. Вие сте толкова заети с кариерата си, че забравяте за човека, който за вас е готов да се откаже от всичко - работа, дом и страна. Не е препоръчително, да поемате отговорност за работата на по-млад колега. Със сигурност, шефът ви, ще накаже вас, с намаляване на заплатата за небрежност. В личния живот не сте изправени пред самота, но конфликти с избраника са възможни. Трябва да бъдете сдържани и меки, за да запазите добри взаимоотношенията си. Вечерта, ви очакват много нови впечатления.   Днес е по-добре да останете у дома и да изпълнявате домакинските си задачи. В противен случай и в работата няма да успеете и ще се скарате с началниците. Талантливите от вас, могат да постигнат признание в чужбина и да достигнат ново ниво. Вечерта са възможни здравословни проблеми. Трябва да бъдете по-пестеливи, да изплатите дълговете си и да не търсите лесни начини да за изкарване на пари. Опитайте се, да се задържите в рамките, в които се намирате сега. На работното място, трябва да се държите отговорно, за да не нарушавате трудовата дисциплина. От гледна точка на здравето, нищо сериозно не ви застрашава, но диета трябва да спазвате. Може смело да си поставяте всякакви цели, ако те са насочени към добро. Основното е, да съобразявате вашите желания, с вашите способности, за да избегнете разочарованията. Благодарение на естественият си чар и увереност, ще може да спечелите симпатия от другите. Особено от противоположния пол. Преглеждайте всеки детайл, в задачите, с който сте се заели. В противен случай, грешките, ще са повече от успехите. Развивайте се духовно, посетете културни събития или отидете в църква. Може да се покаете за това, което сте направили в миналото. Възможна е измама от стар приятел, в който винаги сте били по-уверени, дори от себе си.", "date": "2018.03.11", "title": "Дневен хороскоп 11 март"}
{"url": "http://www.classa.bg/%D1%81%D0%B2%D1%8F%D1%82/item/379513-%D0%B7%D0%B0%D1%89%D0%BE-%D1%82%D1%83%D1%80%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D1%82%D0%B5%D0%B7%D0%B8-%D0%B3%D1%8A%D1%80%D1%86%D0%B8", "text": "          Никой не знае как се е случило: на 1 март двама гръцки войници са били арестувани, след като са се озовали незаконно на турска територия. В момента те са в предварителния арест в турския град Одрин. Обвинени са в \"навлизане в забранена военна зона\". Изглежда е отпаднало първоначалното, по-тежко обвинение във военен шпионаж. И въпреки това военните експерти в Атина са опасяват от нов конфликт между партньорите от НАТО и бивши заклети врагове Гърция и Турция.     Бившият началник на Генералния щаб на гръцката армия Манусос Парагиодакис заяви в телевизионно интервю, че вероятно войниците са били подмамени в капан, а впоследствие и отвлечени от турски специални части. Някои анализатори дори се съмняват, че гръцките войници са арестувани на турска територия.     От гръцка страна заявяват, че поради лошото време и слабата видимост са зачестили неволните пресичания на гръцко-турската граница. Вестник Катимерини се позовава на войник, служил 9 месеца в региона. Според него, само за това време гръцки патрули на три пъти са се заблуждавали и са пресичали гръцко-турската граница, както и обратното - на два пъти турски военни също са преминавали неволно гръцката граница. \"Подобни инциденти не са рядкост и обикновено се решават от местните командири\", добавя военнослужещият. Или иначе казано: гръцкият офицер на място звъни на турския си колега, или обратното, и двамата решават служебно въпроса - без да се стига да съд.   Защо този път е действано по друг начин? \"Защото междувременно се промени и обстановката\", казва директорът на атинския Институт за международни отношения Константинос Филис. По думите му, днес съществуват редица конфликти, по които Турция се изживява като обвинител. Към тях спада например искането, Гърция да предава на Турция кюрдски активисти, или пък турското обвинение, че гърците връщали нелегално мигранти обратно в Турция.   Двустранните отношения между Гърция и Турция се обтегнаха след неуспешния опит за преврат през лятото на 2016 година. Осем турски офицери тогава избягаха с хеликоптер в съседната страна и подадоха молби за убежище. И до днес гръцкото правосъдие отказва да ги екстрадира обратно в Турция. Анкара протестира, а Атина са позовава на независимостта на гръцкото правосъдие. Сега се очаква решението на гръцкия Върховен административен съд. Възможно е двамата задържани гръцки войници да послужат като залог. \"Ние не сме във война с Турция, за да си разменяме пленници\", казва зам.-министърът на външните работи Йоргос Катругалос.   Турското правителство също твърди, че не цели никаква размяна. \"Можем обаче да очакваме, че ако Алексис Ципрас реши да разговаря по телефона с турския си колега за двамата гръцки войници със сигурност ще бъде повдигнат и въпросът за осемте турски офицери\", казва Константинос Филис. И ето ги двете страни с разменени роли: Атина ще настоява за освобождаването на своите войници, а Анкара ще се позовава на независимостта на правосъдието.   Нерядко гранични патрули пресичат неволно гръцко-турската граница - и от двете страни   Все още обаче премиерът Ципрас не е разговарял с турския си колега. И това е правилно, смята Алексис Папакелас от вестник Катимерини. \"Честите контакти с хора като Ердоган не вещаят нищо добро\", казва журналистът. В четвъртък Алексис Ципрас заяви пред парламента, че ще дигне телефона само когато е убеден, че с това ще постигне нещо. Консервативната опозиция обвинява Ципрас в бездействие. Критики валят и от коалиционния партньор - дяснопопулистката партия АНЕЛ.     Константинос Филис не е изненадан от мълчанието дотук на министъра на отбраната Панос Каменос.\"Той почти не поддържа контакти със своя турски колега. Затова е логично да се държи настрана. Ние искаме да решим съществуващите проблеми, а не да разпалваме нови\", казва Филис.   Конфликтът обаче може да ескалира. Миналия понеделник пред турското посолство в Атина са събраха привърженици на неонацистката партия \"Златна зора\" и гориха турски знамена. Малко по-късно турски националисти организираха своя проява пред гръцкото посолство в Анкара. Затова Константинос Филис предупреждава: \"Екстремистите и от двете страни се надигат. И ако им позволим те да определят дневния ред, ще постигнат целите си\", казва политологът.", "date": "2018.03.11", "title": "Защо Турция задържа тези гърци?"}
{"url": "http://www.classa.bg/%D1%81%D0%B2%D1%8F%D1%82/item/379514-%D0%BA%D0%B0%D0%BA%D0%B2%D0%BE-%D0%BF%D1%80%D0%B0%D0%B2%D1%8F%D1%82-%D1%81-%D0%BD%D0%B0%D1%81-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B8%D1%82%D0%B5-%D0%B8-%D0%B4%D0%B5%D1%81%D0%BD%D0%B8%D1%82%D0%B5-%D0%B5%D0%BA%D1%81%D1%82%D1%80%D0%B5%D0%BC%D0%B8%D1%81%D1%82%D0%B8", "text": "            ДВ: В книгата си описвате ислямистите и десните екстремисти като двете страни на един и същ медал. Какво е общото между тях?   Юлия Ебнер: И двете групи са убедени, че между Запада и исляма, между културите и расите има конфликт. И двете групи култивират и антисемитски съзаклятнически теории. Имат и сходни представи за ролята на жените и семейството. И двете групи искат да загърбят социалното развитие на модерността и да превърнат обществото в уж по-добро. И двете групи поддържат съзаклятнически теории с поглед към глобалните елити. Също така говорят за \"нашествието на чуждото\". Ислямистите говорят за господството на Запада в Близкия изток, а десните екстремисти - за имиграцията.     ДВ: Националсоциалистите навремето са поддържали тесни връзки с някои ислямистки духовници. Добре известни са контактите на Хитлер с мюфтията на Ерусалим Амин ал-Хусеини. Има ли още такива случаи на сътрудничество?   Има само отделни случаи. Сред някои дясноекстремистки групи се наблюдава нещо като идеализиране на мъченичеството. Американският неонацист Ендрю Енглин например твърди, че е допринесъл значително за възникването на дясноекстремистката гръцка партия \"Златна зора\". Той твърди, че при създаването на партийните структури се е водил от ливанската шиитска групировка Хизбула. Политическият и социален ангажимент обединява дясноекстремистките и ислямистките групи.   ДВ: Вие сравнявате и стратегиите на двете групи. Какво е общото между тях?   Да, те си приличат в стратегическо отношение. И двете се опитват да поляризират още повече обществото и да го доведат по-бързо до война, и са убедени, че такава ще има. Двете групи искат да ускорят противопоставянето, тъй като са убедени, че се намират в по-силни позиции. В кодираните нацистки мрежи се говори за \"деня Х\", в който ще се стигне до война между расите или културите. Те смятат, че трябва да нападнат противника превантивно, за да избегнат поражението. Това се отнася и до реториката на ИД. При ислямистите съществува т.нар. мит за края на времето, след който ще се стигне до конфронтация между мюсюлманите и немюсюлманите. В контекста на тези апокалиптични сценарии и двете групи съзират определени знаци в природните катастрофи, например. Това се отнася повече до ислямистите, но отчасти и до десните екстремисти.   ДВ: Какво можем да противопоставим на подобни разкази? Как можем да предпазим младите хора от това влияние?   В превантивната дейност ние наблюдаваме как изненадващите сблъсъци с един истински противник помагат много - например когато изведнъж се получи конструктивен разговор. Бивши десни екстремисти също помагат много в превенцията. От една страна те имат богат опит, а от друга се радват на доверие сред младите хора. Ако ни се удаде да поставим под въпрос един градивен елемент от светогледа им, може бързо да се стигне до нови разочарования и в крайна сметка до раздяла с екстремизма. Много е важно засегнатите да са наясно и с катастрофалните политически последствия от делата си.   ДВ: Очевидно това означава, че случайностите могат да бъдат много важни. Това ли е всичко, които може да се направи, като имаме предвид големия брой застрашени младежи и от двете групи?   Юлия Ебнер е изследователка на екстремизма   Не. Затова една от тактиките на превантивната работа са състои в това да бъдат изкуствено предизвикани ключови преживявания. Точно това се опитваме да правим с нашите интервенционни програми. Това обаче се отнася предимно до лицата, напреднали в идеологизацията. При младежите, които са още в начална фаза на своята идеологизация, насърчаваме критичното мислене и социалните компетентности. По този начин се опитваме да поставим под въпрос обичайната черно-бяла картина.   ДВ: Германската общественост е сериозно загрижена - особено след като от 2015 година насам в страната пристигнаха 800 000 бежанци и мигранти. Как да се отнасяме към страховете на хората?   Тези грижи и опасения са напълно легитимни. И ние трябва открито да говорим за тях, тъй като сме едно плуралистично общество. Съществуват много творчески решения на уж неразрешимите проблеми. Например можем да говорим за това, какво могат да допринесат мигрантите в различните обществени сфери. В Австрия например се опитват да насърчат работодателите да назначават и мигранти - целенасочено онези фирми, които все още не са обсъждали тази възможност. Принципно обаче е много важно да говорим открито за тези страхове на хората и да водим дискусии.  ", "date": "2018.03.11", "title": "Какво правят с нас ислямистите и десните екстремисти"}
{"url": "http://www.classa.bg/%D1%81%D0%B2%D1%8F%D1%82/item/379515-%D0%BE%D1%82-%D1%81%D0%B2%D0%B5%D1%82%D0%B0-%D0%B5%D1%82%D0%BE-%D1%82%D0%B0%D0%BA%D1%8A%D0%B2-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B5-%D1%82%D1%80%D1%8A%D0%BC%D0%BF", "text": "        Не беше много отдавна, когато американските пратеници на Мюнхенската конференция по сигурността уверяваха европейските си партньори, че винаги можели да разчитат на САЩ. Но какво прави Доналд Тръмп? Американският президент налага мита за вноса на метали, и мнозина в Европа сега започват да се съмняват в стабилността на трансатлантическите отношения.     Тръмп е убеден, че европейците вредят на Америка в областта на търговията и сигурността - при това от години. А най-големият злодей бил Германия, ако вярваме на Тръмп. Той повтаря като мантра това, че Германия изнасяла прекалено много стоки в САЩ и не харчела достатъчно за отбрана. Сега новото е, че той обединява двата сюжета. Националистът Тръмп отдавна е взел Германия на прицел. Ако сега я напада така яростно, че светът дори се уплаши от избухването на търговска война, това си е направо фронтална атака.   Сега разбираме какво този президент разбира под съюз: очевидно той дели съюзниците на истински приятели, за които са възможни изключения по въпроса за вносните мита, като една Австралия например, и такива, като Германия, към които не бива да се проявява подобна гъвкавост, защото те не се държали \"честно\" с Америка.   Много американци смятат за важни германско-американските отношения - за Америка. Но техният президент е на друго мнение. Очевидно той вече си представя как Германия, в пристъп на отчаяние, ще започне да се моли за освобождаване от митата и ще обещае в бъдеще прилежно да изпълнява своите „задължения\". Но Германия не е васал!   Призивите да не се тръгва по спиралата на ескалацията, а като начало да бъде сезирана Световната търговска организация (СТО), са правилни. Изгледите, Тръмп да отстъпи, обаче изобщо не са големи.     Вярно е и друго: от години Вашингтон настоява европейците да започнат да харчат повече за отбрана - своята собствена и на НАТО. Дълго време тези призиви оставаха нечути в Европа, включително в Германия. През изминалите години обаче Германия увеличи разходите си за отбрана и ще трябва да продължи да го прави. Но не защото Тръмп изнудва Берлин, а защото това е и в наш собствен интерес.   Въздухът обаче вече е отровен. Защото партньорството, от една страна, и санкциите и изнудването, от друга, са несъвместими едно с друго.", "date": "2018.03.11", "title": "От света Ето такъв \"приятел\" на Европа е Тръмп"}
{"url": "http://www.classa.bg/%D1%81%D0%B2%D1%8F%D1%82/item/379516-%D1%88%D0%BE%D1%83%D1%82%D0%BE-%D0%BD%D0%B0-%D0%B0%D0%BB%D1%84%D0%B0-%D0%BC%D1%8A%D0%B6%D0%BA%D0%B0%D1%80%D0%B8%D1%82%D0%B5", "text": "          Аплодисменти! Всички, даже и Китай и Русия, приветстват планираната среща на върха между американския президент Доналд Тръмп и севернокорейския диктатор Ким Чен-ун. Тази среща наистина може да се превърне в историческо събитие. Южнокорейският президент Мун Дже-ин дори го нарече \"чудо\". Да припомним: заради политическия си курс на разведряване първоначално той беше осмиван, но в действителност това също допринесе за осъществяването на въпросната среща.   А тя, срещата на върха между двамата алфа-мъжкари Тръмп и Ким, ще бъде истински медиен спектакъл. На него и двамата ще искат да изглеждат като победители: Тръмп ще представи срещата като потвърждение на това, че твърдият му курс е вразумил севернокорейския диктатор; а пък Ким Чен-ун ще иска да блесне пред сънародниците си като краен победител, който триумфира над \"дементния американски старик\", след като с ядрената си програма и ракетни тестове е успял да го накара да разговаря с него като равен с равен.     Много важно ще е какво ще бъде договорено на тази подчертано символична среща на върха. За да си осигури широки гаранции за сигурността на Северна Корея и на режима си, стратегът Ким Чен-ун би могъл да се откаже от ракетните изпитания и дори да се съгласи на ядрено разоръжаване на Корейския полуостров.    За това обаче той ще поиска доста висока цена. Например това, в замяна САЩ да се откажат от съвместните военни маневри с Южна Корея, а вероятно и да намалят военното си присъствие в региона. И точно тук отново се разкрива шанс за Тръмп: да се представи пред избирателите си като закрилник на Америка от севернокорейските ракети, който, намалявайки числеността на американските войски в региона, освен това пести и много пари на американските данъкоплатци.   Съмнително е, дали Северна Корея действително е изпробвала водородна бомба, както и това, че нейните ракети могат да поразяват цели на американска територия. Заплахите обаче свършиха работа: САЩ вече вземат Северна Корея насериозно, а Ким успя да се промъкне на масата за преговори.   Режимът на Ким изглежда си е извадил поуки от близкото минало и не желае да има съдбата на един Саддам Хюсеин в Ирак, или на Муамар Кадафи в Либия. Затова и Ким, когото Тръмп беше нарекъл \"човек, на когото доста му сече пипето\", заложи всичко на една карта и разшири максимално своя заплашителен потенциал. Вярно, че засилените санкции засягат много тежко бедната страна, но имиджът на режима и без това не може да бъде по-лош. А потисканият от Ким народ от десетилетия вече е свикнал с лишенията.   Но да оставим настрана Тръмп и Ким. По-важното е дали нещо ще се промени за хората - дали те могат да се надяват на мир и сигурност, дали разделените от десетилетия семейства ще могат да съберат отново, дали двете враждуващи страни постепенно ще се сближат и вероятно в обозримо бъдеще дори ще се обединят? Можем само да се надяваме на това - пожелаваме го от все сърце на корейците, които страдат от десетилетия. Но разломът между Севера и Юга е много по-голям отколкото навремето този между Западна и Източна Германия. Севернокорейският режим систематично изолираше и тиранизираше собствения си народ, вкл. с концентрационни лагери.   Предстоящите срещи - на двамата корейски президенти, както тази между Ким и Тръмп - могат да се превърнат в крайъгълен камък. Германците знаят много добре колко дълъг е процесът на сближаване и помирение, което може да бъде успешно, само ако на виновните им бъде потърсена отговорност. А дотогава Тръмп и Ким отдавна вече ще бъдат история.", "date": "2018.03.11", "title": "Шоуто на алфа-мъжкарите"}
{"url": "http://www.classa.bg/%D1%81%D0%B2%D1%8F%D1%82/item/379517-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B5-%D1%87%D0%B0%D0%BA%D0%B0-%D0%BD%D0%B8%D0%BA%D0%BE%D0%B3%D0%BE,-%D0%BE%D1%81%D0%B2%D0%B5%D0%BD-%D1%87%D1%8A%D0%BA-%D0%BD%D0%BE%D1%80%D0%B8%D1%81", "text": "    На 10 март 1940 г. Вселената преживява второто най-значимо събитие от Големия взрив насам. В малкото градче Райън, щата Оклахома, се ражда Карлос Рей Норис - на пръв поглед нормално човешко същество, което няколко десетилетия по-късно ще се превърне в интернет божеството \"Чък Норис\".     Странно е каква роля може да изиграе глобалната мрежа за популярността на един човек. Факт е, че Чък Норис се е радвал на своята малка доза холивудска слава дълго преди хората по света да бъдат свързани от чудото, наречено Интернет. Дебютира на екран още през 1969 г., но първата му запомняща се роля е в \"Пътят на дракона\" с Брус Лий.   Да, Чък Норис се е бил с Брус Лий, макар и само пред филмова камера. И колкото и невероятно да ви звучи, Норис е загубил... Това е истински факт, а не като всички онези, които сте чували и чели за него.   Именно \"фактите за Чък Норис\" направиха актьора истински популярен. Не другите му екшън-роли през 80-те, не дори и обръщането му към телевизията със сериала \"Уокър, Тексаския рейнджър\", който бабите и дядовците ви са гледали всеки следобед по кабеларката.   Живеем в свят, в който абсурдни шеги от по няколко думи могат да те направят по-популярен от години упорит труд. Едва ли самият Норис е очаквал това, но както един от \"фактите\" за него гласи: Чък Норис не може да предсказва бъдещето - бъдещето по-добре да прави това, което Чък Норис казва.     Фактите се появяват в интернет през 2005-а във форумите Something Awful (Нещо ужасно). Първоначално главен герой в тях е актьорът от \"Бързи и яростни\" Вин Дизел. Гологлавият майстор на ръмженето обаче се оказва недостоен за подобна почит от интернет общността. Няколко месеца по-късно мястото му във \"фактите\" е заето от Чък Норис, неговата неразрушима брада и унищожителен въртящ ритник, който може да разцепи планетата на две.   Популярността на шегите бързо излиза извън рамките на един интернет форум и се превърна в глобален феномен. \"Фактите\" за Норис вече повече от десетилетие се прехвърлят от уста на уста не само в САЩ, но навсякъде по света, дори и в България, без да остаряват. Те са кратки, абсурдни, но и лесни за запомняне. Един тип бърз, простичък и \"стрелящ\" хумор, който не изисква да помните виц с 5-6 обрата в него. Можете да ги чуете както в адвокатска кантора, така и в някой склад.     В края на 70-те и началото на 80-те актьорът може и да е бил популярен екшън герой, но филмовата му звезда отдавна е угаснала. Никога не се е радвал на славата на легенди на жанра като Сталоун и Шварценегер, но публиката му подари чудесна утешителна награда като го митологизира в интернет.   Самият Норис приема фактите за наистина забавни, като не му допадат само тези, които сравняват \"уменията\" му със силите на бог и Исус Христос. Достатъчно умен е бил и да се възползва финансово от тях - през 2009-а излиза книга, озаглавена \"Официалната книга с факти за Чък Норис\", на която той е съавтор.    Вероятно тази новопридобита интернет популярност е и причината той да намери място в \"Непобедимите 2\" - пропития с носталгия екшън, в който Силвестър Сталоун напомни на света за себе си и другите екшън-пенсионери.   А феноменът с \"фактите\" се прехвърли и в други държави. В Индия вместо към Чък Норис \"фактите\" са насочени към местния актьор Раджикант. У нас такива шеги са се появявали и по адрес на министър-председателя Бойко Борисов. В световен мащаб са правени опити името на Норис да бъде заменено с това на други хора, но опитите просто нямат такъв успех. Зарядът им не е същия, когато го няма името на актьора.   Защото митологичния попкултурен образ \"Чък Норис\" отдавна вече е заживял свой собствен живот. И е един от примерите за нелепите начини, по които използваме интернет, както и до какво може да доведе глобалната мрежа.     Чък Норис винаги носи със себе си 4 оръжия за масово унищожение - ръцете и краката си.   Чък Норис е единственият, който може да удари циклоп между очите.   Чък Норис не може да предсказва бъдещето. Бъдещето по-добре да прави това, което Чък Норис казва.   Чък Норис може да дели на нула.   Единственият случай, когато Чък Норис е сгрешил, е когато е помислил, че е сгрешил.   Когато Чък Норис влезе в стая, той не включва лампите, а изключва тъмнината.   Чък Норис никога не отстъпва, той просто напада в обратната посока.   Често се казва, че някой се е разминал на косъм със смъртта. Смъртта веднъж се разминала на косъм с Чък Норис.   Чък Норис може да ви удуши с безжичен телефон.   Призраците всъщност са причинени от факта, че Чък Норис убива хора по-бързо, отколкото смъртта може да ги обработи.   Чък Норис сам е построил родната си къща.   Ако изглежда като пилешко, има вкус на пилешко и се усеща като пилешко, но Чък Норис казва, че е телешко, значи е телешко.   Веднъж кобра ухапала Чък Норис по крака. След пет дни адски болки змията умряла.   Чък Норис не спи, той изчаква.   Календарът на Чък Норис прескача датата 1-ви април. Никой не може да лъже Чък Норис.   Великата китайска стена е била създадена да държи Чък Норис извън страната. Пълен провал.   Чък Норис има два режима: \"вървене\" и \"убиване\".   Времето не чака никой човек, освен ако този човек не е Чък Норис.   Ритник със завъртане, изпълнен от Чък Норис, е предпочитаният метод за екзекуция в 16 от американските щати.   Когато Чък Норис влезе във водата, той не се намокря. Водата се Чък Норис-ва.   Чък Норис не се бръсне. Той се удря по лицето. Единственото нещо, което може да среже Чък Норис е Чък Норис.   Джеймс Камерън искал Чък Норис да играе ролята на терминатора, но осъзнал, че това би превърнало филма му в документален, затова се спрял на Арнолд Шварценегер.   Някои хора носят пижами със Супермен. Супермен носи пижама с Чък Норис.   Според теорията на относителността на Алберт Айнщайн Чък Норис може да ви ритне вчера.   Вярва се, че динозаврите са изчезнали заради гигантски метеорит. Това е вярно, ако смятате Чък Норис за гигантски метеорит.   Когато Господ е казал \"И нека бъде светлина\", Чък Норис е казал \"кажи 'моля'\".   Любовта не боли. Чък Норис боли.   Пулсът на Чък Норис се мери по скалата на Рихтер.", "date": "2018.03.11", "title": "Времето не чака никого, освен Чък Норис"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379508-%D0%B3%D0%BE%D1%80%D0%B5%D1%89%D0%B0-%D0%B8-%D1%81%D0%B5%D0%BA%D1%81%D0%B8-%D1%81%D0%BD%D0%B8%D0%BC%D0%BA%D0%B0-18", "text": "Половинката на Валери Божинов - Биляна Дол, за пореден път прикова вниманието върху себе си в социалните мрежи Сръбкинята демонстрира огромния си сексапил си, като пусна свой фотос, на който се вижда как се е излегнала в леглото, облечена в черно бельо.   Снимката на любимата на българския нападател бързо събра стотици харесвания от последователите й в Инстаграм.  ", "date": "2018.03.11", "title": "Гореща и секси! (СНИМКА 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/379509-%D0%BC%D0%B5%D0%B3%D0%B7-%D0%B8%D0%B7%D0%B1%D0%B5%D1%81%D0%BD%D1%8F", "text": "„Честит 8ми март със закъснение. Пожелавам ви да имате истински живот, а не да бъдете измислени картинки от инстаграм\". Това написа дизайнерката Миглена Каканашева, по-известна като Мегз, в личния си профил във фейсбук. До тук нищо странно, но със следващите редове, които сподели, тя попиля куп известни миски, плеймейтки и други жени от родния хайлайф. Публикуваме думите й без редакторска намеса: „Видях толкова много доволно развети букети и подаръци, че почти се отвратих. Снимат, за да гледате.      Екскурзии, лъскав живот, който да ви кара да завиждате. Някой пък си снимат скъпите часовници и написали: \"Новият ми\". Да намекнат, че имат още много. Но много от тези неща са супер фалшиви. Те ви показват лъскав начин на живот, който е само по снимките. Подарили й ролекс и 12334555666 рози. А горката е на антидепресантите или получава паник атаки или се дрогира.    Е като сте толкова щастливи с тези часовници символ на това колко сте се издигнали в йерархията на \"най-исканите\" защо ви трябват медикаменти, които да успокояват пристъпите ви? Направо забранявам на всички млади момичета да гледат подобни снимки и профили и да си мислят, че това е начинът да си щастлив и да имаш всичко, което поискаш. Това е огромна илюзия. Животът изобщо не е такъв.    Такъв живот искат да ви покажат, че живеят. И такива искат да ги виждате. Всъщност са момичета, плащащи с телата си за имидж в снимки. Нямат любов, мъж, сигурните доходи, за които ви намекват в снимките. Абе те изобщо нямат нищо сигурно.    Затова телата им се тресат в паники. Седнете си на дупетата и учете и работете, за да не ви се налага утре да се дрогирате, за да изтърпите да ви заливат с отврат за 1 часовник. 1 часовник, представяте ли си?! Какъвто ще да е. Единственият начин да имате всичко, което поискате на секундата е да работите. Така ще си постигате сами и ще сте свободни да бъдете каквото си поискате и с когото си поискате.    Изобщо не ги гледайте тея шарлатанки, които ви показват, че пътуват, а всъщност са на поръчка. Или са събрали някой лев от поръчка и обикалят за нови КлЕенти. На 8ми март ви пожелавам да бъдете постигащи, свободни и чудати истински, не измислена картинка от инстаграм\".", "date": "2018.03.11", "title": "Мегз избесня"}
