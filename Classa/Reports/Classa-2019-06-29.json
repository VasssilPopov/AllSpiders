{"url": "http://www.classa.bg/component/k2/item/397308-%D1%85%D0%BE%D1%80%D0%BE%D1%81%D0%BA%D0%BE%D0%BF", "text": "Овен Ден да затвърдите неща, които вече знаете. Слушайте внимателно, задавайте въпроси и не избързвайте с изводите си. Може би е добре да се замислите дали не сте пуснали питомното, за да гоните дивото. Телец Ден на предизвикателството в любовта. Някак естествено ще ви се стори сравнението - на който не му върви в игрите, му върви в любовта или обратното. При всички случаи - ще има за какво да се вълнувате. Близнаци Ще трябва да разчитате главно на себе си. Онези, с които си партнирате по един или друг повод, ще са твърде хаотични и непостоянни днес, но пък със силно развито шесто чувство. Рак Ще имате възможност да се замислите върху истинската стойност на нещата, с които се занимавате и на хората, с които контактувате. Това може да ви постави пред сериозни дилеми. Не правете компромиси със съвестта си, после ще съжалявате цял живот. Лъв Сблъсък между необходимост и желание, между възможности и изпълнение. Особен ден е този и най-вече заради трудността да синхронизирате две неща. Дали пък е възможно да ги обедините, да приемете и двете? Дева Не се опитвайте да бягате, най-добре останете в ситуацията и научете уроците, които има. Наградата си струва - смелост и самоуважение. Напред, надскочете себе си! Везни Не е най-спокойният ден в живота ви, но пък няма да ви е скучно. В любовта нещата ще вземат не точно тази посока, на която се надявате. Бъдете готови за неочаквани решения. Скорпион Този ден е по-сложен. От вас ще очакват хем отговорно, хем емоционално поведение, а това е рядка комбинация. Може би е най-добре да слушате себе си и да не се впечатлявате от чуждите очаквания. Действайте според собствената си съвест. Стрелец Днес плановете ви могат да се провалят по най-странен начин. Опитайте се да приемете нещата без да се притеснявате и да се чувствате виновни, оставете събитията да се случват, а вие просто бъдете част от тях. Козирог Малко сложен ще бъде днешният ден за вас. Нещата трудно ще стават и очакванията ви в голяма степен ще се провалят. Не бързайте да се сърдите на съдбата, ако сте правили каквото трябва, съвсем скоро ще стане каквото искате, просто още не е дошъл моментът. Водолей Един не съвсем спокоен ден. Ще трябва да поемете отговорността за няколко човека, което не е съвсем редно, но в името на хармонията сте готови да го направите. Все пак, дайте на другите да разберат каква услуга им правите. Риби Днес трудно ще ви забелязват, а това няма да ви е много приятно. Всъщност, ако се огледате и се замислите, ще откриете предимствата на това да си незабележим. Е, няма дълго да изтраете под подобно прикритие. Хубав ден за срещи с приятели.", "date": "2019.06.29", "title": "Хороскоп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397299-%D0%B3%D1%8A%D1%81%D1%82-%D0%B4%D0%B8%D0%BC-%D0%BE%D0%B1%D0%B2%D0%B8-%D0%BC%D0%B5%D1%82%D1%80%D0%BE%D1%81%D1%82%D0%B0%D0%BD%D1%86%D0%B8%D1%8F-%D1%81%D0%B5%D1%80%D0%B4%D0%B8%D0%BA%D0%B0", "text": "Хвърлена димка под последния вагон на спряла мотриса на метростанция \"Сердика\" е предизвикала вчера смут и страх сред хората на спирката. За инцидента потвърдиха от МВР и добавиха, че няма щети по метротвлака.   \"Движението също не е спирано и метрото върви нормално. Извършват се действия, за да се установи кой е причинил инцидента\", допълниха от МВР. Неофициални сведения сочат, че инцидентът е дело на ученици.", "date": "2019.06.29", "title": "Гъст дим обви метростанция Сердика"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D1%82%D0%B5%D0%BC%D0%B8%D0%B4%D0%B0/item/397300-%D1%86%D0%B0%D1%86%D0%B0%D1%80%D0%BE%D0%B2-%D0%BF%D0%BE%D0%B8%D1%81%D0%BA%D0%B0-%D0%BE%D1%82%D0%BD%D0%B5%D0%BC%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D1%82%D0%B2%D0%BE-%D0%B7%D0%B0-4-%D1%87%D1%83%D0%B6%D0%B4%D0%B5%D0%BD%D1%86%D0%B8", "text": "Главният прокурор Сотир Цацаров поиска да бъде отнето българското гражданство на трима руски граждани и на един от Казахстан.   Причините са искането на Цацаров са сигнали, постъпили от Държавна агенция \"Национална сигурност\" (ДАНС), за нарушения при процедурата по придобиването му, както и неизпълнени задължения за поддържане на направени инвестиции, станали основание за получаване на българското гражданство.   Цацаров е отправил предложенията си до министъра на правосъдието, съобщиха от прокуратурата. Два от случаите са свързани с получаване на гражданство въз основа на фалшиви документи, а други - срещу ангажименти за инвестиции, които не са изпълнени.   ДАНС е установила, че роденият в Руия Сергей Дружинин и казахстанският гражданин Каир Рахимов са получили българско гражданство по натурализация чрез декларация на неверни данни. Други двама руснаци - Владислав Левицкий и Галина Улютина са направили първоначални инвестиции в България, но след като са получили българско гражданство не само не са ги удвоили, както изисква законът, а не са развивали никаква дейност.   От искането на главния прокурор се вижда, че за четиримата чужденци отдавна са били налични доказателства за съмнителния начин, по който са получили български документи.   Каир Рахимов е получил гражданство през 2011 г. за заслуги към България, въпреки че тогава вече е бил издирван от Интерпол за пране на пари. По това време е бил разследван и в България за финансови злоупотреби. През 2008 г. руският гражданин Сергей Олегович Дружинин е представил предложение от министър Петър Мутафчиев, че като крупен инвеститор през фирмата \"Монтес аури\" заслужава гражданство заради особени заслуги.   Проверка обаче е показала, че транспортният министър не е отправял такова предложение. При претърсване в дома му в пловдивското село Брестник преди 9 г. е намерен екземпляр от документа, както и други документи за инвестиция на Дружинин. Още тогава е започнало разследване за документни престъпления, но срещу неизвестен извършител, който така и не е бил открит. Заради това разследването е спряно.   От искането на Цацаров е видно и че има данни, че Владислав Левицкий е закрил всичките си сметки в страната и не е поддържал инвестицията си след като е получил българско гражданство. Същият е случаят и с Галина Улютина. От прокуратурата съобщават, че проверяват още подобни сигнали на ДАНС.", "date": "2019.06.29", "title": "Цацаров поиска отнемане на българско гражданство за 4 чужденци"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/397301-%D0%BD%D0%BE%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BB%D0%B0%D1%81-%D0%B2%D0%B5%D0%B3%D0%B0%D1%81", "text": "Гoлф и cпa ĸoмплeĸcът \"Cвeтa Coфия\", пoпyляpeн ĸaтo \"Бългapcĸия Лac Beгac\", имa нoв coбcтвeниĸ, пoĸaзвaт дoĸyмeнти в Tъpгoвcĸия peгиcтъp, цитиpaни в eфиpa нa Вlооmbеrg ТV Вulgаrіа. Koмпaниятa \"Бългapия дивeлoпмънт xoлдингc лимитид\", coбcтвeнocт нa гpyпa инвecтитopи oт Xoнĸoнг, пpидoби гoлф ĸoмплeĸca в пepиoдa 2014-2015 г. Ceгa тoй вeчe e coбcтвeнocт нa бизнecмeнa Mиpocлaв Πeчeв, eдин oт гoлeмитe диcтpибyтopи нa ĸaфe, чaй и aлĸoxoл чpeз \"Coфcтoĸ\", ĸaĸтo и coбcтвeниĸ нa Πapĸ xoтeл \"Bитoшa\" в Cтyдeнтcĸи гpaд и \"Гpaнд Xoтeл Бългapия\" oт 2016 гoдинa.Cтoйнocттa нa cдeлĸaтa ocтaвa нeяcнa. Koмплeĸcът вĸлючвa тepeни c плoщ нaд 880 дeĸapa мeждy ceлaтa Paвнo пoлe и Mycaчeвo, въpxy ĸoитo имa гoлф игpитe, cпa ĸoмплeĸc, тpeниpoвъчнo игpищe и дpyги. Зa \"Бългapcĸия Лac Beгac\" имaшe гpaндиoзни плaнoвe - изгpaждaнeтo нa oгpoмeн вaĸaнциoнeн ĸoмплeĸc cъc зaĸpит aĸвaпapĸa, xoтeли, ĸaзинa, мoл и дpyги oĸoлo игpищeтo чpeз пpидoбивaнeтo нa oщe 1 500 дeĸapa дъpжaвни и oбщинcĸи тepeни. Πъpвoнaчaлнo, плaниpaнaтa инвecтиция бe 1,5 милиapдa лeвa, a пo-ĸъcнo cyмaтa бe yдвoeнa дo €1,5 милиapдa. Уcпяxa caмo дoняĸъдe - ĸyпиxa 305 дĸa oт oбщинa Eлин Πeлин, ĸoитo ceгa cъщo ca в пpoцec нa пpoдaжбa нa cъщия ĸyпyвaч, пocoчи жypнaлиcтът Xpиcтo Hиĸoлoв. Дoceгa ĸoмплeĸcът бe ĸaчeн нa Бългapcĸaтa фoндoвa бopca чpeз \"Kaпитaл Koнceпт лимитeд\", ĸoeтo бe coбcтвeниĸ нa ĸoмплeĸca. Πaзapнaтa мy ĸaпитaлизaция, зaeднo c няĸoлĸo cпeциaлнo cъздaдeни зa цeлтa дpyги ĸoмпaнии, e зaшeмeтявaщитe 15,6 милиapдa лeвa.", "date": "2019.06.29", "title": "Нов собственик на българския Лас Вегас"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/397302-%D0%BC%D0%B8%D1%81%D0%B8%D1%8F-%D0%BB%D0%BE%D0%BD%D0%B4%D0%BE%D0%BD", "text": "Служители в посолството ни в Лондон успели да навъртят глоби за 820 270 паунда по улиците на британската столица. Рекордните глоби станаха ясни след като транспортните власти разпространиха справка, съобщи Новини Лондон. Глобите за около 1,8 млн. лева са натрупани в периода след 2003 г. и не са платени. По-голямата част - 812 180 паунда, е за такси за шофиране в централната част на Лондон. Ако човек ползва в нея личен или служебен автомобил в делничен ден, трябва да плаща по 11,5 паунда. За това следят камери, снимащи влизащите в зелената зона. Има и табели, указващи, че шофирането в нея е платено. Въпросната такса се прилага от години срещу задръстванията по най-натоварените улици, а от този април бе въведена и нова от 12, 5 паунда за по-старите коли, които не отговарят на екокритериите за минимално количество вредни емисии. Така всяко пътуване с кола в центъра може да достигне и до 24 паунда дневно. По неплатени глоби българското посолство е на 29-о място сред 185 чужди мисии. Най-голям длъжник са САЩ - 12,6 млн. паунда, пише \"24часа\". След тях е Япония с 8,6 млн. паунда и Нигерия с малко над 7 млн. паунда. Русия е пета с 5,7 млн. паунда, следвана от Китай - 5,2 млн. паунда, Полша и Германия - с 4,4 млн. паунда. Става дума за данък, въведен през 2003 г. от лондонското кметство, за влизане в центъра на града (т.нар. Congestion charge), където се намират основните британски институции, министерства и дипломатически мисии, свързани с всекидневната дейност на българските дипломати и посолството в Лондон. В съответствие с принципите, заложени в чл. 34 на Виенската конвенция за дипломатическите отношения, дипломатическите представителства са освободени от данъци и такси. Позицията на дипломатическите мисии в Лондон, включително и тази на България, е, че сумите, начислявани въз основа на този данък, не са дължими. Това обясниха от пресцентъра на Министерството на външните работи. Градските власти в Лондон обаче твърдят, че не става въпрос за санкции за неспазване на правилата за движение, а за неплащане на използвана услуга. Затова настояват британското външно министерство да предприеме необходимите действия, за да започнат посолствата да се издължават към лондонската община. \"Ясно сме посочили, че таксите за движение в центъра на Лондон са, за да се избегнат задръствания, и това е вид услуга. Следователно означава, че чуждестранните дипломати не са освободени от задължението да ги плащат\", казва Пол Каупъртуейт, генерален мениджър на лондонската транспортна служба, пред \"Дейли мейл\".", "date": "2019.06.29", "title": "\"Мисия Лондон\""}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/397303-%D0%BA%D0%B5%D0%B2%D1%80-%D0%BF%D1%80%D0%B8%D0%B5-%D0%BF%D0%BE-%D0%BD%D0%B8%D1%81%D0%BA%D0%B0-%D1%86%D0%B5%D0%BD%D0%B0-%D0%B7%D0%B0-%D0%B3%D0%B0%D0%B7%D0%B0", "text": "Комисията за енергийно и водно регулиране прие решение във връзка с подаденото от „Булгаргаз\" ЕАД заявление за утвърждаване на цена за IІІ тримесечие на 2019 г., по която общественият доставчик продава природен газ на крайните снабдители на природен газ и на клиенти, присъединени към газопреносната мрежа. Утвърдената от Комисията цена на природния газ за третото тримесечие е в размер на 44,90 лв./MWh (без цени за достъп, пренос, акциз и ДДС), което представлява намаление с 0,27 лв/MWh или с 0,60% в сравнение с действащата цена за ІІ-то тримесечие на 2019 г. Това съобщиха от пресцентъра на КЕВР.  В утвърдената цена на природния газ от 44,90 лв./MWh лв. са включени компонента „цена на природния газ на входа на газопреносните мрежи\" в размер на 43,97 лв./MWh, компонента за дейността „обществена доставка\" по чл. 17, ал. 6 от НРЦПГ в размер на 0,80 лв./MWh и компонента за компенсиране на разходи, произтичащи от наложени задължения към обществото по чл. 11а, ал. 2 от НРЦПГ в размер на 0,13 лв./MWh, покриваща разходите на \"Булгаргаз\" ЕАД за съхранение на количества в подземното газово хранилище „Чирен\" в изпълнение на задължения по Плана за действие при извънредни ситуации.  В утвърдената от Комисията цена на природния газ не са включени цени за достъп и пренос през газопреносната мрежа, определени по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД, които клиентите следва да заплащат на крайните снабдители.  При утвърждаването на цената на природния газ КЕВР отчита условията, залегнали в действащия договор между \"Булгаргаз\" ЕАД и ООО \"Газпром экспорт\", промените в курса на щатския долар спрямо лева, калоричността и количествата природен газ за съответното тримесечие.  Правомощията на КЕВР са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за регулиране на цените на природния газ и на договора за доставка между двете дружества.  Съгласно ценообразуващата формула по договора с ООО \"Газпром экспорт\" се отчита движението на световните пазари на цените на алтернативните на природния газ горива - мазут със съдържание на сяра 1% и газьол със съдържание на сяра 0,1%, за предходните 9 месеца преди ценовото решение.  При определяне на очакваните доставни цени е отчетена и динамиката на цените на алтернативните горива на международните пазари. В резултат на това през III тримесечие на 2019 г. очакваните доставни цени на природния газ са с около 1,7% по-ниски от доставните цени, прилагани през II тримесечие на 2019 г.  Отчетена е и промяната в осреднения валутен курс на лева към щатския долар, съпоставен с валутния курс за предходния ценови период. За периода от четиридесет и пет дни, предхождащи месеца на внасяне на предложението за утвърждаване на цени (17.04.2019 г. – 31.05.2019 г.), курсът е нараснал с 1,6%.  Заявеното от „Булгаргаз\" ЕАД количество природен газ за доставка от внос за III тримесечие на 2019 г. е 5 503 905 MWh, които са формирани по договор с ООО „Газпром экспорт\" и по договор- с „Kolmar NL B.V.\". Съгласно сключения договор за покупко-продажба на природен газ между „Kolmar NL B.V.\" и „Булгаргаз\" ЕАД договорената доставна цена е по-ниска от очакваната цена по договора с ООО „Газпром экспорт\", което е отчетено при определяне на продажната цена на природния газ за III тримесечие на 2019 г.", "date": "2019.06.29", "title": "КЕВР прие по-ниска цена за газа|"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/397304-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%B5%D0%BF-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D0%B1%D1%80%D0%B0%D0%BD-%D0%B2-%D1%81%D1%80%D1%8F%D0%B4%D0%B0", "text": "Новият председател на Европейския парламент (ЕП) ще бъде избран в сряда, съобщи днес пресслужбата на институцията. Първото заседание на новоизбрания ЕП ще бъде ръководено от досегашния председател Антонио Таяни във вторник. До избирането на нов председател евродепутатите не могат да приемат решения, затова във вторник ще бъдат назначени само отговорници за насроченото в сряда гласуване. До вторник сутрин се очаква парламентарните групи да внасят предложенията си за нов председател.   В сряда гласуването ще бъде тайно и с бюлетини. Всеки от кандидатите ще има по пет минути за изказване пред своите колеги. Изборът може да приключи с първия кръг на гласуване, ако някой от издигнатите получи над половината гласове. В противен случай гласуването продължава до три кръга, като между първото и второто и между второто и третото гласуване могат да бъдат издигани още кандидати.   Ако и след третия кръг няма ясен победител, в четвърти кръг ще бъде гласувано само за онези двама кандидати, получили най-голяма подкрепа. С четвъртото гласуване председателят бива определен с мнозинство. Изборът на председател ще бъде последван от определянето на 14 негови заместници и петима квестори на ЕП. Също за сряда е насрочено гласуване на състава на парламентарните комисии.   Сесията на ЕП за следващата седмица предвижда обсъждане на резултата от заседанията на Европейския съвет, посветени на излъчването на нов председател на Европейската комисия (ЕК). Днес представители на групата на социалистите и демократите потвърдиха подкрепата си за процеса на водещите кандидати за председател на ЕК, както и за своя кандидат Франс Тимерманс. Групата \"Европейска обединена левица\" отбеляза, че неин представител не е участвал в този процес, но биха подкрепили кандидат, който отговоря на 10 изисквания. Останалите групи се въздържаха от коментари по въпроса.", "date": "2019.06.29", "title": "Новият председател на ЕП ще бъде избран в сряда"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/397305-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B4%D0%BA%D0%B0%D1%80%D0%B0-%D0%B4%D0%B6%D0%B8%D0%BF%D0%B0-%D0%BA%D1%8A%D0%BC-%D0%B4%D1%80%D0%B0%D0%B3%D0%BE%D0%BC%D0%B0%D0%BD", "text": "След като се повози на електрокар из халетата на мебелен завод в Божурище, Борисов отново подкара джипа - този път в посока Драгоман. Министър-председателят провери строителството на трасето от АМ \"Европа\" в участъка Драгоман - Сливница. Проектът стартира в средата на месец май тази година, ще бъде завършен до 2021 година и се изпълнява със средства от републиканския бюджет по програма \"Ново строителство\" на Агенция \"Пътна инфраструктура\". Освен Нанков, с него са вицепремиерът Томислав Дончев и финансовият министър Владислав Горанов. Докато пътуват, Нанков обяснява как върви строителството на АМ \"Хемус\", обяснява, че материалът от старите мостове се използва в новото строителство, за да се пестят средства. Но посочва, че програмата на строителите е много амбициозна и затова за финансиране ще разчитат на премиера и на финансовия министър. Борисов се обърна към Нанков: \"Има система - влиза тирът - плаща си, ето още едни. Гледай колко са тук - само тези ще изкарат заплатите на валяците, я ги преброй!\" Зам.-министърът опита да обясни с репликата на премиера, че ако беше лесно, преди 30 години да са били въвели ТОЛ-системата. Но Борисов веднага го скастри: \"Тогава нямаше движение. Нали виждаш защо е паваж. Знаеш ли защо е паваж? Защото бяха танковите бригади и всичко е правено да може да се движат танкове, да не развалят асфалта. Само за войни сме си говорили тогава!\" По време на пътуването премиерът спираше, за да разговаря с работниците на автомагистралата. Питаше ги откъде са и след като чуеше - Перник, Дупница, Кюстендил, питаше как се придвижват до местоработата си, дали им се плаща редовно и добре. \"Виж как работят ... с настроение. Ама така се вдигат доходите ... с работа\", каза той на министрите си. По време на пътуването премиерът нареди на Дончев да се заеме с въпроса с кадрите. \"Децата не искат да учат за инженер, трудно им е\", обясни вицепремиерът на Борисов, който напомни: \"Хората обаче това искат\". По време на проверката на строителството на част от изграждането на отсечка от магистрала \"Европа\", Борисов каза: \"Ей така най-обичам - от една поляна, път да стане. \"Теменужките обаче трябва да преместим\", информира го Нанков, а министър - председателят му каза: \"С еколозите ще говориш, една теменужка не искам да се смачка. Всичко да се измести\". С изграждането на аутобана ще бъдат направени три връзки на Сливница. \"Ей и Сливница ще намаже\", добави доволен Бойко Борисов. По продължението на магистралата ще бъдат направени също така и седем отбивки за почивка - четири в посока Сърбия и три от другата страна. Най-бързо и ускорено довеждащият път за Индустриална зона Божурище трябва да бъде направен, разпореди министър-председателят. \"Трябва да се стартира незабавно. Чухте какво казват от немските заводи - разпродадени са всички парцели на индустриалната зона. Не само че не си отиват, но идват и още повече. Като дойдат и още по-големите заводи и тази магистрала ще отеснее, още преди да я построят\", каза премиерът Борисов. В момента се работи или се извършват подготвителни дейности по двата участъка на магистрала \"Европа\" - от ГКПП \"Калотина\" до Драгоман и от Драгоман до Сливница. През есента се очаква да стартират реалните строителни работи и по участъка от ГКПП \"Калотина\" до Драгоман. Пътят София - Калотина е основна пътна артерия, част от Коридор № 10, чрез модернизацията на който ще се развие и подобри преразпределянето на транспортните потоци по Трансевропейските транспортни коридори №4 и № 8 в посока Бургас, Турция и Гърция. Модернизацията на пътя ще подобри пропускателната способност и безопасност на движение в участъка, ще се облекчи високата интензивност на транзитното движение от и за централната част на Европа по транспортен коридор \"Ориент/ Източно-Средиземноморски\".", "date": "2019.06.29", "title": "Борисов подкара джипа към Драгоман"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/397306-%D1%81%D0%B8-%D0%BE%D0%B1%D0%B5%D1%89%D0%B0-%D0%BA%D0%B8%D1%82%D0%B0%D0%B9-%D0%B4%D0%B0-%D0%BE%D0%B1%D0%BB%D0%B5%D0%BA%D1%87%D0%B8-%D0%B2%D0%BD%D0%BE%D1%81%D0%B0", "text": "Китай възнамерява да увеличи обема на вноса и с тази цел ще намали мита и ще вдигне други бариери, възпрепятстващи стокообмена с останалата част от света. Това заяви вчера китайският президент Си Цзинпин, цитиран от ТАСС. На първо място, непрекъснато ще засилваме откритостта на страната ни към външния свят. Първи ще проявим инициатива, стимулирайки увеличаването на вноса. Китай възнамерява планомерно да намали нивото на тарифите, активно да премахва търговски бариери, каза Си на срещата на върха на Г-20 в Япония. Китайските власти скоро ще осигурят още по-голяма либерализация в отношенията между китайските компании и чуждестранните им партньори в сферата на селското стопанство и услугите, в добивните сектори и обработващата промишленост, посочи китайският лидер. Той подчерта, че с тази цел ще бъдат създадени още шест зони за свободна търговия.", "date": "2019.06.29", "title": "Си обеща Китай да облекчи вноса"}
{"url": "http://www.classa.bg/%D1%81%D0%B2%D1%8F%D1%82/item/397307-%D0%BC%D0%BE%D0%BD%D0%B8%D1%82%D0%BE%D1%80%D0%B8%D0%BD%D0%B3%D1%8A%D1%82-%D0%BE%D1%81%D1%82%D0%B0%D0%B2%D0%B0,-%D1%81%D1%8A%D0%B2%D0%B5%D1%82%D1%8A%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BE%D0%B1%D1%8F%D0%B2%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82%D0%B3%D0%B5%D0%B9%D1%82-%D0%B7%D0%B0-%D1%82%D0%B5%D1%81%D1%82", "text": "С огромно мнозинство: 51 срещу 16 гласа, Съветът на Европа прие доклада, с който се настоява да продължи мониторинга на България по 6 теми. Първата е свързана с корупцията по високите етажи на властта, а във връзка с това поведението на прокуратурата по Апартаментгейт се приема от органа за \"тест за искреността на българските власти\". Така черно на бяло е записано в резолюцията. След това ясно изразено мнение като присъда, мечтите на правосъдния министър Данаил Кирилов за отпадане на мониторинга от ЕС в същата област изглеждат напълно нереални, а тъй като той ги обвърза с оставката си, явно просто трябва да изчакаме да я внесе през септември. ПАСЕ изразява сериозна загриженост за развитието на съдебната ни система. Органът критикува остро неспазването на препоръките му поне половината от ВСС да бъде съставен от съдии, докато сега у нас те са 6 от 25 или по-малко от една четвърт, по-малко от половината на половината. Венецианската комисия дори говори за \"безпокойство\", че прокурорите управляват съдиите в България по този начин. Неласкаво е оценена и законодателната дейност на ГЕРБ, определена като \"някои прибързани промени\". Напускането на парламента от БСП е прието от ПАСЕ като знак за отслабване на демократичните процеси у нас. Наред с другото, ПАСЕ съветва България да ратифицира Истанбулската конвенция. Въпреки искането на българските представители за отпадане на мониторинга, с 33 срещу 31 гласа Съветът на Европа го оставя поне до юни 2020 г., когато е насрочен следващият доклад по темата.", "date": "2019.06.29", "title": "Мониторингът остава, Съветът на Европа обяви Апартаментгейт за тест"}
{"url": "http://www.classa.bg/%D1%81%D0%B2%D1%8F%D1%82/item/397295-%D0%BA%D0%B8%D1%82%D0%B0%D0%B9-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D1%81%D0%B0%D1%89-%D0%B8%D0%B7%D0%B1%D1%80%D0%B0%D1%85%D0%B0-%D0%B3%D1%80%D0%B5%D1%88%D0%B5%D0%BD-%D0%B2%D1%80%D0%B0%D0%B3-%D0%B2-%D0%B3%D1%80%D0%B5%D1%88%D0%BD%D0%BE%D1%82%D0%BE-%D0%B2%D1%80%D0%B5%D0%BC%D0%B5", "text": "Вашингтон \"погрешно изчислява и е избрал грешния съперник, като продължава да натиска Пекин\", пише вестник Дневник на народа, орган на Китайската комунистическа партия. Статията обвинява САЩ че се тревожат повече за поддържането на своята хегемония, отколкото да търсят растеж и развитие. Статията твърди \"някои хора в САЩ казват, че идването на нова ера за Китай означава края на една ера за Съединените щати и упражняват упорит натиск върху държави като Китай\". \"Те са направили неточни изчисления и избраха грешен съперник в грешното време\", предупреждава изданието. Вестникът обяснява, че поради естеството на световната търговия, усилията на Вашингтон да накаже Китай всъщност вредят на собствената му икономика и струват на американците работни места. По-конкретно, подчертава се примерът с iPhone - въпреки че продуктът е проектиран и разработен в САЩ, неговите компоненти идват от Япония, Европа и Южна Корея, докато самите устройства се сглобяват в Китай. „Без трансграничния поток от продукти, капитали, технологии и информация, Apple нямаше да стане това, което е днес\", подчертава редакцията, добавяйки, че \"без основата на равенството и общото развитие, САЩ може да получат някои бързи ползи, но те ще бъдат краткотрайни. \" \"За съжаление някои хора в САЩ са пренебрегнали тази тенденция и се отдалечават все по-далеч от пътя на глобализацията\" се казва в статията, която заключава \"Само когато се стремим към общо развитие, можем да се справим с общите предизвикателства\" . В началото на май търговската война между Вашингтон и Пекин се засили като САЩ увеличиха митата за серия от продукти, внесени от Китай за 200 000 милиона долара годишно. В отговор китайските власти определиха от началото на юни данъци върху вноса на стоки на стойност 60 000 милиона щатски долара. Очаква се президентите на двете страни, Доналд Тръмп и Си Дзинпин, да се срещнат по време на срещата на високо равнище на Г-20 в Осака (Япония), след телефонния диалог, който проведоха миналата седмица.", "date": "2019.06.29", "title": "Китай предупреждава САЩ: \"Избраха грешен враг в грешното време\""}
{"url": "http://www.classa.bg/%D1%81%D0%B2%D1%8F%D1%82/item/397296-%D0%BF%D1%83%D1%82%D0%B8%D0%BD-%D0%B1%D1%80%D0%B8%D0%BA%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%82%D1%8A%D1%80%D1%81%D1%8F%D1%82-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B0-%D0%BC%D0%B2%D1%84", "text": "Лидерите на страните от БРИКС: Владимир Путин (Русия), Жаир Болсонаро (Бразилия), Сирил Рамафоса (Южна Африка), Си Дзинпин (Китай) и Нарендра Моди (Индия) се срещнаха в японския град Осака точно преди старта. на срещата на върха на Г-20. По време на преговорите руският лидер заяви, че световната търговия носи тежкото бреме на протекционизма, така че той предложи страните, които съставят този блок, да работят по по-справедлив модел на развитие. \"Ситуацията в световната икономика не може да спре да ни тревожи, симптоматично е, че международната търговия вече не е двигателят на икономическия растеж и изпитва нарастваща тежест от протекционизъм, ограничения и политически мотивирани бариери\", каза Путин. Според президента понастоящем има слаби индикатори за бизнес активност, увеличаване на глобалния дълг и висока волатилност на финансовите, валутните и стоковите пазари. \"При тези условия изглежда, че страните от БРИКС трябва да поемат инициативна роля, за да конфигурират по-справедлив и устойчив глобален модел за развитие на принципите на равенство, зачитане на суверенитета и отчитане на интересите на всички страни\", добави руският президент. Освен това Путин призова БРИКС да потърсят реформа на Международния валутен фонд, за да увеличат влиянието на развиващите се страни в този орган. \"БРИКС може и трябва да играе по-важна роля в световната финансова система, като се стреми да продължи реформата на МВФ и да засили влиянието на нововъзникващите и развиващите се страни във фонда\", заяви руският лидер. В този смисъл Путин призова страните от БРИКС да извършват по-активно преизчисления в националните валути. Интеграцията на платежните системи на страните от БРИКС би била полезна и би помогнала за стабилността на банковите системи, според президента. Путин описа като \"контрапродуктивен\" всеки опит за унищожаване на Световната търговска организация. След срещата Министерството на външните работи на Бразилия публикува съвместно изявление, прието от петимата лидери по време на преговорите. \"Страните от БРИКС са основните двигатели на световния растеж през последното десетилетие и сега представляват около една трета от световното производство, като прогнозите са, че БРИКС ще продължи да отчита повече от половината от световния икономически растеж до 2030 г.\", се казва в изявлението   Документът подчертава, че продължаването на структурните реформи ще увеличи потенциала за растеж на членовете на блока, докато балансираното разширяване на търговията между тях \"ще допринесе още повече за укрепването на международните търговски потоци\".", "date": "2019.06.29", "title": "Путин: \"БРИКС трябва да търсят реформа на МВФ\""}
{"url": "http://www.classa.bg/%D1%81%D0%B2%D1%8F%D1%82/item/397297-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D0%BD%D0%B0-%D0%B3-20", "text": "Срещата между Путин и Тръмп се проведе вчера, 28 юни, между първата и втората работна сесия на срещата на високо равнище на Г-20, провеждана в Осака, Япония. Срещата продължи около час и половина. Руският президент Владимир Путин и американският президент Доналд Тръмп говориха за разоръжаването, Иран, Сирия, Венецуела и Украйна в рамките на срещата. Двамата лидери подчертаха, че подобряването на двустранните отношения е въпрос от интерес както за техните страни, така и за целия свят. Също така, двамата лидери се договориха да продължат дискусиите относно \"модела за контрол на оръжията за 21 век\", в който според мнението на американския президент трябва да се включи и Китай. На срещата Путин отбеляза, че \"има за какво да говори с американския си колега и всички теми са фиксирани\". Американският лидер, от своя страна, подчерта, че \" очаква отличен резултат от преговорите, и това ще бъде интересна дискусия по въпроси като търговията, разоръжаването и протекционизма\". Един от въпросите, засегнати на срещата на Путин -Тръмп, бяха президентските избори, които ще се проведат в САЩ следващата година. В контекста на спекулациите, които заобикаляха изборите през 2016 г., американският президент, смеейки се, шеговито помоли руския си колега да \"не се намесва в изборите през 2020 г.\" Путин реагира с усмивка. В интервю за \"Файненшъл таймс\" руският лидер заяви, че счита американския си колега за \"талантлив човек\", макар че той не приема много от методите на ръководителя на Белия дом за решаване на проблеми. От друга страна, Путин каза, че очаква да разговаря с Тръмп за Договора за намаляване на стратегическите оръжия, известен като СТАРТ III, единственият пакт между Русия и САЩ, ограничаващ вече разгърнатите ядрени оръжия. Споразумението изтича през февруари 2021 г. и, както подчертават руските власти, подновяването му е от жизненоважно значение за глобалната стабилност. Ако не започнат преговори за удължаване на договора, \"той ще престане да съществува и няма да има време за формалности\", предупреди Путин. Въпреки това президентът каза, че се надява, че \"ситуацията не ще доведе до конфликт между ядрените сили\". През миналото лято руският президент и американският му колега проведоха среща в Хелзинки (Финландия) и един кратък разговор на срещата на високо равнище на Г-20 в Буенос Айрес (Аржентина), през декември, след като срещата в пълен формат бе отменена от американската страна. Те също така имаха възможността да говорят за кратко в Париж през ноември, по време на честването на стогодишнината от края на Първата световна война.", "date": "2019.06.29", "title": "За какво говориха Путин и Тръмп на Г-20"}
{"url": "http://www.classa.bg/%D1%81%D0%B2%D1%8F%D1%82/item/397298-%D0%BF%D1%83%D1%82%D0%B8%D0%BD-%D0%BB%D0%B8%D0%B1%D0%B5%D1%80%D0%B0%D0%BB%D0%B8%D0%B7%D0%BC%D1%8A%D1%82-%D0%B5-%D1%81%D1%82%D0%B8%D0%B3%D0%BD%D0%B0%D0%BB-%D0%B4%D0%BE-%D0%BA%D1%80%D0%B0%D1%8F-%D1%81%D0%B8,-%D1%82%D0%BE%D0%B9-%D0%B5-%D0%B2-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B8%D0%B5-%D1%81-%D0%B8%D0%BD%D1%82%D0%B5%D1%80%D0%B5%D1%81%D0%B8%D1%82%D0%B5-%D0%BD%D0%B0-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE%D1%82%D0%BE", "text": "Либералната идея \"е окончателно остаряла\" и някои от нейните елементи, като културното многообразие, са неосъществими. Същевременно, пропагандиращите либерализъм \"не правят нищо за решаване на реалните проблеми\", заяви Владимир Путин. В интервю за Файненшъл таймс руският президент заяви, че \"когато се появи проблемът с миграцията, много признаха, че да, за съжаление това не работи и ще трябва да си припомним интересите на местното население.\" В този смисъл, той каза, че германският канцлер Ангела Меркел е направила \"капитална грешка с политиката на отворени врати \". Путин каза, че трябва да се мисли за тези, които се оказаха в трудна ситуация в страните им на произход по различни политически причини, особено, когато не става дума за десет души, а за стотици хиляди, които пристигат в страните от Западна Европа, но също така не може да се пренебрегват интересите на местното население. \" \"Сега можете да критикувате желанието на Тръмп да се изгради стена между Мексико и САЩ. Може би това е прекалено, не знам... Но не трябва ли да се направи нещо с този поток от мигранти, с потока на наркотици? \", попита руският президент. Той призна, че Тръмп поне се опитва да реши съществуващите проблеми. \"Никой не прави нищо Това е лошо, онова е лошо, но кажете – кое тогава е добро? Какво да се прави? Никой не предлага нищо\", добави той. \"И тази либерална идея, тези, които насърчават тази идея, те не правят нищо. Те казват, че така трябва да бъде, че така е добре. Но какво му е доброто? Те са добре, седят в своите комфортни офиси, но тези, които се сблъскват с това лице в лице всеки ден в Тексас или Флорида, не са много добре, имат си свои собствени проблеми. Кой ще мисли за тях? \"попита Путин. По негово мнение, същото важи и за Европа . \"Аз съм говорил с много колеги за това, но никой нищо не казва. Казват, че не могат да прилагат по-твърда политика, защото такъв е законът. Ами тогава да променят закона.\" Според Путин либерализмът предполага \"че не е необходимо да се прави нищо\". \"Убий, кради, изнасилвай, нищо няма да ти се случи, защото си имигрант, трябва да защитим правата ти. Какви права? Ако си нарушил закона, трябва да понесеш и наказанието за това\", каза руският президент. Той заключи, че либералната идея \"е остаряла и е влязла в конфликт с интересите на абсолютно мнозинство от населението\".", "date": "2019.06.29", "title": "Путин: \" Либерализмът е стигнал до края си, той е в противоречие с интересите на мнозинството\""}
{"url": "http://www.classa.bg/%D1%81%D0%B2%D1%8F%D1%82/item/397293-%D0%B8%D1%80%D0%B0%D0%BD-%D0%BA%D0%BE%D0%B9%D1%82%D0%BE-%D0%B7%D0%B0%D0%BF%D0%BE%D1%87%D0%BD%D0%B5-%D0%B2%D0%BE%D0%B9%D0%BD%D0%B0%D1%82%D0%B0,-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D1%82%D0%BE%D0%B7%D0%B8,-%D0%BA%D0%BE%D0%B9%D1%82%D0%BE-%D1%89%D0%B5-%D1%8F-%D0%B7%D0%B0%D0%B2%D1%8A%D1%80%D1%88%D0%B8", "text": "Иранският външен министър Мохамад Джавад Зариф отговори с туит, на изявленията на президента на САЩ Доналд Тръмп, че ако Вашингтон започне война срещу Техеран, конфликтът няма да продължи. много. \"Който и да започне войната, няма да бъде този, който ще я завърши\", казва посланието на Зариф към обитателя на Белия дом, като също подчертава, че \" санкциите не са алтернатива на войната, а са война\". В същия дух той също така подчертава, че \"кратка война с Иран е илюзия\", като припомня, че унищожаването е равносилно на геноцид и военни престъпления. Накрая той посочи, че \"преговорите и заплахите се изключват взаимно\". Тази сряда Тръмп заяви, че ако северноамериканската държава започне война срещу Иран, конфликтът няма да продължи дълго, въпреки че отново потвърди желанието си да избегне военна конфронтация между двете страни. Също така, американският президент заяви, че \"ако нещо се случи, Вашингтон е в много силна позиция\", като същевременно каза, че \" Ислямската република ще загуби\". Напрежението между двете страни се засили през последните седмици, след като Иран на 19 юни свали американски самолет във водите на Ормузкия пролив, след като предполагаемо е навлязъл в неговото въздушно пространство. По-късно Вашингтон обвини Техеран за атаките, понесени от два танкера в Оманския залив, обвинение, което персийската страна категорично отрича. В понеделник Белият дом одобри нови санкции срещу върховния лидер на Иран, аятолах Али Хаменей, както и срещу осем високопоставени командири на Ислямския революционен гвардейски корпус на Иран (IRGC). Иранският президент Хасан Рохани ги нарече \"възмутителни и идиотски\", на което Тръмп отговори, че страната му ще използва \"подавляваща сила\" срещу всяка атака на Техеран, предупреждавайки, че \"в някои области тяхната офанзива ще предполага анихилация\".", "date": "2019.06.29", "title": "Иран: \"Който започне войната, няма да бъде този, който ще я завърши\""}
{"url": "http://www.classa.bg/%D1%81%D0%B2%D1%8F%D1%82/item/397294-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82-%D0%B5%D1%84%D0%B5%D0%BA%D1%82-%D0%BE%D1%82-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BD%D0%B0-%D1%81%D0%B0%D1%89-%D1%81-%D0%BA%D0%B8%D1%82%D0%B0%D0%B9", "text": "Продажбите на имоти в САЩ на китайски купувачи регистрираха спад след като търговските отношения между двете нации се влошиха, според Juwai.com, най-големият сайт за продажби на имоти в Китай, информира CNBC. Цифрите, представени в доклад на компанията, показват, че чуждестранните покупки на американски домове през 2018 г. са се намалили с 25%. В продължение на няколко години американските домове са били предпочитани сред инвеститорите от азиатската страна, но търговските напрежения и по-строгите контролни механизми за напускане на Китай правят тези покупки по-малко сигурни. Междувременно страни като Канада, Обединеното кралство, Австралия и Япония се считат за \"алтернативни дестинации\" за инвестиране, каза Кари Лоу, директор на фирмата. Лоу смята, че допълнителен фактор, който обезкуражава китайските купувачи да инвестират в собственост в САЩ, е предупреждението за пътуване. Тези видове предупреждения са съобщения, изпратени от правителството на САЩ да информират гражданите си за възможните рискове, пред които са изправени, ако пътуват до Китай. Същият тип известия е изпратила и азиатската страна към населението си, инструктирайки ги да предприемат превантивни мерки, когато пътуват или правят бизнес в САЩ. Към това се добавя и комбинацията от политики срещу азиатската страна, която Лоу нарича „ефект на Тръмп\", който се състои от ограничения върху обработката на визи и увеличаването на митата, които увреждат репутацията на САЩ като страна за сигурни инвестиции. Възможно е китайските инвеститори да продължат да бъдат \"най-голямата група чуждестранни купувачи\" в САЩ, що се отнася до недвижимите имоти, каза Лоу. Той смята, че ако търговската война се превърне в „нова нормалност\" или ако бъде решена „при добри условия\", вероятно ще се наблюдава увеличение на китайските инвестиции в северноамериканската страна. Инвеститорите и пазарите очакват следващата среща между президентите Доналд Тръмп и Си Дзинпинг по време на срещата на високо равнище на Г-20, която в Япония на 28 и 29 юни, с надеждата да се възстановят търговските преговори.", "date": "2019.06.29", "title": "Неочакваният ефект от търговската война на САЩ с Китай"}
{"url": "http://www.classa.bg/%D1%81%D0%B2%D1%8F%D1%82/item/397292-%D0%B3%D1%83%D0%B3%D1%8A%D0%BB-%D0%B3%D0%BE%D1%82%D0%BE%D0%B2-%D0%B4%D0%B0-%D0%BF%D0%BB%D0%B0%D1%89%D0%B0-%D0%BF%D0%BE%D0%B2%D0%B5%D1%87%D0%B5-%D0%B4%D0%B0%D0%BD%D1%8A%D1%86%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0", "text": "Гугъл изрази готовност да сключи международно споразумение, предвиждащо мултинационалните компании да плащат повече данъци в страните, където правят оборот, а не в държавата, където са регистрирани, предаде Франс прес и БТА. \"Подкрепяме движението към нови международни и глобални механизми за начина, по който се облагат с данъци мултинационалните компании\", написа в блог Каран Батия, високопоставен представител на американския гигант. \"Корпоративният данък е важно средство за това компаниите да дават своя принос към страните и общините, където правят бизнес. Бихме искали да видим фискална околна среда, която хората смятат за разумна и подходяща\", добави той. Батия обаче изрази опасение, че ако няма международно споразумение, някои страни могат да наложат дискриминационни едностранни данъци на чуждестранни компании в различни сектори.", "date": "2019.06.29", "title": "Гугъл готов да плаща повече данъци в чужбина"}
