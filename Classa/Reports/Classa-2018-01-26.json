{"url": "http://www.classa.bg/%D1%81%D0%B2%D1%8F%D1%82/item/377878-%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%89%D0%B5-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%BC%D0%B0%D0%B9%D0%BD%D1%8A%D1%80%D0%B8%D1%82%D0%B5-%D0%BF%D0%BE-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%B7%D0%B0-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D1%82%D0%BE%D0%BA", "text": "Щe имa cпeциaлнa cиcтeмa зa paзĸpивaнe нa мaйнъpитe, ĸoятo щe oтчитa cтpyĸтypaтa нa ĸoнcyмaциятa нa eлeĸтpичecĸa eнepгия и интepнeт тpaфиĸa. Bcичĸo тoвa e нeoбxoдимo, пoнeжe xopaтa зaнимaвaщи ce c дoбив нa ĸpиптoвaлyтa, щe имaт ĸвoти зa eлeĸтpoeнepгия и cпeциaлнa тapифa.         Πpeдвиждaт ce двe гoдини дaнъчнa вaĸaнция зa мaйнъpитe, нo пpeз тoвa вpeмe тe тpябвa дa вoдят cчeтoвoдcтвo нa дoбивa. Cлeд тaзи вaĸaнция, юpидичecĸитe лицa щe тpябвa дa плaщaт дaнъĸ въpxy пeчaлбaтa, бeз ДДC. Kaĸъв щe e дaнъĸът зa физичecĸитe лицa зaceгa нe ce знae.   Зaceгa тoвa e пpoeĸт, ĸoйтo ce дopaбoтвa и нa 1 фeвpyapи щe бъдe пpeдcтaвeн пpeд пpaвитeлcтвoтo. Oбмиcля ce пo пoдoбeн нaчин дa бъдaт oтĸpивaни и гoлeмитe фepми зa дoбив нa ĸpиптoвaлyтa.   He ce oбяcнявa пo ĸaĸъв тoчнo нaчин щe бъдaт oтĸpивaни мaйнъpитe. Πpeдпoлaгa ce, чe тe нeпpeĸъcнaтo ĸoнcyмиpaт eднaĸвo ĸoличecтвo eлeĸтpичecĸa eнepгия, пoдoбнo нa aлyминиeвитe зaвoди. Πpoвepĸaтa нa интepнeт тpaфиĸa щe дoбaви дoпълнитeлeн щpиx ĸъм пpoфилa и в ĸpaйнa cмeтĸa, c изпoлзвaнeтo и нa дpyги пoдoбни пpизнaци, тeзи xopa щe мoгaт дa бъдaт oтĸpивaни.", "date": "2018.01.26", "title": "Руските власти ще разкриват майнърите по сметките за електрически ток"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/item/377879-telenor-%D0%B8%D0%BC%D0%B0-%D0%B8%D0%BD%D1%82%D0%B5%D1%80%D0%B5%D1%81-%D0%BA%D1%8A%D0%BC-%D0%BF%D0%BE%D0%BA%D1%83%D0%BF%D0%BA%D0%B0-%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D0%B8%D1%82%D0%B5-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B8-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0", "text": "Норвежката Telenor Group потвърди, че е получила заявление за интерес от потенциален купувач на телекомуникационите компании в Централна и Източна Европа.   Сред активите, към които има интерес за покупка, е и българският мобилен оператор \"Теленор България\", както и телекомите в Унгария, Черна гора и Сърбия.       \"С цел създаването на стойност за акционерите на компанията,  .    Оценката на заявката на интерес няма да се отрази по никакъв начин на работата на компаниите от групата на Telenor, както и на техните клиенти и служители\", се казва в официалното съобщение.   Оттам посочват още, че компаниите на Telenor в Централна и Източна Европа имат \"силни пазарни позиции и солидни финансови резултати, които представляват приблизително 9 % от приходите и около 8 % от печалбата преди данъци, лихви и амортизации (EBITDA) на Telenor Group за 2017 г.\".   От компанията уточняват, че няма да правят допълнителни изявления по въпроса до приключване на оценката на заявлението. В съобщението не се споменава кой е заинтересованият купувач на бизнесите в Централна и Източна Европа.   Теленор разполага с над 3,2 милиона активни абонати в България.", "date": "2018.01.26", "title": "Telenor: Има интерес към покупка на компаниите в Централна и Източна Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377864-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B7%D0%B0-%D1%81%D0%BC%D0%B8%D1%81%D0%BB%D0%B5%D0%BD-%D0%B4%D0%B5%D0%B1%D0%B0%D1%82-%D0%B1%D0%B5%D0%B7-%D0%BD%D0%B0%D0%BF%D0%B0%D0%B4%D0%BA%D0%B8", "text": "„Като президент отчитам и анализирам това, което се случва в държавата и засяга всички български граждани. Това е мой дълг\", заяви държавният глава Румен Радев пред журналисти днес, в отговор на въпрос, съобщи пресслужбата на държавния глава. Попитан дали е очаквал такава остра реакция от Народното събрание на своя отчет, президентът подчерта, че думите му не са били обида, а констатация. „Удовлетворен съм, че депутатите се вслушват в моите думи. Те са важни за нас, всички сме ги избрали и очакваме от тях много повече. Гледаме с надежда на тяхната работа. Очакваме смислен дебат с ясни аргументи и по-малко лични нападки. Очакваме решаване на неотложни и важни въпроси за днес и за утре, а не взиране обратно в миналото\", добави още президентът Румен Радев.", "date": "2018.01.26", "title": "Президентът - за смислен дебат без нападки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377871-%D1%83%D0%B2%D0%BE%D0%BB%D0%BD%D1%8F%D0%B2%D0%B0%D1%82-%D1%87%D0%BE%D0%B2%D0%B5%D0%BA%D0%B0,-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B2-%D0%B4%D0%B0%D0%B8-%E2%80%93-%D0%B1%D0%BE%D1%80%D0%B1%D0%B0%D1%82%D0%B0-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B5-%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%B0", "text": "Шефът на Автомобилната администрация в София Кънчо Димитров най-вероятно ще бъде уволнен следващия понеделник,  съобщава Offnews. Още на 12 юни м. г. транспортният министър Ивайло Московски обяви, че Димитров е уволнен. Това се случи след като след акция на ГДБОП за продажба на шофьорски книжки бяха арестувани 12 от общо 16 изпитващи от столичния ДАИ.     Всъщност шефът на столичната Автомобилна администрация до ден днешен не е освободен от работа, а още по-абсурдното е, че именно той е човекът, който е съдействал на ГДБОП за разкриването на схемата, по която подкупните му подчинени бяха разкрити.   Досега Кънчо Димитров бе в болнични, а междувременно  и в момента пак изпитват кандидат-шофьори. А това се случва въпреки че на шестима от тях прокуратурата повдигна обвинения за участие в организирана престъпна група за търговия с шофьорски книжки.   “   Според него няма обяснение защо подчинените му, които са с повдигнати обвинения продължават да работят в системата. “На 12 юни м. г. ми бе отправена заплаха, че ако не напусна доброволно, ще започнат проверки срещу мен и че за моето отстраняване ще се впрегне цялата държавна машина. Сега този план се реализира”, каза още засегашният шеф на столичния ДАИ.", "date": "2018.01.26", "title": "Уволняват човека, който разкри корупцията в ДАИ – Борбата за корупцията е безмилостна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377872-%D0%BE%D1%82%D0%B5%D1%86-%D1%8F%D0%BD%D0%B0%D0%BA%D0%B8%D0%B5%D0%B2-%D0%BF%D1%80%D0%BE%D0%BA%D0%B0%D1%80%D0%B2%D0%B0-%D1%81%D0%B5-%D0%B8%D0%B4%D0%B5%D0%BE%D0%BB%D0%BE%D0%B3%D0%B8%D1%8F-%D0%BE%D1%82-%D0%BA%D0%BE%D1%8F%D1%82%D0%BE-%D1%89%D0%B5-%D0%B2%D0%B8-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B5-%D0%BA%D0%BE%D1%81%D0%B0%D1%82%D0%B0-%D0%B0%D1%83%D0%B4%D0%B8%D0%BE", "text": "И църквата у нас се надигна против прословутата Истанбулска конвенция. Православният български народ трябва да изпроси с молитви Божията помощ, за да не бъде приет документа. Това призоваха от Светия синод, а молитвите в храмовете в страната вече започнаха.      Моления към Св. Богородица в храма  отправя и отец Силвестър Янакиев от Сливен, защото:    заяви пред БНР Бургас духовникът.    допълни още отец Силвестър.   Цялото интервю чуйте в   Елена Димитрова – Радио Бургас, БНР", "date": "2018.01.26", "title": "Отец Янакиев: Прокарва се идеология от която ще ви настръхне косата (АУДИО)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377873-%D0%BD%D0%BE%D0%B2%D0%B0-%D0%B8%D0%B7%D0%BC%D0%B0%D0%BC%D0%BD%D0%B0-%D1%81%D1%85%D0%B5%D0%BC%D0%B0-%D1%81-%D0%BA%D1%80%D0%B5%D0%B4%D0%B8%D1%82%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BD%D0%B8-%D0%B1%D1%8A%D1%80%D0%B7%D0%B8-%D0%B7%D0%B0%D0%B5%D0%BC%D0%B8-%D1%81-%D0%BD%D0%B8%D1%81%D0%BA%D0%B8-%D0%BB%D0%B8%D1%85%D0%B2%D0%B8", "text": "Мошеници примамват в интернет потърпевшите, като се представят за служители на несъществуващи банки. Предлагат им бързи заеми с ниски лихви. Колко лесно е да попаднеш в капана им разказва „Здравей, България\".    Парите се отпускат от френска банка в цял свят - поне според обявата. Илия Борисов от чирпанското село Свобода кандидатства, за да погаси стари задължения. След два дни получава имейл, че е одобрен. Само срещу лична карта, без да доказва доходи. Той очаква да му преведат обещания кредит от 30 000 лв.      Преди това обаче трябва да плати такса, с която трябва да се платят трансферите. Става въпрос за 724 лв. Получава второ съобщение, че трябва да плати още веднъж тази сума, за да получи трансфера си. Следва още съобщения за още два такива превода.   Искат и пари за застраховка на кредита. Илия ги превежда по сметка на жена от Украйна, но не получава и стотинка от обещаните 30 000 лв.    Така два месеца, докато разбира, че е станал жертва на измама и че френската банка всъщност не е банка, а схема за измама. От октомври до ноември той е превел 3600 лв. Все още Илия не е подал жалба в полицията, но смята да потърси правата си.", "date": "2018.01.26", "title": "Нова измамна схема с кредити: Предлагат ни бързи заеми с ниски лихви"}
{"url": "http://www.classa.bg/%D1%81%D0%B2%D1%8F%D1%82/item/377874-%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B0-%D0%BF%D0%B5%D1%89%D0%B5%D1%80%D0%B0-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE", "text": "Част от челюст, открита в израелска пещера, преобърна историята на човечеството, написа Ню Йорк таймс. Специалисти от близкоизточната държава, Великобритания, Германия, САЩ и Австралия обявиха резултати от проучване на останки на предшественик на съвременните хора, намерени през 2002 г. в Северен Израел.      \"Ние изследвахме костта с помощта на най-модерни технологии за датиране и направихме анализ на генетичната информация\", каза доктор Джулия Уитъм от Музея за естествена история в Лондон.    Специалистката посочи, че над 15-годишните изследвания са дали резултат. \"Останките на нашия предшественик показват, че човешкият род е напуснал родната си Африка 50 000 години по-рано\", коментира тя.    \"Досега се смяташе, че първият Homo sapiens е тръгнал от Черния континент към Азия и Европа между 177 000 и 120 000 години преди новата ера. Находката в Израел обърна тази представа\", каза британският учен.", "date": "2018.01.26", "title": "Находка в израелска пещера преобърна историята на човечеството"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377875-%D0%B0%D1%80%D0%B8%D1%8F-%D0%BD%D0%B0-%D1%83%D0%BC%D0%B5%D1%80%D0%B5%D0%BD%D0%BE-%D0%BB%D0%B8%D0%B1%D0%B5%D1%80%D0%B0%D0%BB%D0%BD%D0%BE%D1%82%D0%BE-%D0%B2%D1%8A%D0%B7%D0%BC%D1%83%D1%89%D0%B5%D0%BD%D0%B8%D0%B5", "text": "Случайно, ама наистина съвсем случайно, понеже ми се мерна препечатано в един информационен сайт, попаднах на статус във Фейсбук от оперната певица   по въпросите на Истанбулската конвенция. Понеже много уважавам операта - за мен тя е може би на самия връх на развлекателния жанр - зачетох се и се опечалих.   Научих, че българските консерватори и националисти са близки до ислямистите, че „реална България\" разглежда въпроса за домашното насилие с истерия и „откровена идиотия\", но че, слава Богу, все още не сме такива алкохолици като руснаците и такива фанатици като ориенталците. Научих също, че е налице „пропагандна машина\", която се простира от Явор Дачков до Волен Сидеров и която „въздейства дори на умни и модерни хора с прозападни критерии за нормалност\".     . Според първата, на цивилизовани взаимоотношения помежду си са способни единствено прозападно настроените либерали; според втората, всеки, който дръзне да се изкаже критично по отношение на която и да е думичка в Истанбулската конвенция, е фанатичен защитник на домашното насилие над жени, тоест - скрит ислямист и антиевропеец.   „Аз съм имала шанса - пише певицата - да бъда отгледана в умерено-либерално семейство... и много добре си давам сметка каква роля играе възпитанието и образованието в разбирането на социалните роли, които възприемаме в живота... Не всички могат да се защитят сами! Тази конвенция е за тях!\"   Да, така е. Не всички са имали шанса да са цивилизовани, интелигентни и информирани. Има и по-низши хора, които се нуждаят от елит, за да ги поведе.   Но аз, например, също съм имал своя шанс и той е бил да съм отгледан в твърде консервативно семейство, с което бих могъл да се гордея поне толкова, колкото се гордее певицата със своето, макар че у нас предпочитаме да се обичаме, а не да се гордеем един с другиго - за нас любовта е по-важна от гордостта.     Всичките ми родители бяха вярващи хора, научени да живеят с любов и уважение помежду си. Всички те вярваха без помощта на конвенции, че човекът е образ и подобие Божие и насилието над него е грях. Тъй че „умерените либерали\" не са открили топлата вода.     „Ма, защо, бе, мъжаги - пише още певицата, - тогава пропищяхте орталъка, че Европа била \"нападната\" от ислямисти и всякаква \"друговерска измет\", с която споделяте основни ценности във виждането ви за света и мястото на половината човечество - или до печката, или в кревата, или под камшика! Аз викам да слагаме бурките и да се приключва!\"   Тъй като аз нееднократно съм се изказвал по повод подмяната и неглижирането на християнските европейски ценности и против „всякаквата друговерска измет\" (макар че никога не бих се изразил с тези думи, колкото и да съм пернат в устата), тъй като даже дръзнах да се изкажа и против Истанбулската конвенция,    Дано ми прости, но ако за по-интересно приемем, че медийната манипулация е школска дисциплина, то певицата се намира все още в първо отделение. Тя използва следния силогизъм: „Османската империя даде независимост на българската Църква (голяма предпоставка). Аз одобрявам независимостта на Църквата (малка предпоставка), следователно одобрявам Османската империя (извод)\".   Или конкретно: „Който е ПРОТИВ джендър политиката в Истанбулската конвенция, следователно е ЗА насилието над жени. И като такъв, естествено трябва да бъде заклеймен от прогресивната общественост!\".   Няма такова нещо. С подобна техника си служат и в дискусията за Пирин - олигарсите искат да строят ски съоръжения, но строителството като цяло унищожава природата. Следователно, който е ЗА инвестициите в зимен туризъм, той е ЗА унищожаването на природата. Няма такава логика. Това е първолашка еквилибристика с елементарни каузални връзки.     Напротив, има хора, за които е много по-голям подвиг да обичаш конкретната личност до себе си, отколкото да рониш сълзи на умиление към целокупното човечество. Те са чужди на гръмките лозунги, конвенциите и директивите. Може би не са се вдигнали на поход срещу домашното насилие, но ежедневно жертват себе си в името на своите жени, мъже и деца. Те може да не са много прочути, но са достатъчно морални и цивилизовани. И не заслужават да бъдат обиждани, когато се застъпят за един морал, разбиран, приеман и изповядван още от техните прадеди векове наред.   Нека го кажа простичко (съжалявам, че не мога да го изпея): Да се изказваш против джендър идеологията, известна още като „нова сексуална революция\", изобщо не означава, че се изказваш в подкрепа на домашното насилие и против любовта, уважението и зачитането между хората.     Освен това мисля, че Картаген трябва да бъде разрушен и конвенцията за Картаген да не бъде ратифицирана!", "date": "2018.01.26", "title": "Ария на умерено либералното възмущение"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377876-%D0%B8%D0%BC%D0%B0-%D0%BD%D0%B5%D1%89%D0%BE-%D0%B3%D0%BD%D0%B8%D0%BB%D0%BE-%D0%B2-%D0%B3%D0%B5%D1%80%D0%B1", "text": "По корем се влачат герберите да пробутат абсолютно скандалната, незадължителна и ненужна Истанбулска конвенция, отнемат време на комисии в НС, подлудиха цялото общество и дори пред заплаха да загубят властта не се отказват. Това налага “обосновани съмнения” ( по Цв.Цв),че имат да покриват и прикриват други големи безобразия.  Активирани са дори и професионалните протестър-грантовици на Отворено общество и Америка за България, които иначе уж им скачат за Пирин. Скачането е ясно-да заменят провалящите се в симбиозата патриоти с недохранените си и изтощени от протести тела.                 ЕК откри 8 наказателни процедури срещу България едновременно. Съд и глоба от 40 000 лв. на ден грозят страната заради това, че не прилага директивата за бързия интернет, които приказливият иначе Цветанов няма да плати от партийната субсидия, с която не могат да се разделят.  Парламентарната асамблея на Съвета на Европа (ПАСЕ) предлага да бъде гласувана резолюция да се разследва България за износа на оръжия за терористите в Сирия. Документът предвижда извършване на специализирана проверка, която да установи дали страната е изнасяла оръжия за ДАЕШ и други терористични организации в периода между 2014 и 2017 година. Мълчание от послушните медии, мълчание от ГЕРБ, мълчание и от иначе шумната “опозиция”.   Еврокомисията обяви новия месечен списък на държавите нарушителки, които не спазват общото законодателство на ЕС. България, фигурира като нарушителка на 7 директиви и един регламент, засягащи пазара на ток и газ, европейската заповед за разследване, правото на адвокат, защитата на географски наименования и др.  Сферите на нарушенията ясно показват, че управляващите в България бавят истинската либерализация на енергийния пазар, не улесняват битката с престъпността и нехаят за изоставането на страната в разпространението на бързия интернет.  Според евродокумента всички нови, както и обновяваните сгради задължително трябва да се оборудват с физическа инфраструктура, позволяваща всеки апартамент, офис или кабинет да получи достъп до широколентов интернет. Това би трябвало да се прилага и за блоковете, участващи в “безплатното” корупционно саниране.  Друго евроизискване е всяка страна членка да съкрати до 4 месеца сроковете за издаване на разрешителни за изграждане на електронни съобщителни мрежи или за разполагането на нови мрежови елементи. Брюксел вчера отправи последно предупреждение към София заради “непълно прилагане” на директивите за тока и природния газ, което спъва конкуренцията. България има срок от два месеца да се поправи, в противен случай Еврокомисията ще отнесе и този казус към съда на ЕС.  ЕК постави ултиматум на България и заради директивата за европейската заповед за разследване по наказателноправни въпроси, според която всяка държава трябва да признава и съответно да предоставя доказателства срещу уличени в престъпление по искане на друга страна членка по същия ред, по който го прави за собствените си служби. И тук срокът за взимане на мерки е двумесечен.  В рамките на друга наказателна процедура ЕК е изготвила мотивирано становище, с което приканва България да обясни как осигурява на обвинените в престъпления правото на достъп до адвокат. В ЕС всеки заподозрян има право на справедлив съдебен процес и на защита, отбелязва комисията.   Зюддойче цайтунг, както и международният журналистически консорциум за разследване OCCRP доказаха, че България не само ги снабдява терористите, но е сред първите с оборот от 243,3 млн. долара или 400 715 100 лева.  Докладът на британска организация, цитиран от Евронюз сочи, че 33,18% от оръжието на Ислямска държава се произвеждано в ЕС, като най-много идва от Румъния, България и Унгария. Мунициите се превозват от всички краища на Европа към Турция, Йордания и Кувейт. След това се разпределят на американските съюзници в северна и южна Сирия със самолети и камиони.  Освен оръжие, български амуниции също са сред трите най-често употребявани от ислямистите боеприпаси, създадени в Европа. Общо 20% от амунициите, използвани от Ислямска държава, са произведени в ЕС.   Поръчителят на тази схема за доставка е Пентагонът, който наема доставчици и поддоставчици, от военни гиганти до фирми, свързани с организираната престъпност, за да снабдява „мирната” опозиция в Сирия. Оръжието всъщност попада в ръцете на ИДИЛ, Ан Нусра и другите ислямистки групировки, както се доказа и по складовете им, останали, след като избягаха от Алепо.   От ПАСЕ се позовават и на нашумялото разследване на българската журналистка Диляна Гайтанджиева.  Според данни на Гайтанджиева България изнася оръжие за джихадисти в Сирия с дипломатически полети.  Широко лансирана отвън – у нас темата е премълчавана.  Диляна Гайтанджиева излезе с поредица от разследвания по темата за снабдяването на бунтовниците с оръжие. Материалът за азербайджанската авиокомпания “Silk Road” бе сред най-скандалните. Според Гайтанджиева авиокомпанията активно използвана от ЦРУ и от Министерството на отбраната на Саудитска Арабия за организиране на логистиката на доставките на оръжие през България за терористи в Сирия. Каналът на оръжието си има и неформално название „Черноморски”. След разследването в ДАНС започва проверка, а дни по-късно Гайтанджиева е уволнена от в. Труд.   От парламентарно представените партии единствено представителите на ПП ГЕРБ изразяват становище в полза на ратифициране на конвенцията и приемане на новото понятие „полова идентичност“,заедно различни ЛГБТ и “джендър” организации на чуждо финансиране.  На 19 декември 2017 г. партия „Възраждане“ първа от политическите сили се обявява против конвенцията и се присъединява към отвореното писмо на „Общество и ценности“. На 27 декември 2017 г. партия ВМРО-БНД също се противопоставя на ратифицирането на конвенцията. На 3 януари 2018 г. с позиция против ратификацията на конвенцията излиза и председателката на БСП – Корнелия Нинова. На 4 януари 2018 г. Съюзът на демократичните сили излиза с позиция против ратификацията на Конвенцията. На 5 януари 2018 г. от партия „Воля“ се изказват против Истанбулската конвенция.  На 10 януари 2018 г. президентът на Република България – Румен Радев, се изказа против ратификацията на Истанбулската конвенция. Въпреки безпрецедентния натиск, Светият Синод се обяви срещу Истанбулската конвенция. Всички официални религии и църкви отхвърлиха скандалната конвенция.   След безобразните лъжи от всички нива на ГЕРБ ето държавите от ЕС,които са ратифицирали скандалната конвенция: Австрия, Белгия, Кипър, Дания, Финландия, Естония Франция, Германия, Италия, Малта, Холандия, Полша, Румъния, Португалия, Словения, Испания, Швеция по актуализирани данни на Уикипедия.  Герберите съзнателно смесват понятие то подписана и ратифицирана за да изглежда внушителна и измамна бройката. Истината е, че от 28 членки на ЕС 17 са я ратифицирали ,а 11 държави не са и повечето нямат намерение.  Какво каза пожарникарят-охранител Борисов за Истанбулската конвенция: “Дето се вика, и арменският поп я е приел”?   Любопитно е от кого е направена стратегията за въвеждането в българското законодателство на принципите и изискванията на Истанбулската конвенция : Фондация „Асоциация Анимус“, Фондация „Джендър алтернативи“, Български хелзинкски комитет, сдружение „Център на неправителствените организации в Разград“, Фондация „Български център за джендър изследвания“, Фондация „SOS-семейства в риск“, Сдружение „Алианс за защита от насилие основано на пола“, Фондация „Ресурсен център – Билитис“, Младежка ЛГБТ организация „Действие“ и други подобни, по актуализирани данни на Уикипедия.   Ако искаме да запазим европейската християнска цивилизация, трябва спешно и безкомпромисно да сменим елитите в София,Берлин,Брюксел,  Париж и в цяла Европа, които продължават да ни лишават от европейско самосъзнание.  Европа вече е постхристиянско, глобално джендер-атлантическо, постзападно, постевропейско общество.  Брюкселските елити са достигнали съвършенство в областта на контрола върху съзнанието и промиването на мозъци и натрапчива идея за контрол и управление на “тълпите простолюдие”.Политическата коректност нанася опустошения навсякъде на Запад, тласка ни към колективна лудост.  Целта е ЕС от съюз на нациите и на хората, да се превърне в “държава”,населена с безполови послушни същества и да бъде подчинен на произвола на “либерално-демократичната” номенклатура и диктатурата на брюкселските бюрократи.  ", "date": "2018.01.26", "title": "Има нещо гнило в ГЕРБ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377877-%D0%B8%D0%B3%D1%80%D0%B0-%D0%BD%D0%B0-%D0%B1%D1%8A%D1%80%D0%B7%D0%B8-%D0%BE%D0%B1%D0%BE%D1%80%D0%BE%D1%82%D0%B8", "text": "    На пръв поглед, двете големи партии получават огромен позитив от днешната ситуация. Те се превръщат в двата центъра, които дефинират политическото разделение в страната. Предвестникът на всяка класическа двупартийна система. Но у нас това едва ли ще се случи. Патовата ситуация е изпълнена с такова напрежение, че тя трудно би могла да се запази дългосрочно. Или едната от двете сили ще колабира, или ще се появи трети крупен играч. Нещо като горския от приказката за партизаните и жандармите.       Този риск добре се осъзнава от ГЕРБ и БСП. Те разбират опасността да се изхабят от играта на бързи обороти, която може да умори сетивата на обществото. И то или да се дезинтересира от тяхното поведение, или, което е по-опасно, да започне да търси тяхна алтернатива.   Затова управляващи и опозиция се стремят да постигнат някакъв бърз резултат от двубоя си. За партията на Борисов това означава да сломят и остракират опозиционния хъс на БСП, а столетницата ще влага всичко от себе си, за да дискредитира и свали настоящия кабинет. Което предвещава покачване на ставките на противопоставяне. Този път им дава поне шанса да оцелеят, докато пасивността ще означава неминуема загуба.   Много трудна е позицията на Румен Радев в създалата се ситуация. Неутралитетът не може да бъде дълго време печеливша стратегия. Но дилемата е как президентът да влезе и да се позиционира правилно в ситуацията. Не бива да се забравя, че той бе избран на вълната на анти-ГЕРБ настроението в обществото, но половината от избирателите му не виждат в БСП алтернатива на ГЕРБ. Някои дори се опасяват от подобен вариант. За да запази тяхното доверие, президента трябва да атакува ГЕРБ, но така че да не изглежда като съюзник на БСП. Но и да отлага конфронтацията също не бива. Той трябва да е наясно, че ако в началото на “Борисов 3”, за управляващите основният проблем е парламентарната опозиция и срещу нея се хвърлят всички ресурси, то ако кабинета приближи естествения си край, за Борисов приоритет ще стане разчистването на пътя към “Дондуков” 2. И тогава днешните сблъсъци с управляващите ще се струват на Радев като забавления в детската градина. Антон Тодоров вече намекна, че се събират компромати за държавния глава.   В този смисъл за Румен Радев е важно да спечели битката с управляващите в рамките на година-година и половина. Това е периодът, в който хората ще виждат в него реален контрапункт на Борисов и ще са готови да му дават своята подкрепа. След този период той все повече ще изглежда в провалила се алтернатива на статуквото, която е загрижена единствено за своето преизбиране.   Колкото и вътрешните ни баталии да изглеждат като неорганизирано сражение, в което различни хора ни заливат с аргументи и факти, често взаимно обезсилващи се, и в което се излива порой от лични нападки, всъщност споменатите политически фактори водят целеустремено сражение на няколко взаимно свързани нива.   Първото може да бъде определено като конституционно-институционално. То предполага използването на формалните механизми, осигуряващи стабилността на властта. Те засега работят определено за ГЕРБ и Патриотите. Българският конституционен модел е зададен по начин, който гарантира формална стабилност на всяко правителство, което запазва парламентарната си подкрепа. Държавният глава няма лостове за пряка намеса в изпълнителната власт, а политическата ни култура е дотолкова несъществуваща, че никакви управленски, морални или етични гафове не са в състояние да принудят властта да си тръгне сама.   Но ако опозицията и държавният глава умело боравят с минималните си конституционни правомощия, те могат да нанесат значими вреди на мнозинството. Най-малкото да стартират процес на ерозиране на образа на обществената му полезност, която да прерасне в цялостна делегитимация. Затова и управляващите така гневно реагираха на вота на недоверие. Той не ги застрашава като резултат, а като отзвук. Вътре в страната и навън. При това поводът бе удачно избран. Той нареди ГЕРБ и Патриотите на барикада, която трябваше по същество да оправдава корупцията. Незавидна позиция.   Но БСП все още не може да изстиска максималното от момента. Тя веднъж се забави с вота, а след това го лиши от елемента на сензационност. А за нашата публика сеирът е от голямо значение. Нищо не пречеше данните за провала на митническата информационна система да бъдат обявени от трибуната на Народното събрание, а при липсата на премиера на дебатите да се обяви инициативата за нов вот на недоверие – персонално към Борисов, за неуважение към парламентарната институция.   Но така или иначе, чисто политическият сблъсък има значение дотолкова, доколкото рефлектира върху общественото внимание и от там към обществените настроения. Това е следващото ниво. При него е важно не колко са гласували “за” и “против” кабинета в пленарната зала, а каква информация е достигнала до хората и как я интерпретират.   И ГЕРБ, които разполагат с широк манипулационен ресурс, неслучайно се опитаха да заметат вота под масата на цялостния медиен поток. И драмата с Истанбулската конвенция, и трагедията в детския дом в Габрово, бяха призвани да заличат в съзнанието ни факта, че управляващите се бранели корупцията.   Не може да се подмине и апломба, с който Борисов обяви пред евродепутатите, че до две-три години България ще се справи с корупцията. Лично се притесних дали министър-председателят няма намерение след указания срок да разпусне партията си, а след това да се самоубие. И да реализира две наистина радикални антикорупционни мерки.   Но отвъд манипулациите на ГЕРБ, Румен Радев и БСП сякаш напипват начините си на ефективно взаимодействие. Президентът се опитва да задава общия фон, който обрисува мрачните краски на действителността у нас, докато Корнелия Нинова насища детайлите. Подобна синхронизация дистанцира президента от столетницата, но поддържа фронта срещу общия враг. А и си запазват инициативата.   Често опозиционната активност може да е лишена от целеустременост, но в това се съдържа определен позитив. Обществото ни не е способно трайно да се фокусира върху даден политически проблем и има резон да бъде облъчвано с всевъзможни скандали, за да може поне нещичко да привлече вниманието му. И не се знае откъде ще изскочи заека. Както се случи при свалянето на първия кабинет на Борисов.   Третото ниво на противопоставяне е превръщането на емоционалното отношение на хората към междупартийната борба в трайна политическа обвързаност или антипатия. При почти изравнените равнища на подкрепа за ГЕРБ и БСП, всяка промяна в електоралните нагласи може да бъде решителна.   И тук слабото звено засега го играят Патриотите. Без още да го подозират. Те изпитват невероятна властова наслада от участието си в най-протурското правителство, което сме имали в историята си, но подобно предизвикателство тепърва ще надвисва като дамоклев меч над главите им. Засега те издават сигнали, че са готови на всичко, стига да са във властта и Борисов да се отнася снизходително към лудориите на WC-заместника си. Доброволно влязоха в ролята на по-големи защитници от герберите за бившия здравен министър Н. Петров, за бейби-корумпето от Хасково, за откраднатите десетки милиони при строежа на великата българска стена. Борисов няма как искрено да не се забавлява с тези от небето паднали му полезни идеи.   Но за грешките се плаща. И ако Патриотите осъзнаят пагубните последици от сделката си с дявола, може да решат да се спасяват. Което най-малкото ще наложи преформатиране на управлението в неудобна за ГЕРБ конфигурация или дори ще предизвика нови избори.   Разбира се, от многото възможни сценарии, най-вероятно е у нас да се случи неочакваното, но това е сякаш орисията ни. Поне ни очаква един наистина интересен политически сезон. Който удачно ще се впише в схемата на телевизионните сапунки.  ", "date": "2018.01.26", "title": "Игра на бързи обороти"}
{"url": "http://www.classa.bg/%D1%81%D0%B2%D1%8F%D1%82/item/377869-%D0%BF%D1%83%D1%82%D0%B8%D0%BD-%D1%85%D0%B2%D0%B0%D0%BB%D0%B8-%D0%BD%D0%BE%D0%B2%D0%B0%D1%82%D0%B0-%D0%BF%D0%B5%D1%80%D0%BB%D0%B0-%D0%B2-%D1%80%D1%83%D1%81%D0%BA%D0%B0%D1%82%D0%B0-%D0%B0%D0%B2%D0%B8%D0%B0%D1%86%D0%B8%D1%8F,-%D1%89%D1%8F%D0%BB%D0%B0-%D0%B4%D0%B0-%D0%B7%D0%B0%D1%81%D0%B8%D0%BB%D0%B8-%D1%80%D1%83%D1%81%D0%BA%D0%B0%D1%82%D0%B0-%D1%8F%D0%B4%D1%80%D0%B5%D0%BD%D0%B0-%D0%BC%D0%BE%D1%89", "text": "Руският президент Владимир Путин похвали новия свръхзвуков стратегически бомбардировач на Русия, след като го наблюдава по време на полет, подчертавайки, че той ще засили способностите на руските ядрени оръжия, съобщава \"Ройтерс\". \r\n По силата на договор, подписан днес, 10 от модернизираните ядрени бомбардировачи Tу-160М ще бъдат доставени на руските военновъздушни сили на стойност на 15 млрд. рубли (около 270 млн. долара) всеки до 2027 г. \r\n Гигантският самолет е значително модернизирана версия на бомбардировача от съветската епоха, който СССР би използвал в случай на ядрена война със Запада, за да доставя ядрени оръжия на големи разстояния. \r\n \"Това е сериозна стъпка към развитието на нашата високотехнологична сфера и укрепването на способността на страната да се отбранява\", изтъкна Путин, като допълни, че новият самолет ще засили ядрената военна мощ на Русия. \r\n   Ту-160М може да пренася 12 крилати ракети или 12 ракети с малък обсег и може да лети 12 хил. км непрекъснато без презареждане. \r\n   \r\n   Съществуващите версии на Ту-160 летяха от бази в Русия до Сирия, където бомбардираха сили, противопоставящи се на сирийския президент Башар Асад, един от най-близките съюзници на Москва в Близкия изток. \r\n   \r\n     \"Туполев\", производителят на самолета, уверява, че модернизираната версия ще бъде с 60% по-ефективна от по-старата версия, със значителни подобрения в неговото въоръжение, навигация и авионика. \r\n   Русия също така си е поставила за цел да произведе модернизирана версия на самолета цистерна за презареждане Ил-78, който може да презарежда Ту-160 във въздуха, което му позволява да достигне всяка точка на планетата. \r\n           \r\n", "date": "2018.01.26", "title": "Путин хвали новата перла в руската авиация, щяла да засили руската ядрена мощ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377870-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BE%D0%B1%D1%89%D0%B5%D1%81%D1%82%D0%B2%D0%BE-%D0%BD%D1%8F%D0%BC%D0%B0-%D0%B4%D0%B0-%D0%B4%D0%BE%D0%BF%D1%83%D1%81%D0%BD%D0%B5-%D1%80%D0%B0%D0%B7%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D1%8F%D0%BC%D0%B0-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE%D1%81%D1%82-%D0%BE%D1%82-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D0%B8,-%D0%BA%D0%B0%D1%81%D0%B0%D0%B5%D1%89%D0%B8-%D1%82%D1%80%D0%B5%D1%82%D0%B8%D1%8F-%D0%B8%D0%BB%D0%B8-33-%D0%BF%D0%BE%D0%BB-%D0%B8-%D1%82%D1%8F%D0%BC-%D0%BF%D0%BE%D0%B4%D0%BE%D0%B1%D0%BD%D0%B8", "text": "Насилието над жени, мъже и деца трябва да се третира като престъпление от общ характер в Наказателния кодекс. Правата на човека са етични принципи или социални норми, които задават определени стандарти на човешко поведение и са защитени като законови права от местното и международно право.     Дали потърпевшият е жена, мъж или дете няма никакво значение, човекът има право да бъде защитен от Закона на местно, национално и международно ниво с неговата незаобиколима строгост.   Не само жените са жертва на насилие. Има много жени, които бият мъжете си у дома. Значи ли, че ще има конвенция за насилието над мъже?! Или не е необходимо, защото мъжете все повече се самоинтерпретират за жени?!   Законът в България е за всички! Ако има такъв и той изчиства до безупречност подводните камъни и възможностите за прокарване на вредни, нездрави, болни, изродени тълкувания, и правораздаването регламентира ясно какви са санкциите за насилие над човека-жена, мъж, дете, няма основание да издирваме трескаво никаква необходимост от конвенции, касаещи третия или 33 пол и тям подобни.   Българското общество няма да допусне разложението на етиката, нравите и ценностите да го превземе и да унищожи градежа на здравия разсъдък, натрупван хилядолетия, и колкото по-скоро се спре с натрапването на хомосексуализма, толкова по-вероятно е народът да не изригне като бесен.   Това не е представителството на онова болно, разлигавено западно общество, което доказва все по-убедително, че плътта на Европа се разкапва и разумът й атрофира. За радост българинът все още може да мисли, макар че е твърде похвално, благородно търпелив, но това не значи че е глупав.   Всеки има право да си ляга и става с когото си иска, да си изживява любовите, сексуалните увлечения и интимни радости, както го влече и както си иска, но ако може тези, които намират нежност и изящество в еднополовите игри, да спрат да ми ги натрапват безпардонно чрез институции, конвенции, прайдове и всякакви колоритни комплексарски изяви, защото търпението на тези, които се радват на божествено разписаната хармония в социалните отношения на мъжа и жената, структуриращи най-здравата клетка на обществото, а именно семейната единица, започва да се изчерпва.   Гушкайте се! Обичайте се, както Ви е кеф и както Ви харесва, но спрете да налеете и да ми дефилирате и налагате насилствено, с канцеларска грубост, отклоненията си и да ми ги пробутвате за норма.  ", "date": "2018.01.26", "title": "Българското общество няма да допусне разложение. Няма необходимост от конвенции, касаещи третия или 33 пол и тям подобни"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/377867-%D1%82%D1%80%D1%8A%D0%BC%D0%BF-%D0%BD%D0%B0%D0%BF%D0%B0%D0%B4%D0%BD%D0%B0-%D1%81%D0%B0%D0%BC%D1%81%D1%83%D0%BD%D0%B3", "text": "Американският президент Доналд Тръмп отново се развихри в социалната мрежа Twitter. Този път неговите атаки бяха насочени към Samsung. Според Тръмп именно компанията е виновна за загубата на над 50 000 SMS съобщения, които са били разменени между адвокатката Лиза Пейдж и агента на ФБР Питър Стържък. Двамата са имали любовна връзка и са се отнасяли критично към Тръмп и други кандидати за президентския пост по време на последната кампания. Пейдж и Стържък обаче са попаднали в полезрението на специалния следовател на ФБР Робърт Мюлер, който разследва намесата на Русия в президентските избори в САЩ през 2016 година. От ФБР са предоставили част от намерените съобщения на Конгреса, но в същото време са информирали депутатите, че поради системен проблем съобщенията, изпратени между декември 2016 и март 2017, са изгубени. Заместник-главният прокурор на САЩ Стивън Бойд съобщил в Конгреса, че много устройства на Samsung, които се използват от ФБР, не могат да записват и съхраняват текстови съобщения поради грешна конфигурация, настройки и софтуерни ъпгрейди, които са в конфликт със системата за събиране на информация на ФБР. Именно във връзка с това корейската компания си навлече гнева лично на президента, който в момента е упрекван, че подчинените му служби умишлено са изтрили съобщенията, които биха могли да му нанесат политически вреди. От Samsung за момента не са отговорили на обвиненията на Тръмп.", "date": "2018.01.26", "title": "Тръмп нападна Самсунг"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/377868-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%83-%D0%BD%D0%B0%D1%81-%D0%BF%D0%BE%D0%BC%D0%B0%D0%B3%D0%B0%D1%82-%D0%B4%D0%B0-%D1%81%D1%8A%D0%B7%D0%B4%D0%B0%D0%B4%D0%B5%D0%BC-%D0%BF%D0%BE-%D1%83%D1%81%D0%BF%D0%B5%D1%88%D0%B5%D0%BD-%D0%BC%D0%BE%D0%B4%D0%B5%D0%BB-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B8-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%B1%D0%B8%D0%B7%D0%BD%D0%B5%D1%81-%D0%B8-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8", "text": "България е фактор за стабилност на Балканите - страната ни е политически, макроикономически и финансово стабилна, въпреки огромните предизвикателства пред всички европейски държави в лицето на глобализацията, мигрантската криза, динамичните демографски процеси. Това заяви президентът Румен Радев при награждаването на фирми, допринесли за развитието на българо-германските икономически отношения през 2017 година. Церемонията се състоя в Аулата на СУ „Св. Климент Охридски\" в четвъртък вечерта.     В изказването си президентът подчерта, че германските компании у нас допринасят не само с инвестиции и чрез създаването на реално работеща икономика в дългосрочна перспектива. „Важно е и още нещо - присъствието на немския бизнес тук ни помага да изградим по-успешни модели на развитие на икономиката, на бизнес отношения, на отношения между икономиката и държавните институции. И най-ценното - модел на мислене, който вашият бизнес тук предава на хиляди млади българи\", отбеляза Румен Радев.   Държавният глава заяви ангажираността на президентската институция и интереса на българската държава и бизнес за още по-интензивно икономическо сътрудничество с Германия.   „Германия е била, е и ще бъде наш стратегически партньор и в икономически, и в политически план\", посочи Румен Радев и допълни, че България прави всичко възможно да създава по-привлекателна и устойчива бизнес среда.   Като предимствата на страната ни държавният глава посочи географското положение, данъчната система и потенциала на квалифицирана работна ръка.   „Има още какво да работим за подобряване на бизнес средата, за намаляване на бюрократичните процедури, за отношенията с администрацията, за снижаване на корупционния риск, за дуалното обучение\", посочи президентът на церемонията, на която присъстваха представители на български и германски компании.   Държавният глава Румен Радев и заместник главният управител на Асоциацията на германските индустриално-търговски камари Ахим Деркс връчиха наградата в категория „Голямо предприятие\" на „Вите Аутомотив България\". Отличията на Германо-българската индустриално-търговска камара за 2017 г. бяха присъдени в общо четири категории, в които бяха номинирани 32 компании.", "date": "2018.01.26", "title": "Германските компании у нас помагат да създадем по-успешен модел на икономика и на отношения между бизнес и институции"}
{"url": "http://www.classa.bg/%D1%81%D0%B2%D1%8F%D1%82/item/377860-%D1%82%D1%83%D1%80%D1%86%D0%B8%D1%8F-%D0%BE%D1%82%D1%80%D0%B8%D1%87%D0%B0-%D1%81%D1%8A%D0%B4%D1%8A%D1%80%D0%B6%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B8%D0%B0%D0%BB%D0%BE%D0%B3%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%B5%D1%80%D0%B4%D0%BE%D0%B3%D0%B0%D0%BD,-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%BE-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC", "text": "Турските власти са отрекли истинността на изявлението от Белия дом, в което се разпространява съдържанието на последния телефонен разговор между турския президент Реджеп Тайип Ердоган и американския му колега Доналд Тръмп, съобщава Анадолската информационна агенция.   По-конкретно, Анкара твърди, че Тръмп не е изразил загриженост за \"ескалацията на насилието в Африн\" (Сирия), нито е говорил за \"извънредното положение в Турция\".   В изявлението си Белият дом заяви, че Тръмп е отправил призив за \"предпазливост\" и призовал турските власти да \"ограничат военните си дейности в Африн, да избягват загубите сред мирното население и увеличаването на броя разселени лица и бежанци\". Също така в текста се твърди, че президентът на САЩ е загрижен за \"задържането на местните граждани и служители при продължителното извънредно положение в Турция\".", "date": "2018.01.26", "title": "Турция отрича съдържанието на диалога между Тръмп и Ердоган, разпространено от Белия дом"}
{"url": "http://www.classa.bg/%D1%81%D0%B2%D1%8F%D1%82/item/377861-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%81%D0%B8%D1%81%D0%BA-%D1%80%D0%B0%D0%B7%D0%BA%D1%80%D0%B8-%D0%BF%D1%8A%D1%80%D0%B2%D0%B0%D1%82%D0%B0-%D1%84%D0%B0%D0%BB%D1%88%D0%B8%D0%B2%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0", "text": "„С нейните стратегии, хитрата змия от Библията е архитект на първата фалшива новина в историята, която е довела до трагичните последици от греха\". Това предупреди папа Франсиск в послание по повод Световния ден на комуникациите, в което размишлява за изкушението на \"фалшивите новини\".   В съобщението, публикувано от Ватикана, озаглавено \"Фалшиви новини и журналистика на мира\", папата заявява, че от началото на времето \"трябва да се разобличава това, което може да се определи като \"логиката на змията\", способна да се прикрива навсякъде и да хапе\".   Той припомня, че змията започва речта си \"с вярно твърдение, но само частично\", а когато Ева се оставя да бъде заблудена, дискредитира бащинската препоръка на Бога.\"   Според папа Франциск, този библейски епизод разкрива, че \" дезинформацията не е безвредна, че да се довериш на лъжата носи тежки последствия, и че дори и на пръв поглед леко изкривяване на истината може да има опасни последици.\" Що се отнася до начина да се браним, Папата отбелязва, че \"най-ефективна противоотрова срещу вируса на лъжата е пречистването чрез истината\", но също така подчерта, че в този смисъл журналистите \"имат специален ангажимент\".   Поради това, той призова за насърчаване на \"журналистиката на мира, която е журналистика без преструвки, враждебна към лъжите, към измамните лозунги и помпозни декларации; направена от хората за хората; журналистика не на горещата новина, а стремяща се да установи истинските причини за конфликтите, ангажирана да посочва решения, алтернативни на ожесточената словесна шумотевицата и насилието.\"", "date": "2018.01.26", "title": "Папа Франсиск разкри първата фалшива новина в историята"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/377862-%D0%B1%D0%BB%D0%B8%D0%B7%D0%BE-%D0%B4%D0%BE-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B5-%D0%BE%D1%82%D0%BA%D1%80%D0%B8%D1%82-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%B5%D0%BD-%D0%BA%D0%BE%D1%80%D0%B0%D0%B1-%D0%B2%D0%B8%D0%B4%D0%B5%D0%BE", "text": "\r\n   Уфологът отбелязва огромния размер на този кораб, сравним с малка планета. Най-вероятно се е захранвал със слънчева енергия, отбелязва Уоринг. След миг аномалията изчезнала, което говори за високата скорост на този  . \r\n   \r\n   Учените все още не са коментирали наблюденията на Скот. \r\n   Трябва да се отбележи, че в близост до Слънцето редовно се появяват различни извънземни кораби, а някои аномалии не могат да бъдат обяснени научно. \r\n    ", "date": "2018.01.26", "title": "Близо до Слънцето е открит гигантски извънземен кораб (ВИДЕО)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377863-%D1%81%D0%B0%D0%BC%D0%BE-%D0%B7%D0%B0-%D0%B6%D0%B5%D0%BD%D0%B8-11-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%B5%D0%BA%D1%81%D0%BF%D0%BB%D0%BE%D0%B0%D1%82%D0%B0%D1%86%D0%B8%D1%8F-%D0%BD%D0%B0-%D0%BC%D1%8A%D0%B6%D0%B0", "text": "             Ако се притеснявате да вземате от мъжете твърде скъпи подаръци, съмнявате се, че ги заслужавате, значи можете повече да не се съмнявате – наистина не сте достойна за тях.    Много е желателно да приемате всякакви подаръци от мъжа, преди първия секс с него. Преди секса жената определя цената си сама. След секса тази цена се определя от мъжа. Брокерите имат професионална поговорка: “След подписването на договора клиентът не се целува по устните.”    Не бива да се иска от мъжа повече, отколкото той може да даде, тъй като след това той ще трупа гняв и ще вземе от вас три пъти повече. И ще ви се наложи да се трудите денонощно!   Удряйте незабавно по-тъпите тикви всякакви задници и боклуци, които твърдят, че да купуват на своята избраница последен модел айфон е безсмислено, тъй като телефонът е необходим за обаждания. Всъщност на него му трябва да се обажда, а ние трябва да се хвалим пред приятелки и бивши любовници!    Ако той е беден студент с голямо сърце и още учи, пратете го на майната му, той може да учи вечно! Ако искате да бъдете генералша, трябва да се омъжите за генерал. Същото важи и за “олигарх в перспектива”. Такъв може да ви идва на гости с плешив букет от карамфили, да пие чай и красноречиво да говори за това колко весел и безгрижен ще стане живота ви, след като той подпише договор, и в крайна сметка, забогатее.   Ако мъжът има някои очевидни недостатъци или зависимости, с които просто не можете да се помирите, тогава трябва да се примирите. Дръжте се като парцал и не го дразнете с треперенето си. Трепетно да се надявате, че ще можете да го превъзпитате, не си струва. Този майчински инстинкт е разбил много женски съдби. В заглавието на тази публикация има подзаглавие: “САМО ЗА ЖЕНИ! Сега слез по-надолу и вижте кой е коментирал. И какво? След всичко това все още вярвате, че мъжът ще ви се подчинява? Не, вие, разбира се, може да отделите много време, енергия и нерви, и наистина да го промените, но лично вие нямате за себе си никакви гаранции, защото в края на краищата можете да го превъзпитате за някоя друга.   Понякога мъжете, когато купуват билети за филм или за самолет, се изхитрят да задават един много смешен въпрос: “Какво да взема? Вип или иконом? Често момичетата заради своята скромност отговарят “Иконом” или че им е все едно. Като реагирате по този начин, незабавно се предлагате за ПРОДАЖБА НА 90%, като така давате да се разбере, че вие сте едно непретенциозно същество и нещо по-сладко от морков в този живот никога не сте гризвали. Мъжът е много изобретателен и хитър. Нашата скромност е икономически изгодна за него. Инвеститорите също имат своя собствена професионална поговорка: “Икономисал – значи спечелил!”. Не му позволявайте да печели от вас! Как трябва да отговорите? «ВИП, разбира се!> – и застреляй този глупак с поглед, така де – как езикът му въобще е могъл да се обърне, за да ви попита това и повече да не задава такива тъпи въпроси. В иконом нека той лети сам!    Никога не нарушавайте свободата му! Не му споделяйте, че искате да се омъжите за него. Мъжът е страхлив и веднага щом почувства, че искате да му сложите каишка – той ще се опита да се измъкне колкото е възможно по-скоро. Вместо това си давайте вид, че такива предложения се сипят върху вас ежедневно и на партиди, олигарсите обикалят около входа ви с надеждата, че ги забележите, за да паднат веднага в краката ви и да ви дадат всичко, което притежават – и ръка и сърце. И ако той малко се забави, тогава… те ще отведат момичето му.   Не забравяйте, че ако мъжът ви е обещал нещо, това не означава, че той вече го е направил и че изобщо ще го направи! Затова на мъжа никога не трябва да му се вярва, а и да му се благодари в аванс за това. Съдете за мъжете не по думите им, а по покупките!   Ако спестява пари за апартамент, му предложете да се застреля или да върви по дяволите. Ключовата дума тук е “пести”. Мъж, който пести за нещо, никога няма да се охарчи за вас! Ако наистина ви харесва толкова много, не се обиждайте, ако на осми март получите порцеланова котка, калъф за телефон или парфюм.   Ако той казва: “Всички ми предишни жени бяха много меркантилни и имаха нужда само от парите ми” – не се опитвайте да докажете противното.   По-добре го светнете в топките така, че той… да загуби съзнание! За да може следващия път да каже на поредната си трепетна нимфа: “Всичките ми предишни бяха меркантилни. Но последната беше истинска кучка!                          е много полезна за жената. От нея тя се разхубавява изключително много.   Красавица, на около тридесет. Така се случи така, че миналата година бяхме заедно в Рим. По работа, нищо романтично. Ходихме на служебна  вечеря. Върнахме се в хотела. И тогава тя каза: “Какво ще кажеш да идем в бара и да продължим?” А очите и заблестяха като на котка.   Но аз не исках да пия, а и си помислих: За какво, по дяволите, аз старият и полузаспал, да тръгна по акъла на това момиче? Също така знаех, че мъжът и я изпрати на летището.  Моят морал през последните години нарасна до висините на късния Толстой. Не е добре, според мен, да  пия в римски бар  с жената на друг мъж.   И си легнах да спя. А когато летяхме обратно, тя изведнъж започна да говори. Със съпруга си са заедно вече осем години, той е добър, но скучен. В събота на посещение при родителите му,  в неделя на  кино. Попитах я: “Но ти го обичаш?” Тя каза: “Да. Вероятно. Не знам.”  Идеален женски отговор. И тогава добави: “Напразно не дойде в  бара.” И тогава разбрах: тя не искаше в бара, тя искаше да изневери. Да наруши режима, да се отдаде на греха, да събуди спящите хормони.   Изневярата е много полезна за жената. От нея тя се разхубавява,  изключително.   Никакви козметични процедури и кремове не действат така, както страстна целувка с колега в  таксито. С когото отдавна се гледате крадешком. Който те  гледа с възхищение, който те иска, размазвайки червилото по бузите си. Жената е създадена за страст, за любов, за вибрации. И най-добрият съпруг е в състояние да я отегчи. Жената чезне. Жената избледнява. Пада и  косата, очите помътняват, ноктите се чупят.     Мъжът може да кръшне, това  е нормално, а защо за  жената да е непростимо? В действителност, тя е много по-добра. Тя няма да отиде пияна в  сауната и да тръгне да обарва всички. Ако все пак си тръгне пияна – ще е при мъж,  който и харесва.  Просто не се е решавала преди, криейки  чувства си в чекмеджето в офиса.   Не, момичета, задължително трябва да се изневерява. В момента, в който ви застигне хроничната умора или се появят кръгове под очите – веднага се огледайте за изневяра. Това подобрява хормоналния фон, цвета на кожата, действа вдъхновяващо. И най-скъпите козметици няма да  помогнат така, както кратък бурен роман.     Спокойно, граждани. Аз не посягам на свещените устои. Изневярата – това не е развод. Изневярата е  приключение. Импулс. Грижа за здравето и добрата форма. Виждате ли разликата? Разумната жена няма да напусне добър съпруг. Тя го оценява. И няма да го обиди. Тя ще изневери така умело, че съпругът няма да разбере нищо.   Помните ли филма “Мостовете на Медисън”? Мерил живее  в пустинята, в Айова, съпруг,  две деца. Всичко е благоприлично, коректно, скучно. Съпругът и децата заминаха някъде и след това – хоп! –  появи се Клинт Истууд. Ето това е женското щастие. Поне за няколко дни. “Изневяра!” –  развикаха  се хормоните. А  след това отново – съпруг, деца, пустиня. Съпругът никога нищо не научи. А за Мерил Стрип, героинята й, това бяха двата най-щастливи дни в живота и.     Изневярата е като филм – изисква много силен сценарии. Затова е  очарователна.   Това не е просто така- да се пъхнеш с някой в  леглото и да правиш някакви смешни движения. Не,  необходимо да се мисли върху всеки детайл. Защото в противен случай ще има проблеми. И защо са им те на жените?   Жената може да прости изневярата, а мъжът – не. Така сме устроени, такъв е нашият механизъм.  Женската изневяра е двигателят на цивилизацията.   Човечеството щеше да умре от скука на нивото на дълбоката древност, ако я нямаше изневярата. Верни жени – това е добре. Но каква дива печал.  Седят, мрачни, у дома. Бродират. Пишат домашните с децата. Гледат сериали. Огледат се – животът е минал.   Аз не говоря за изкуство. Без драматични женски изневери нямаше да има “Декамерон”,  или “Мадам Бовари” или “Майстора и Маргарита”. А как бихме живели без Ана Каренина? Ужас,  момичета, ужас. … А онази, 30-годишната от Рим, се разведе само след няколко месеца. Да бях отишъл с нея в бара….  ", "date": "2018.01.26", "title": "Само за жени: 11 Правила за експлоатация на мъжа!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377865-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D1%82%D1%83%D1%80%D1%86%D0%B8%D1%8F", "text": "Американският президент Доналд Тръмп призова турския си колега Реджеп Ердоган да спре напредването на войските си в Северна Сирия, за да не се стигне до сблъсък между тях и американските военни, разположени в страната. Казаното от Тръмп предизвика веднага бурна реакция от страна на Анкара и е най-ясната индикация за това колко опасна за крехката стабилност на региона е операция „Маслинова клонка\", съобщава Си Ен Ен. Анадолската агенция побърза да съобщи, че американското официално съобщение за телефонния разговор „се различава от реалните обсъждани въпроси между двамата президенти\". Източник от турското правителство също заяви, че Тръмп не е споделял с Ердоган своите притеснения за последиците от военната операция. В момента Турция не разглежда американското предложение за зона за сигурност в Африн, защото „обещанията на САЩ не съвпадат с това, което те реално правят\", каза Бекир Боздаг„Това не е операция срещу кюрдите в Сирия. Това е операция срещу терористична мрежа, която твърди, че представлява кюрдите, но това е далеч от истината\", заяви и президентският говорител Ибрахим Калън. Цел на офанзивата са поддържаните от Вашингтон кюрдски бойци. 13 000 войници с бронетехника и артилерия се насочват към град Африн. Опасенията на Анкара са, че кюрдите в Сирия, Ирак и на нейна територия ще създадат своя собствена държава. Кюрдските официални представители обаче обвиняват турската страна, че подпомага джихадистите от „Ислямска държава\" – твърдение, което идваше и от Русия по времето, когато тя беше във влошени отношения с южната ни съседка. Анкара твърди, че е уведомила и Вашингтон, и Москва за своите намерения и очаква изтегляне на силите им от района на операцията. Междувременно сирийският президент Башар ал-Асад се закани, че страната му ще отвърне на „бруталната агресия\" на Турция. Това обаче е по-трудно постижимо, тъй като „Маслинова клонка\" се провежда в регион, в който правителствените сили по-скоро нямат контрол.", "date": "2018.01.26", "title": "Напрежение между САЩ и Турция"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/377866-%D0%B1%D0%B5%D0%B7-%D0%B4%D0%BE%D0%B1%D0%B8%D0%B2-%D0%BD%D0%B0-%D0%B3%D0%B0%D0%B7-%D0%B2-%D0%B3%D0%B5%D0%BD%D0%B5%D1%80%D0%B0%D0%BB-%D1%82%D0%BE%D1%88%D0%B5%D0%B2%D0%BE", "text": "Експертният съвет на Регионалната инспекция по околната среда и водите във Варна окончателно реши да не се добива природен газ в Генерал Тошево, предаде БГНЕС. Решението се взе на закритото заседание на екоинспекцията, на което беше разгледан докладът за оценка на въздействието върху околната среда (ОВОС) на инвестиционното предложение за проучвания и добив на природен газ от находище \"Спасово\", община Генерал Тошево. Решението да не се добива природен газ е взето с 34 гласа \"против\" и само 3 \"за\". Според РИОСВ-Варна има вероятност добивът на газ в района да замърси подземните води и водни находища. Решението може да се обжалва. Междувременно пред сградата на РИОСВ-Варна граждани и организации излязоха на протест. Те категорично се обявиха против добива на газ в Генерал Тошево.", "date": "2018.01.26", "title": "Без добив на газ в Генерал Тошево"}
{"url": "http://www.classa.bg/%D1%82%D0%B5%D1%85%D0%BD%D0%BE/item/377859-%D0%BC%D0%BE%D0%B7%D1%8A%D0%BA%D1%8A%D1%82-%D0%BA%D0%B0%D1%82%D0%BE-%D1%85%D0%BE%D0%BB%D0%BE%D0%B3%D1%80%D0%B0%D0%BC%D0%B0", "text": " Загадката, от която Прибрам тръгва по пътя към формулирането на своя холографски модел, е въпросът как и къде в мозъка се съхраняват спомените. В началото на 40-те години на XX в., когато той за пръв път се заинтересува от тази мистерия, общоприетото схващане е, че спомените са разположени на определено  място в мозъка. Смятало се е, че за всеки спомен, примерно за последния път, когато сте видели баба си, или за аромата на гардения, която сте помирисали, когато сте  били шестнадесетгодишен, има определено място някъде в мозъчните клетки. Такива следи от спомени се наричали енгра-ми и въпреки че никой не знаел от какво е направена една енграма - дали е неврон или може би специален вид молекули - повечето учени били убедени, че е само въпрос на време това да бъде открито.  Тяхната увереност имала основания. Изследвания на канадския неврохирург  Уайлдър Пенфийлд през 20-те години на XX в. предоставят убедителни данни, че  определени спомени имат определени места в мозъка. Едно от най-необичайните качества на мозъка е, че самият обект не усеща пряко болката. Ако се приложи местна упойка към скалпа и черепа, могат да бъдат извършвани хирургически манипулации върху мозъка на човек в пълно съзнание, без той да усети някаква болка.  В серия от експерименти с голяма научна значимост Пенфийлд използва това обстоятелство в своя полза. Докато работи върху мозъците на епилептици, той стимулира с електричество различни области на техните мозъчни клетки. За негово изумление открива, че когато стимулира темпоралните лобове (областта на мозъка зад слепоочията) на своите пациенти в пълно съзнание, те преживяват наново минали епизоди от живота си в ярки детайли. Един от тях неочаквано преживява наново разговор със свои приятели в Южна Африка; момче чува майка си, която говори по телефона, и, след няколко докосвания от електрода на Пенфийлд, е в състояние да възпроизведе целия неин разговор; жена се оказва в кухнята си и може  да чуе своя син, който свири отвън. Дори когато Пенфийлд се опитва да подведе своите пациенти, като им разказва, че стимулира друга област, докато всъщност не го прави, той открива, че когато докосва едно и също място, винаги възниква един и същи спомени.  В книгата си \"Загадката на ума\", публикувана през 1975 г., малко преди смъртта му, той пише: „Веднага стана ясно, че това не са сънища. Имаше електрически активирания на последователния запис на съзнанието, запис, който е бил осъществен в по-ранно преживяване на пациента. Пациентът „пре-живяваше\" всичко,  което е осъзнавал през този по-ранен период, така както гледаме ретроспективни кадри във филм.\"   От своето изследване Пенфийлд стига до извода, че всичко, което сме преживяли някога, се записва в нашия мозък - от лицето на някой непознат, който сме зърнали сред тълпата, до всяка паяжина, която сме съзерцавали в детството си. Той заключава, че именно затова при неговите проби ненадейно изникват спомени за толкова много незначителни събития. Ако паметта ни е пълен запис на дори най-  рутинните действия от нашия всекидневен живот, то основателно е да се предположи, че произволно потапяне в хроника с такъв широк обхват ще извади наяве голямо количество незначителна информация.  Като млад стажант по неврохирургия Прибрам няма основание да се съмнява в теорията на Пенфийлд за енграмите. Но тогава се случва нещо, което завинаги променя мисленето му. През 1946 г. той отива да работи с големия невропсихолог Карл Лешли в Лабораторията по биология на приматите „Йеркс\", тогава в Ориндж-  Парк, щата Флорида. Повече от тридесет години този учен е посветил на своите все по-интензивни търсения на изплъзващите се механизми, отговорни за паметта, а Прибрам има възможността да се запознае от първа ръка с плодовете на неговата работа. Поразителното е не само, че Лешли не успява да намери доказателства за енграмата, но в действителност неговото изследване като че ли престава да подкрепя всички открития на Пенфийлд.  Лешли тренира плъхове да изпълняват разнообразни задачи, докато преминават през лабиринт. След това хирургически отстранява различни части на мозъците им и отново ги подлага на проверка. Целта му е буквално да изреже частта от мозъците на плъховете, която съдържа спомена за уменията, добити при преминаване на лабиринта. За своя изненада открива, че която и част от мозъците им да изреже, той не може да унищожи техните спомени. Често се случва двигателните умения на плъховете да намалеят и те тромаво да се препъват през лабиринта, но даже с отстранени масивни части от мозъците им техните спомени остават напълно непокътнати.  За Прибрам това са невероятни открития. Ако спомените имат определени места в мозъка по същия начин, по който книгите имат определени места на библиотечните рафтове, защо хирургическите грабежи на Лешли изобщо не им  въздействат? Единственият отговор за Прибрам изглежда е, че спомените не са разположени в точно определени мозъчни области, а по някакъв начин са разпилени или разпръснати из целия мозък. Проблемът е, че той не познава механизъм или процес, който може да обясни такова състояние на нещата.  Лешли е още по-малко убеден и по-късно пише: „Понякога чувствах, докато преглеждах данните за локализирането на следите на паметта, че логичният и неизбежен извод е: запаметяването и научаването на нещо изобщо са невъзможни.  Но въпреки това, въпреки наличието на такива данни против него, научаването наистина понякога се осъществява.\"  През 1948 г. Прибрам получава работа в Йейл и, преди да напусне, помага за подробното описване на монументалните тридесетгодишни изследвания на Лешли.      ПРОБИВЪТ  В Йейл Прибрам продължава да обмисля идеята, че спомените са разпръснати навсякъде в мозъка, и колкото повече размишлява, толкова по-убеден става. В края на краищата, пациенти, на които са отстранени части от мозъка по медицински причини, никога не страдат от загуба на определени спомени. Отстраняването на голяма част от мозъка може да направи спомените по-смътни, но никой не излиза от  хирургията със загуба на някаква избрана част от спомените си.   По същия начин хора, получили травми по главата при автомобилни катастрофи или други инциденти, никога не забравят половината от семейството си или половината от романа, който са чели. Даже отстраняването на отрязъци от темпоралните лобове, областта от  мозъка, която толкова се откроява при изследванията на Пенфийлд, не създава празноти в спомените на човека.  Мнението на Прибрам се затвърждава впоследствие от невъзможността той и  други изследователи да повторят резултатите на Пенфийлд, когато стимулират мозъци на хора, които не са епилептици. Дори самият Пенфийлд не е в състояние да повтори резултатите си при такива пациенти.  Въпреки натрупващите се данни, че спомените са равномерно разпръснати, Прибрам все още недоумява как може мозъкът да извърши подобен подвиг, който изглежда направо магия. И тогава, в средата на 60-те години на XX в., той прочел в „Сайънтифик Америкън\" поразила го като гръм статия, в която се описва първото конструиране на холограма. Не само идеята за холографията го поразява, но и това, че тя предлага решение на загадката, с която се е борил............  За все по-увеличаващия се брой учени, които възприемат и започват да използват холографския модел бързо става ясно, че той действително помага да се обяснят всички паранормални и мистични преживявания, а през последните 5-6 години продължава да подтиква изследователите и да хвърля светлина върху все  повече необясними преди явления. Например:  През 1980 г. психологът д-р Кенет Ринг от Университета на Кънектикът допуска, че преживяванията на прага на смъртта могат да бъдат обяснени чрез холографския модел. Ринг, който е президент на Международната  асоциация за изследване на състояния на прага на смъртта, смята, че подобни изживявания, както и самата смърт, не са нищо друго, освен  преместване на нечие съзнание от едно равнище на холограмата на реалността на друго ниво.  През 1985 г. д-р Станислав Гроф, ръководител на психиатричнитеизследвания в Мерилендския център за психиатрични изследвания и  асистент по психиатрия в медицинския факултет на университета „Джон Хопкинс\", публикува книга, в която стига до извода, че съществуващите  неврофизиологически модели на мозъка са неадекватни и само някакъв  холографски модел може да обясни неща като архетиповите преживявания, неочакваните срещи с колективното несъзнавано и други необичайни явления, които настъпват при изменени състояния на съзнанието.  През 1987 г. на годишното събрание на Асоциацията за изследване на сънищата, проведено във Вашингтон, физикът Фред Алън Улф направи изказване, в което твърдеше, че холографският модел обяснява  осъзнатите сънища (необичайно ярки сънища, в които спящият осъзнава, че е буден). Улф смята, че такива сънища в действителност са посещения  на паралелни реалности, а холографският модел в крайна сметка би ни позволил да развием една „физика на съзнанието\", която ще ни даде  възможност да започнем да изследваме по-цялостно тези нива на съществуване в други измерения,  През 1987 г. д-р ф. Дейвид Пийт, физик от Кралския университет на Квебек  (Канада), твърди в книгата си, озаглавена Синхроничност: Мостът между материята и ума, че синхроничностите (съвпадения, които са необичайни и толкова психологически значими, че не изглежда да са резултат само на  случайност) могат да бъдат обяснени чрез холографския модел. Пийт вярва, че такива съвпадения са всъщност „цепнатини в тъканта на  реалността\". Те разкриват, че нашите мисловни процеси са свързани с физическия свят много по-тясно, отколкото се подозираше досега.  Това са само няколко от провокиращите мисленето идеи, които ще бъдат разисквани в тази книга. Голяма част от тях са извънредно спорни. В действителност самият холографски модел е във висша степен дискусионен и в никакъв случай не е приеман от множество учени. Въпреки това, както ще видим, мнозина видни и  влиятелни мислители наистина го подкрепят и смятат, че той е може би най-точната картина на реалността, с която разполагаме за момента.  Последен щрих към доказателствата в подкрепа на холографския модел е самото паранормално. Това не е маловажен момент, защото през последните няколко десетилетия се натрупа забележителен масив от данни, които подсказват, че нашето съвременно разбиране на реалността, солидната и удобна картина на света,  която сме изучавали в колежите, е погрешна. Тъй като тези открития не могат да бъдат обяснени от който и да е от нашите общоприети научни модели, науката в повечето случаи ги пренебрегва. Обаче обемът на данните достигна точката, в която положението вече става неудържимо.  Само един пример - през 1987 г. физикът Робърт Джен и клиничният физиолог Бренда Дън, и двамата от Принстънския университет, обявяват след десетилетие на упорито експериментиране в тяхната Принстънска лаборатория за изследване на машинни аномалии, че са натрупали неоспорими доказателства за способността на ума психически да взаимодейства с физическата реалност. По-точно Джен и Дън откриват, че и само чрез съсредоточаване на ума хората са в състояние да повлияят на начина, по който действат определени машини. Поразяващо откритие, което не може да бъде обяснено и вписано в нашата стандартна картина на света.  То обаче може да бъде обяснено чрез холографския възглед. Щом паранормални събития не могат да бъдат разяснени в рамките на нашите съвременни научни разбирания, значи те изискват нов начин за виждане на  вселената, нова научна парадигма.  Но защо науката така се съпротивлява, когато стане дума за паранормалното?  Този въпрос е по-труден. Като коментира съпротивата, на която се е натъкнал поради намиращите се в разрез с общоприетото свои възгледи за здравето, д-р Бърни С. Сийгъл, хирург от Йейл и автор на бестселъра Любов, медицина и чудеса, твърди, че причината е в пристрастеността на хората към техните убеждения. Сийгъл казва, че затова, когато се опитваш да промениш убежденията на хората, те реагират като наркомани.  Изглежда в наблюдението на Сийгъл се съдържа голяма доза истина, особено като си припомним колко много велики прозрения и открития в историята на цивилизацията първоначално са били посрещнати с такова страстно отхвърляне. Ние сме пристрастени към нашите вярвания и се държим като наркомани, когато някой се  опита да ни отнеме мощния опиум на нашите догми. И тъй като западната наука през последните няколко века гледа с недоверие към паранормалното, тя не иска да се откаже от своята наркомания толкова леко.  ДРУГИ ЗАГАДКИ, ИЗЯСНЯВАНИ ЧРЕЗ  ХОЛОГРАФСКИЯ МОДЕЛ НА МОЗЪКА  Прибрам публикува първата си статия за възможната холографска природа на  мозъка през 1966 г. и продължава да разширява и усъвършенства своите идеи през следващите няколко години. Докато го прави и след като други изследователи се запознават с неговата теория, бързо става ясно, че разпръснатата природа на  паметта и зрението не е единствената неврофизиологична загадка, която може да бъде обяснена чрез холографския модел.  Необятната човешка памет  Холографията обяснява също как нашите мозъци могат да съхраняват толкова много спомени върху такова малко пространство. Блестящият физик и математик от унгарски произход Джон фон Нойман веднъж пресмята, че в хода на един средно дълъг човешки живот мозъкът запаметява информация от порядъка на 2,8 х Ю20 (280  000 000 000 000 000 000) бита. Това е потресаващо количество информация и  изследователите на мозъка отдавна се стараят да се доберат до механизъм, който да обяснява подобни огромни възможности.  Интересно е, че холограмите също притежават фантастичен капацитет за съхраняване на информация. Чрез променяне на ъгъла, от който двата лазера облъчват холографската плака, става възможно да се запишат множество различни образи върху една и съща повърхност. Всеки записан по такъв начин образ може да бъде възстановен просто като се освети фотоплаката с лазерен лъч под същия ъгъл, под който е бил записан от първоначалните два лъча. Като прилагат този метод, изследователите са изчислили, че на един квадратен инч (=6.45 кв. см) филм може да се съхрани количеството информация, което се съдържа в 50 Библии ! ..... \r\n\t \r\n \r\n", "date": "2018.01.26", "title": "МОЗЪКЪТ КАТО ХОЛОГРАМА"}
{"url": "http://www.classa.bg/%D1%81%D0%B2%D1%8F%D1%82/item/377856-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%B0-%D0%B0%D1%81%D0%B0%D0%BD%D0%B6-%D0%B5-%D0%B2-%D0%BE%D0%BF%D0%B0%D1%81%D0%BD%D0%BE%D1%81%D1%82", "text": "Затварянето, на което е обект основателят на WikiLeaks, Джулиан Асанж, вече повече от пет години в посолството на Еквадор в Лондон (Великобритания), се отразява на здравето му, според медицински доклад, публикувано в сряда от британския вестник The Guardian.   \"Продължаващото затваряне е опасно физически и психически и е ясно нарушение на неговото право на здравни грижи\", се казва в текста. \"Ние прегледахме Джулиан Асанж, той се нуждае от спешна помощ, но не може да я получи\", написаха Сондра Кросби, доцент от Училището по медицина и обществено здравеопазване на Бостънския университет, Брок Чишълм, клиничен консултант-психолог от Лондон и Шон Лав, лекар в Бостънската болница.   През октомври тези трима специалисти преглеждаха активиста 20 часа, разделени на три сесии, в които проведоха \"цялостна физическа и психологическа оценка\". Те не информират какво точно е състоянието на Асанж, поради лекарската \"тайна\", но посочват, че \"продължителната несигурност на неопределеното задържане нанася дълбоки психологически и физически травми извън очакваните стресори за лишаване от свобода\", което може да доведе до \"сериозно безпокойство, патологични нива на стрес, дисоциация, депресия, мисли за самоубийство, посттравматично стресово разстройство и хронична болка\".   В допълнение, Джулиан Асанж \"не разполага с достъп до адекватни здравни заведения и не е имал достъп до слънчева светлина и подходяща вентилация от пет години и половина\".Асандж не е напускал Посолството на Еквадор от юни 2012 г. поради риска от задържането му да бъде съден за сексуално насилие.   Кросби, Чишълм и Лав са се съгласили с работната група на Съвета по правата на човека на ООН, която през 2016 г. установи, че това е \"състояние на произволно лишаване от свобода\" и призна, че „помещенията, в които се намира той не са оборудвани за продължително задържане и не разполагат с необходимото оборудване или медицински съоръжения, за да осигурят разумна среда.\"   Положението на основателя на WikiLeaks нарушава духа на минималните стандарти на ООН за третиране на лишените от свобода и те призовават Британската медицинска асоциация и колегите си във Великобритания да изискат за Джулиан Асанж сигурен достъп до медицински грижи.", "date": "2018.01.26", "title": "Здравето на Асанж е в опасност"}
{"url": "http://www.classa.bg/%D1%81%D0%B2%D1%8F%D1%82/item/377857-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D1%80%D0%B0%D0%B7%D0%B4%D0%B5%D0%BB%D0%B0-%D0%B7%D0%B0-%D0%BD%D0%BE%D0%B2%D0%B8%D0%BD%D0%B8-%D0%B2-facebook-%D0%B7%D0%B0%D0%B2%D0%B8%D1%81%D0%B8-%D0%BE%D1%82-%D0%B4%D0%B2%D0%B0-%D0%B2%D1%8A%D0%BF%D1%80%D0%BE%D1%81%D0%B0", "text": "След месеци на противоречия относно разпространението на неверни новини и дезинформации, Facebook обяви в края на миналата седмица проучване, в което потребителите трябва да оценят надеждността на медиите и агенциите, за да определят кои източници имат по-високо ниво на доверие. По този начин социалната мрежа ще отдава приоритет в своя раздел за новини на публикациите от източниците, които потребителите смятат за най-надеждни. Въпросите, които съставляват изследването, са следните: 1. Познавате ли следните уебсайтове? Да. Не. 2. Колко се доверявате на всеки от тези източници? Напълно. Много До известна степен. Малко Никак.   Изпълнителният директор на Facebook Марк Цукърбърг обясни как ще използва събраната информация. \"Идеята е, че някои агенции са надеждни само за техните читатели или наблюдатели, а други са в общи линии надеждни за обществото, дори и за тези, които не ги следват директно. Тази актуализация няма да промени обема на новините, които всеки вижда във Facebook, а ще промени само баланса на новините, за да подчертае източниците, които общността счита за надеждни.\"     Въпреки това, краткостта на проучването, причини възмущение сред критици и журналисти. Според тях доверието в новините е много по-сложно. Редакторът на The Guardian, Дейв Ърли, показа нескрито недоволството си от проучването, предложено от социалната мрежа: \"Хайде, това е шега, нали?\".   За да се защити срещу подобни твърдения, началникът на новините във Фейсбук Адам Мосери заяви, че начинът, по който ще бъдат включени данните от проучването, е също толкова важен, колкото и конкретните въпроси.", "date": "2018.01.26", "title": "Бъдещето на раздела за новини в Facebook зависи от  два въпроса"}
{"url": "http://www.classa.bg/%D1%81%D0%B2%D1%8F%D1%82/item/377858-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BA%D0%B0%D0%B7%D0%B2%D0%B0-%D1%81%D0%B1%D0%BE%D0%B3%D0%BE%D0%BC-%D0%BD%D0%B0-%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BE%D1%82-%D0%BF%D0%B5%D1%82%D1%80%D0%BE%D0%BB%D0%B0", "text": "Саудитска Арабия се стреми да влезе в \"пост-петролната ера\" и основите на новата разнообразена икономика ще бъдат мегаполиси като Икономическия град на крал Абдула (KAEC) или амбициозния градски проект NEOM.   \"В момента сме в бизнеса за изграждане на градове. Ние говорим за преминаване към пост-петролна икономика и вярваме, че икономическият двигател на Саудитска Арабия в бъдеще ще бъдат тези мегаполиси\", каза Фахд Ал Рашид, управляващ и изпълнителен директор на КАЕС в интервю за CNBC на Икономическия форум в Давос (Швейцария).   Градът, основан през 2006 г., се намира на един час и половина път от Джеда и е първият в света, котиран на борсата. И въпреки, че неговото изграждане все още не е завършено, се очаква да бъде тласък на търговските отношения на Саудитска Арабия с други страни.   Смята се, че през следващите десетилетия регионът на Червено море, където се намира градът, ще се превърне във важен двигател на растежа на световната икономика.   Що се отнася до проекта NEOM, това е икономическа зона в северозападната част на страната, която ще набере инвестиции от 500 000 милиона долара. Комплексът ще заема 26 000 кв. км по протежение на 486 километра брегова линия в Червено море и ще работи изключително от възобновяеми енергийни източници.   \"Нашето послание към инвеститорите е, че кралството се трансформира, ние вземаме промяната на сериозно и това е цялостна промяна\", заяви министърът на енергетиката Халид ал Фалих.", "date": "2018.01.26", "title": "Саудитска Арабия казва сбогом на зависимостта от петрола"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377850-%D0%BD%D0%B0-%D1%80%D0%BE%D0%B1%D0%BE%D0%B2%D0%BB%D0%B0%D0%B4%D0%B5%D0%BB%D1%86%D0%B8%D1%82%D0%B5-%D0%BA%D1%80%D0%B0%D0%BA%D0%B0%D1%82%D0%B0-%D1%81%D0%B0-%D0%BA%D1%8A%D1%81%D0%B8", "text": "Днес организация на РОБОВЛАДЕЛЦИТЕ, известна с псевдонима РАБОТОДАТЕЛИТЕ, е подала Сигнал в Комисията за защита на конкуренцията (КЗК) срещу производители на електроенергия, за това че търговци-посредници при доставката искат да повишат цената и драстично от 1-ви февруари. След като в продължение на 40 дни робовладелците се заканваха на търговците изведнъж съзряха таен картел между държавните производители АЕЦ “Козлодуй” и ТЕЦ “Марица Изток 2”. Ето какво заяви в средата на декември едно от лицата на робовладелците: Ето шапката на подадения днес сигнал: Ето и най-интересната част от 3 страничния Сигнал: Съвсем наскоро ви разказах и показах, как самата АЕЦ “Козлодуй” НЕ знае размера на собствената си инсталирана мощност: И до ден-днешен нищо не се е променило. Интересно тогава, от къде робовладелците знаят това, което самата АЕЦ НЕ знае??? Но това е смешната част от сигнала. Трагичната е, че централите са виновни, за това че са продали на някой евтино и той после препродава скъпо? Има още какво да се коментира и разобличава в словоблудството на робовладелците, но ще се въздържа, по уважителни причини. Работата е там, че още на 5-ти декември, много преди робовладелците да запеят, обещах и обясних, при какви условия и колко лесно мога да покажа и докажа картела между фирмите-посреднички. Разбирайки достоверността на обещанието ми робовладелците бяха задействани да стрелят в грешната посока. Поради тази причина сега няма да бързам да свалям картите. А междувременно ето с какво се занимаваше същият “страшен” робовладелец: ", "date": "2018.01.26", "title": "На робовладелците краката са къси"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377851-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B3%D0%B0%D0%B2%D1%80%D0%B8%D0%B8%D0%BB-%D0%B4%D1%83%D0%BC%D0%B0%D1%82%D0%B0-%E2%80%9D%D0%B4%D0%B6%D0%B5%D0%BD%D0%B4%D1%8A%D1%80%E2%80%9D%D0%B8%D0%B4%D0%B2%D0%B0-%D0%BE%D1%82-%E2%80%9D%D0%B4%D0%B6%D0%B5%D0%BD%D0%B4%D0%B5%D0%BC%E2%80%9D-%D0%B8-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%B0%D0%B4", "text": "  “Конвенция за защита на жените и децата е приета от ООН още в далечната 1979 година. Тя почти не се различавала от настоящата, с разликата, че в първата нямало “джендъри”. Няма по-голямо уважение към жената от християнството и пример за това е Света Богородица. Може някой да ни се сърди, но ние не тръгнахме срещу съвестта си и не можем да го направим”, заяви духовникът, цитиран от “Дарик”.     На 22 януари Светият Синод излезе с позиция относно Истанбулската конвенция, в която заключава, че документът отваря вратите към морален разпад.   “Конвенцията на Съвета на Европа за предотвратяване и борба с насилието срещу жените и домашното насилие, известна като Истанбулска конвенция, поражда тревога за бъдещето на европейската християнска цивилизация, защото тя съдържа ново разбиране за човека – човекът като самовластен господар, човекът без Бога, който следва своите желания и страсти до такава степен, че може да самоопредели дори и пола си.    Това разбиране отваря широко вратите към морален разпад, който неизбежно води до психофизическото унищожение на човека – до “втората смърт”, която е духовната смърт, се казва още в обръщението. В текста се допълва, че “няма здравомислещ Христов човек, който да не одобрява борбата срещу насилието въобще, още повече срещу насилието над жени”, се казва в позицията.   Според Синода заложените в Конвенцията идеи за общуване между половете, за отношение към религия, традиции, обичаи, образование и др., противостоят на изконните разбирания на българския народ за вяра, народност, нравственост, чест, достойнство, възпитание, семейство. Макар и юридически акт, Конвенцията има и духовни измерения – тя е средство, което насажда чужда за нас ценностна система, за да позволи обществото да бъде управлявано по но в модел, съответен на интересите на малка част от него, се казва още в обръщението.", "date": "2018.01.26", "title": "Митрополит Гавриил: Думата ”джендър”идва от ”джендем” и означава ад"}
{"url": "http://www.classa.bg/%D0%BA%D1%83%D0%BB%D1%82%D1%83%D1%80%D0%B0/item/377852-%D0%B4%D0%B0-%D0%B2%D0%B8%D0%B4%D0%B8%D1%88-%D0%B6%D0%B8%D0%B2%D0%BE%D1%82%D0%B0-%D0%BA%D0%B0%D1%82%D0%BE-%D1%83%D0%B5%D0%B1%D1%81%D0%B0%D0%B9%D1%82", "text": "Защо  ? Когато отвориш всяка информационна страница в интернет обикновено виждаш най-отгоре няколко правоъгълника с надписи:   и така нататък, до   и какво ли не още. От интернет човек може да научи много, дали не и всичко. С такава мисъл е подредил и авторът отделните текстове в книгата си У , които са от двайсет реда до двайсет страници. Той подвежда читателя да се хване да реди парченцата от пъзела – Общество, Изкуство, Философия и така нататък и очаква накрая той да види картината, която му е нарисувал. Но за негова изненада всеки, който се насили да прочете книгата, подрежда свой пъзел и получава своя картина от правоъгълниците от по двайсет реда до двайсет страници, която се различава от това, което той е мислел. Всеки с акъла си.     От интернет страниците може да научиш много, почти всичко. Но в началото на „Уебсайт” авторът прави уговорката, че в книгата не става дума за   и така нататък. И отива още по-далече, сякаш предупреждава лековерния читател да не се доверява на написаното – всъщност не става дума и за интернет. А за какво става дума, както попита раздразнено един посетител на Панаир на книгата, докато въртеше книгата в ръцете си. Май и авторът не е съвсем наясно, но се надява всеки сам да подреди своя пъзел. И да си го хареса. мам да вземам, нямам да давам и това е девизът на щастливия човек, защото отваряш книгата на Рабле за Гаргантюа и Пантагрюел и четеш: някои се простираха според чергата си, занимание, което ми се стори приятно за окото и благоразумно – и разбира се, че е благоразумно, простирай се според чергата си и ще изглеждаш благоразумен и приятен за окото, а на приятелите, които клюкарстват, че са отрязали края на чергата ти, ще се присмееш – ами ще се простирам според новата си черга! – и ще подвиеш крака, като срежат пак от чергата, подвиваш крака още и пак, и пак и когато няма вече накъде да се свиваш правиш решителната крачка на приятния и благоразумен човек, отрязваш си стъпалата и отново се простираш върху чергата си, макар и орязана, и само се усмихваш на клюките, че са ти скъсили още чергата, за кой ли път, и нямаш вече на какво да се простираш, ама от всяко положение можеш да се излезе, мой човек, отрязваш си краката до коленете и чергата ти става отново по мярка и ти си приятен и благоразумен, те режат от чергата, ти си отрязваш краката над коленете, те режат от чергата, ти режеш бедрата си до средата, те режат… е, тука се питаш, ами ако си отрежа и горната част на бедрата, с какво ще се протягам, за да усещам, че се простирам според чергата си, и няма ли да е по-лесно да си отрежа главата, тя и без това стърчи извън чергата, важното е да имаш не да даваш, а да вземаш и приятелите имат да ти връщат и стъпалата, и краката до коленете, и над коленете, и до средата на бедрата, че и главата, а френският класик колко щеше да се радва, че е отгатнал рецептата на щастието! ***  И не е болка за умиралка да се чувстваш като монета от един лев, с която най-много да купят един билет за метрото и ако се изхлузиш от скъсания джоб на приятел, ще издрънчиш на плочите, ще се изтърколиш и ще пропаднеш в шахта на градската канализация, а кой ще си прави труда да вдига решетката и да бърка в калта да те извади, дори да ти е стар приятел – голяма работа, един лев. Приятелите ти са господа с папийонки и красавици като от телевизионен сериал и разбира се, че ще ти помогнат, и ти толкова пъти си им помагал, но в един момент се озоваваш в канала и приятелите вече не отговарят на обажданията ти, но това не значи, че приятелството е умряло, просто трябва да потърсиш нови приятели, светът е пълен с хора. Някои изстрадали живота си, други готови да страдат, едни в началото на пътя си, други вече на една ръка от края, пълен е светът, само трябва да ги откриеш – и за малко да го блъсне в лицето афиш колкото едноетажна сграда насред тротоара, който го пита с тлъсти букви иска ли да стане милионер. В някаква телевизионна игра наградата била двеста и петдесет хиляди. И с още по-тлъсти букви: един опит, и ставате една четвърт милионер! Виж ти, а афишът продължава да се усмихва любезно, че има и втора награда – ами то и втората награда не е за изпускане, макар че е само двайсет и пет хиляди, значи десет пъти по-малко от първата. Печелиш я и ставаш една десета от една четвърт милионер, или, другояче казано, една четиресета милионер, че лошо ли е? Третата е най-скромна, две хиляди и петстотин, но като си повтаряш нощем, преди да заспиш, че си една четиристотна милионер, сигурно си осигуряваш сладки сънища. Милионерът си е милионер, дори да има единица с някоя и друга нула под дробната черта, а той сега получава от сина си в чужбина двайсет и пет лева всеки месец и излиза, че е милионер, макар и една четиресетхилядна – ехей, нови приятели, бързайте насам! Аз не съм монета от един лев, която ще се изтърколи от скъсания ви джоб в канала и няма да си направите труда да вдигнете решетката, един милион е това, макар и разделен на четири хиляди. А като размислиш, в теб всъщност живеят десет милионери, макар и по една десета от четиресетхилядния и ако се подредят един до друг, хората ще спират възторжени при тях, ще стискат ръката на всеки, ще преглъщат и ще ги питат: може ли да ви стана приятел?, а на теб ще ти иде да се похвалиш, че не са само тези десетимата. Ти може да си сто милионери, макар и четиресет хиляди, разделени на сто, и ако някой не вярва, да тича при афиша, но да не ставаме лакоми, достатъчно е да си десет милионери с поне един приятел и хайде скачай в шахтата да видиш как ще дотича при теб да го прегърнеш. Ето го, задава се иззад ъгъла и първият от твоите милионери се изтърколва по асфалта, за миг спира на ръба на решетката да хвърли слънчев лъч с излъсканата си повърхност в очите на приятеля – никога не разчитай само на късмета си, че може главата на приятеля да ври от мисли и да отмине – и скача между пръчките на решетката. Жалко, потъна във водата и приятелят трудно ще го види, но по асфалта вече се търкаля вторият от десетте милионери в теб, мята слънчево отражение и скача в шахтата, после третият, четвъртият. Главата на приятеля все така ври от мисли как да стане милионер и не забелязва и деветия от милионерите ти, който цопва в шахтата и го вика да се присъединява към братството на милионерите, макар и с единица с много нули под дробната черта, ей, човече, не подминавай късмета си! Но в главата на приятеля не спира да ври, той ще направи още една крачка и ще продължи по пътя си и никога няма да научи, че отдавна е милионер, ти обаче си истински приятел и ще разделиш десетия милионер в себе си, който още не е хлътнал в шахтата, на нови десет милионери с по още една нула под дробната черта – това не е никаква лакомия. Те ще се изтърколят по металната решетка с милионерски звън и приятелят най-после ще сведе поглед, ще види колко много милионери му махат от помията в шахтата и му викат: дели двайсет и петте лева, които синът ти праща, на хиляда или на сто хиляди, и скачай при нас! Той най-после ще си даде сметка, че не е изстрадал вече живота си или има тепърва да страда, ще издрънчи на асфалта и ще цопне в прегръдките на милионерите от калта, ами да, и той е милионер и не го интересуват нулите под дробната черта. И всички ще се хванете за ръце и ще разтърсите рамена като милионери от монети по един лев, по улицата ще се разнесе милионерски звън и милиони милионери, кой със сто хиляди, кой с милион нули под чертата, и ще скачат при вас в тинята, над асфалта ще бучи маршът на еднолевовите милионери, който прави милионер всекиго, независимо колко пари му праща синът му от чужбина, и го приема в братството на милионерите с безброй нули под дробната черта, а ти ще си мислиш просълзен колко лесно е да намериш приятели, само да са им скъсани джобовете и наблизо да има решетка на градската канализация. ***.  - Здравей, още ли си в бизнеса с охраната на гаражите?  - Сега съм в информационния сектор.  - Добър бизнес. Седиш си вкъщи пред компютъра и ти плащат по интернет.  - Не, аз съм в движение. Разнасям писма и пратки.  - С каква кола?  - С чанта на колелца.  - Колко си докарваш с този бизнес?  - Всъщност, засега само обещават да ме вземат. Искат стаж.  - Какъв стаж?  - Какъвто и да е.  - Ами ти работиш, откакто те познавам.  - Трябва да си работил през последната година. Ама какво да правиш, безработица.  - Стига бе! У нас безработица няма.  - Какво има?  - Най-обикновена безбизница.  - Значи, аз не съм безработен?  - Не си. Просто си безбизен.  - Тичам да им кажа, че имам две години стаж като безбизник.  - Бързай, че скоро няма да има и безбизница. ***  А в града скитат глутници от подивели кучета, ама не някакви кльощави помияри, дето побягват само да се наведеш уж да вземеш камък да го запратиш по тях, не, това са расови екземпляри, гледали са ги в къщи и апартаменти и са ги обичали като най-добри приятели, почти като роднини, водели са ги на ветеринар, хранели са ги с пържоли и шунка, мама ги е разхождала в градината, къпела ги е и е решела козината им, вечер са седели до татко с глава на коляното му, а дечурлигата са ги целували по муцуната, но нещастието на расовите кучета е, че живеят по-дълго от амбициите на стопаните си и когато мама и татко решат да търсят по света нов живот за дечурлигата, на домашните любимци им остава глутницата, където няма гребен, няма коляно, няма целувки, затова пък не се страхуват от хората и обикалят града да показват жълти зъби, и не само да ги показват, а синът все ми правеше забележки да не наричам Джони с това селско име Дончо, Джони е чистокръвен доберман, татко, с паспорт за произход и награди в рода му, но един ден се съгласи най-после с жена си, че и заради най-добрия приятел, и заради най-близкия роднина нямаш право да проваляш бъдещето на децата си, а след паспортната проверка на летището ми повтори за кой ли път: и добре да се грижиш за Джони, той ни е най-близкият приятел! – и аз всяка сутрин го извеждах на двора, и вечер, а той понякога си лежи на тротоара пред блока и само мърда уши и отпускам каишката му, завързал съм я за лявата си китка да не гони котки и гълъби, но той внезапно хуква подир колата, която профучава по улицата, и аз подтичвам след него, въпреки подаграта, два-три пъти дори се овъргалях в снега, зимите напоследък се случват мразовити, пътеките между сградите замръзват, фучат виелици, затова синът, когато дойде да прекараме заедно седемдесетия ми рожден ден, каза, че ми е трудно да се качвам с Джони по два пъти на ден до осмия етаж, асансьорът все не работи, и е уредил да продам апартамента и да си купя гарсониера на партер в чудесен жилищен блок, останалите пари щели да стигнат за първия семестър в университета за големия ми внук, а в деня преди да се нанесем в гарсониерата, заведе Дончо в Западния парк и се прибра сам – да си тича свободно между дърветата, тате – макар че какво е виновен Дончо, че кучетата живеят по-дълго от стремежа на хората за по-висок стандарт, но той все пак намерил пътя до дома, новите собственици обаче не знаеха къде съм се преместил, а на мен ми се стори един следобед, че го мярнах в глутница от някогашни най-добри приятели с жълти зъби и няколко изпусталели песа с увиснали опашки, и те предишни любимци на мамита и татковци, и когато за седемдесет и петия ми рожден ден синът ми изпрати маратонки за чудо и приказ – този път не успя да дойде, момчетата му започвали свой бизнес и трябвало да им помага,– аз вече трудно изкачвах четирите стъпала до входната врата, затова сега обувам маратонките, хващам патериците и излизам на тротоара да чакам глутницата, Дончо ми е запазил място в нея, а вие не се безпокойте, аз пазя вашето място при нас. ***  - Започвам нов проект, с клониране.  - Нищо ново.  - Ама аз добавям национален принос.  - Я си пиши учебниците и остави науката на учените.  - Науката е вече в университетите, колега.  - Говори се, че караш студентите да купуват учебника ти и да се явяват на изпит с него.  - Животът е война.  - И се подписваш на всеки учебник, за да не дойде друг със същия.  - Животът е война, няма място за предразсъдъци.  - Ами ако студентът не се e подготвил?  - Двойка и за следващата сесия.  - Поне ще има вече автограф.  - А не, нов изпит, нов учебник, нов автограф.  - Мръсна работа. Падат ли добри пари поне?  - Стотинки. Затова разработвам новия проект. Националният ми принос е, че плащам за печата само на един учебник и го клонирам.  - За да се явяват студентите по два пъти на изпит всеки път с нов учебник. Или по три?  - За да получиш, колега, трябва първо да дадеш.  - Мръсна работа.  - И колкото може по-малко да даваш, а повече да вземаш.  - Много мръсна работа.  - Най-добре нищо да не даваш и само да вземаш.  - От тази по-мръсна работа няма.  - Това е философията на образованието, колега. Не даваш, само вземаш.  - Философията ли?  - Точно.  - На образованието?  - Точно.  - С национален принос?  - Точно.  - И клонираш учебника?  - Точно.  - Хайде да ме включиш и мен в проекта. ***  Науката е море, в което аз съм нагазил само до коленете, и тази мисъл е на един от най-големите учени, Аристотел или Нютон, или Айнщайн, а вашата задача, ученици, е да потърсите в интернет кой е авторът на това признание, но сега можем да направим извода, че ядрото на всички знания е Еволюцията, която е изкарала живота от морето на сушата и постижението й изглежда чудесно както всяка нейна приумица, но ако се взрем в резултата, ще видим, че този път Еволюцията е избързала и вместо да променя живите организми в продължение на милиони и милиони години както обикновено, решила да свърши работата на две, на три, само за няколко еволюционни секунди, през които хрилете на рибите се превърнали в бели дробове, перките и опашките – в крайници, люспите по тялото - в косми, но станало така, че майсторството им с едно трепване на опашката да се стрелкат във водата и да се притаяват сред коралите, за да не ги налапа някоя по-едра риба, еволюирало в навик да се заключват вечер с десет катинара и да се молят селските бандити да не нахлуят в къщата и да ги заколят за пет лева от пенсията им, да уцелват момента, в който ще притичат по пешеходната пътека, без да ги разпарчетоса автомобилът на дрогиран малолетен шофьор, да се усмихват, когато им се плаче и да убиват, когото обичат, макар че им се ще по-скоро да убият себе си, докато новият свят, в който ги изпратила Еволюцията с най-добри намерения, се превърнал в лудница, а знае се, че ако оставиш лудите без контрол, най-малкото ще избягат, затова Еволюцията се погрижила да еволюират и надзиратели, които са по-луди и от пациентите, но не ги тревожи необходимостта да се усмихват, когато им се плаче, и да убиват, когото обичат, и се оформила лудница с две категории луди, което не било точно това, което била замислила Еволюцията, ученици, но Еволюцията е космическа сила и никога не се отказва от започнатото, затова оставила лудите да стават все по-луди, а надзирателите – по-надзирателни, докато лудите и надзирателите станали едно и ще продължава все така, но кой знае, някой ден може на Еволюцията да й дойдат до гуша  щуротиите на сухоземните и да ги прати обратно в морето, дробовете на сегашните бозайници обаче няма да станат отново хриле, ръцете и краката им - перки и опашки, космите им – люспи, защото  навикът им да се заключват с десет катинара и да се кръстят, преди да стъпят на пешеходната пътека, ще ги е научил да се усмихват, когато им се плаче и да убиват, когото обичат и белите дробове, крайниците, космите този път ще еволюират в хриле със смартфони, перки с лакирани нокти, люспи с прически, а ендемитите, които са се скрили и не са се върнали във водата, защото са искали да се смеят, когато им е весело, и да плачат, когато ги боли, да обичат, когото обичат, и да убиват само когато се наложи, ще се гушат между страниците на Червената книга и ще се молят Еволюцията да я отвори някой ден, да се ядоса на непослушковците и да ги изхвърли в космоса, като ги остави този път да се оправят сами и рано или късно и те да нагазят поне до глезените в морето на познанието и да разберат, че тя не им е мислела злото, просто такива са законите на еволюцията, но за великите учени вие ще ми разкажете утре, след като прочетете  за тях в интернет, понеже сега чувате звънецът как си дере гърлото да ни зарадва, че Еволюцията и днес доведе делото си докрай и учебният час свърши.  ***  И ще се сбъдне мечтата на човека да постигне безсмъртие, но винаги има едно но и този път то е мънкането на геронтолозите, че безсмъртието ще бъде един вид временно безсмъртие, защото човек ще губи безсмъртието си при автомобилна катастрофа или като го наръгат с нож, или по още хиляди причини, а песимистите писнаха, че такова безсмъртие ще разруши обществото. Рано или късно на някои ще се наложи да жертва безсмъртието си, за да не се заледи завоюваната вечност, а кой ще се отказва от подобен бонус и ще се разрази битка на живот и смърт между безсмъртните, оптимистите обаче ги оборваха, че вярно, този избор ще отнема безсмъртието на някои, други ще се превръщат в хипохондрици, неврастеници, шизофреници, маниаци, но ще ги затварят в лудници и безсмъртието им ще бъде гарантирано, къде в лудниците автомобили и ножове. Философите пък, да не останат по-назад, нададоха вой, че геронтолозите искат да накажат човечеството с най-тежката присъда - възможност да разсъждаваш вечно върху безсмислието на живота, затова пък физиономиите на бизнесмените станаха още по-доволни, виж ти каква далавера се отваря. Богатите ще стават вечно по-богати, а вечно по-бедните бедни ще си мълчат, защото ще се надяват някой ден да спасят света от заледяване и да се отърват от постигнатата мечта да седят безсмъртно дълго на тротоара пред празни консервни кутии и да чакат някой от безсмъртните, които няма да са чували за заледяването, да им пусне левче, нека се сбъдва по-скоро мънкането на геронтолозите! ***  След стотици хиляди опити орнитолози, дерматолози, травматолози, кардиолози, офталмолози, невролози и така нататък стигнаха до извода: най-сигурното средство да се удължи животът е шопинг терапията или казано популярно безразборното харчене на пари за скъпи и ненужни вещи, с което целим да покажем, че и ние участваме във Вселенската хармония, а познати и приятели да губят съня си от завист. Шопинг терапията намалява оксидантите в кръвта, регулира кръвното налягане, премахва пердето на окото, нормализира храносмилането и ускорява перисталтиката, не допуска кариесите, стопява шиповете и целулита, изглажда бръчките, отдалечава деменцията, измъква ни от стреса и ни спасява от още десетки и десетки заболявания, но задължително условие е шопинг терапията да се провежда в големи бутикови, фестивални и курортни центрове. Търговската среда трябва да бъде безкрайно разнообразна и възможностите за шопингуване да са неограничени, затова най-важни са трите опорни точки: комбинацията от пет локации, в които се провежда лечението, степента на шопингуване и честотата му, а оттам следва и изводът за месечния цикъл. Веднъж в месеца шопингуване ти подарява един месец повече живот, два пъти в месеца водят до три месеца удължаване, шест месеца шопингуване – три години и така нататък в геометрична прогресия, но както при всички психосоматични процеси и в този случай дребните детайли играят огромна роля. Ако за европееца комбинацията Париж – Рим – Лондон - Виена - Брюксел удължават живота със сто точки, за шопингуване в Лос Анжелис – Шанхай – Сидни - Сингапур - Ню Йорк например се дават сто и трийсет точки. За жителите на Америките и Далечния Изток пък е обратното и медиците правят извода, че шопингът в локации, до които се стига с два часа летене, дава четиринайсет на сто по-нисък ефект в сравнение с дестинация от дванайсет часа. Главното е, че шопинг терапията гарантира живот най-малко сто години, както утвърждават познавачите на билки, минерали и скъпоценни камъни, на слънчевите протуберанси, особените състояния на духа, автогенния тренинг, нирваната и законите на пазарната икономика, но слънцето неизбежно хвърля и сянка. Отрицателните страни на шопинга са, че на пациента му става скучно, затова лекарите съветват – не се състезавайте помежду си по брой локации, степен и честота на шопингуване, защото идва момент, когато се заривате под планина от шопингирани рокли, костюми, ризи, обувки, чорапи, кърпички, шапки, ръкавици, шалове, парфюми, браслети, бижута, картини, шедьоври на компютърната техника и автомобилостроенето и с прекалено седмично шопингуване вместо да удължите живота си до сто години, може да умрете от скука. ***  - Спортистите ни живи да ги оплачеш.  - Така е. Не слушат треньорите.  - Не идват на тренировки.  - И къркат.  - И пушат.  - И по жени.  - И не излизат от дискотеките.  - И хленчат за заплати.  - И смъркат.  - И гледат порно.  - Някои дори четат книги!  - Книги може.  - Ти колко често позволяваш на твоите в отбора да четат?  - Два-три пъти в годината.  - Добре де. Два-три пъти… Или по-добре да къркат, а?", "date": "2018.01.26", "title": "Да видиш живота като уебсайт"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/377853-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B0%D0%B7-%D0%BD%D0%B5-%D0%BE%D0%B1%D0%B8%D0%B6%D0%B4%D0%B0%D0%BC,-%D0%B0-%D0%BA%D0%BE%D0%BD%D1%81%D1%82%D0%B0%D1%82%D0%B8%D1%80%D0%B0%D0%BC", "text": "Няма да коментирам реакции. Аз не обиждам, а констатирам. Това заяви пред журналисти президентът Румен Радев, на въпрос дали е очаквал такава остра реакция от Народното събрание на констатацията му, че парламентарната демокрация е атрофирала. \"Удовлетворен съм, че депутатите се вслушват в моите думи.      Те са важни за нас, всички сме ги избрали и очакваме от тях много повече. Гледаме с надежда на тяхната работа, очакваме смислен дебат с ясни аргументи и по-малко лични нападки. Очакваме решаване на неотложни и важни въпроси за днес и за утре, а не взиране обратно в миналото\", коментира президентът. \"Като президент отчитам и анализирам това, което се случва в държавата.    Това, което засяга всички български граждани. Това е мой дълг\", каза президентът Радев. Думите му са в отговор на въпрос защо най-голямата партия \"е приела позицията му като заяждане\" и едва ли не, че не е направил отчет за своята дейност, а прави анализ на тяхната, което не му била работа.    Президентът Радев коментира всичко това преди церемонията в Софийския университет за награждаването на фирми, допринесли за развитието на българо-германските икономически отношения през 2017 година.", "date": "2018.01.26", "title": "Президентът: Аз не обиждам, а констатирам"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/377854-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D1%8A%D1%80%D0%B2%D0%BE-%D0%B4%D0%B0-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B7%D0%B0%D0%BA%D0%BE%D0%BD%D0%B8%D1%82%D0%B5,-%D0%BF%D0%BE%D1%81%D0%BB%D0%B5-%D0%B4%D0%B0-%D1%81%D0%B5-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "Огромното ми притеснение е от огромното разделение в обществото, разделителните линии, езика на омразата, които противниците на конвенцията успяха да вкарат в обществото.   Настоявах проектът за Истанбулската конвенция да мине през широко обществено обсъждане преди да бъде внесен. Моето изискване беше първо да се променят законите и после да се внесе документът. Това заяви омбудсманът Мая Манолова.     \"Огромното ми притеснение е от огромното разделение в обществото, разделителните линии, езика на омразата, които противниците на конвенцията успяха да вкарат в обществото. Омразата наистина е плашеща. Затова настоях обсъждането да се отложи и да се чуе мнението на Светия Синод. Вярващ човек съм и за мен мнението на Църквата е изключително важно. Според мен тяхната позиция е аргументирана\", коментира Манолова.   \"Важно е какво мислят депутатите и чувам разумни гласове, че те ще се съобразят с мнението на народа и че ще се пристъпи към обсъждане на конвенцията едва след като разделението се преодолее\", каза Манолова. Тя заяви, че е подкрепила конвенцията заради случаите на насилие над жени.    \"Изискването за съществуване на кризисни центрове е една от опорните точки в конвенцията. Трябва да има кризисен център във всеки областен град. Независимо дали депутатите ще приемат или отхвърлят Истанбулската конвенция, аз ще се боря срещу насилието, за внасяне и приемане на промените в законите и за създаване на достатъчен брой кризисни центрове\", коментира омбудсманът.", "date": "2018.01.26", "title": "Мая Манолова: Първо да се променят законите, после да се ратифицира Истанбулската конвенция"}
{"url": "http://www.classa.bg/%D1%81%D0%B2%D1%8F%D1%82/item/377855-%D1%81%D0%BC%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%BF%D1%85%D0%B5%D0%BD%D1%8F%D0%BD-%D1%81%D0%B5-%D0%B0%D0%BD%D0%B3%D0%B0%D0%B6%D0%B8%D1%80%D0%B0-%D0%B4%D0%B0-%D1%82%D1%8A%D1%80%D1%81%D0%B8-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D0%B4%D0%B2%D0%B5%D1%82%D0%B5-%D0%BA%D0%BE%D1%80%D0%B5%D0%B8", "text": "Северна Корея се обърна чрез държавните медии в страната \"към всички корейци у нас и в чужбина\", призовавайки ги да се постигне \"пробив\" за обединението на двете Кореи, без помощ от други страни, съобщава Reuters.   Всички корейци трябва да \"насърчават контактите, пътуванията и сътрудничеството между Северна и Южна Корея\", гласи съобщението на Пхенян, който обещава да \"смаже\" всички предизвикателства, които стоят на пътя на обединението на полуострова,   На 9 януари Сеул и Пхенян проведоха първата среща на високо равнище от декември 2015 г. - диалог на министерско равнище, проведен в граничното село Панминджон, в демилитаризирана зона. Двете страни разгледаха въпроси като двустранното военно сътрудничество и участието на Северна Корея в следващите Зимни олимпийски игри.", "date": "2018.01.26", "title": "Смазване на всички предизвикателства\": Пхенян се ангажира да търси обединение на двете Кореи"}
{"url": "http://www.classa.bg/%D1%81%D0%B2%D1%8F%D1%82/item/377847-%D0%B3%D0%B5%D0%BE%D0%BB%D0%BE%D0%B7%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%B0%D0%BA%D1%82%D0%B5%D1%80%D0%B8%D0%B8,-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D1%80%D0%B0%D0%B1%D0%BE%D1%82%D0%B2%D0%B0%D1%82-%D0%B8-%D1%83%D0%B5%D0%B4%D1%80%D1%8F%D0%B2%D0%B0%D1%82-%D0%B7%D0%BB%D0%B0%D1%82%D0%BE%D1%82%D0%BE", "text": "Геолози от Куинсланд, Австралия, са открили уникален вид бактерии, които могат да изкопават малки частици злато и да ги преработват и оедряват до твърди късчета. Откритието би могло да позволи на минно-добивните компании да преработват нежеланото (до този момент) злато от руди с ниска концентрация и да усъвършенстват начина, по който се рециклира електрониката.     „В електронните отпадъци има много злато“, казва акад. Франк Рейт от Университета в Аделаида. „Нуждаем се от техника без въздействие върху здравето, върху обществото или върху околната среда, за да [възстановяваме] благородните метали, които се намират в смартфоните и компютрите ни“. Текущите методи на рефциклиране обаче не са толкова устойчиви, колкото трябва да бъдат. Сега това може да се промени – ако златоядните бактерии се окажат ефективен и мащабируем „инструмент“.   Изхвърлените през 2016 г. електронните отпадъци са съдържали възстановими материали на стойност 84 млрд. долара. Това включва и злато на стойност 29 милиарда долара.   Рейт и неговият екип са устремени към решаването на този проблем, използвайки специалните бактерии, преработващи злато. „Работим с електронни отпадъци като изходна суровина и разработваме процес, който използва микробите като метод за пречистване на благородните метали от сместа с други метали, каквито се съдържат в старите дънни платки“, каза д-р Оли Кръш, стратегически директор на Mint – компания-партньор в проекта.   Бактериите действат чрез филтриране на другите метали. Те съединяват миниатюрните златни частици, зрънце по зрънце. Процесът на рециклиране на златото по този начин може да отнеме между 17 и 58 години, което в геоложкия свят е по-малко от миг. От гледна точка на човешкото потребление обаче този процес трябва да бъде ускорен, за да може да стане по-широко прилаган в целия свят.   Обещанието за улавяне и възстановяване на благородния метал, който иначе би бил изгубен, достатъчно примамливо.", "date": "2018.01.26", "title": "Геолози откриха бактерии, които преработват и уедряват златото"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377848-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%BA%D1%81%D0%B5%D0%BD%D0%BE%D1%84%D0%BE%D0%BD%D1%82-%D0%B8-%D0%BC%D0%B0%D1%80%D0%B8%D1%8F-%D0%B8-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D0%B8%D0%BC-%D0%B9%D0%BE%D0%B0%D0%BD-%D0%B8-%D0%B0%D1%80%D0%BA%D0%B0%D0%B4%D0%B8%D0%B9", "text": "    Преподобни Ксенофонт, съпругата му Мария и техните синове Йоан и Аркадий живели през V век в Цариград. Ксенофонт бил знатен патриций и Бог благословил християнският му брак с двама сина – Йоан и Аркадий. Голямо било благочестието на този богат велможа, който вършил всичко, за да даде на любимите си деца съвършено възпитание не само чрез едно блестящо образование, но и с личния си образцов пример на крайно добродетелен християнин. За да обогати техните знания, той ги изпратил да се учат в стария финикийски град Бейрут, където по онова време имало прочуто училище. При изпращането им благородният баща произнесъл дълго и прекрасно наставление, което е достатъчно за цял учебник по истинско християнско възпитание.     Придружени от своите слуги, благородните младежи се качили на наетия кораб и попътния вятър опънал платната, за да ги отведе към финикийските брегове. Пътуването започнало приятно, но ненадейно се извила все по-застрашителна буря. Разбушуваните вълни подмятали кораба като жалка черупка. Напразно моряците свлекли палтната и употребили всички средства, за да спасят кораба, себе си и своите неопитни пътници. Моряците проявили рядко безчестие: като си давали вид, че вземат предпазни мерки, те се измъкнали с единствената спасителна лодка и оставили кораба с пътниците на произвола на морската стихия.    Достойни за своите родители, изпадналите в беда младежи горещо се молели на Бога да пощади младия им живот от гибелните вълни, които напирали да разломят на парчета целия кораб. Йоан и Аркадий мислели в тези страшни минути повече един за друг, за родителите си и за своите слуги, отколкото за себе си. Пълно крушение разчупило на парчета кораба, момчетата съблекли дрехите си, заловили се за отделни корабни отломки и огромните вълни ги откъснали един от други в различни посоки. Повече никой никого не видял. Всеки мислел другия за погинал. Но Бог не оставил никого да погине. Всички до един се спасили, изхвърлени на различни брегове.   Излязъл на морския бряг, Йоан скърбял повече за смъртта на милия си брат. Той и не помислил да се връща у дома си, за да занесе такава страшна вест на родителите си и сякаш съжалявал, че само той е останал жив. Преживяният страшен ужас извършил пълен прелом в душата му. Едва що избягнатата смърт по-ясно от всичко му показала суетността на земните преходни блага и той още на брега решил да скрие своята тъга и да потърси душевното си спасение в някой от близките манастири.    Той усърдно се помолил на Бога да насочи неговите стъпки и скоро се озовал пред портите на една света обител. На почукването се откликнал монахът-вратар и много се учудил от вида на младия странник. Той му подал дреха да скрие голотата си, подкрепил изчерпаните му сили с храна и го разпитал за неволята, която го е довела в този вид в манастира. Като узнал, че корабокрушенецът горещо желае да стане негов събрат, вратарят съобщил на игумена за клетия странник и неговата молба. Игуменът ведната изслушал Йоан и неговата прозорливост му открила, че пред него стои един бъдещ Божи угодник, защото реданието твърди, че това бил самия сетнешен св. Йоан Лествичник. Йоан бил приет в манастира.   Подобна била съдбата и на по-младия брат Аркадий. Сродни по кръв и по дух, двамата братя стигнали до едни и същи решения след преживяната катастрофа. Той имал щастието да срещне на пътя си един прозорлив и свят старец, който го утешил със съобщението, че брат му и останалите техни спътници от кораба са живи и че всички са постъпили в манастири. Това още повече утвърдило решението на Аркадий да последва техния пример и се хвърлил в нозете на стареца с молба да го посвети в монашески чин. Старецът го завел в Сукийската обител на св. Харитон, постригал го и му дал монашеска килия.         Изминали две години без никаква вест от двата синове. Ксенофонт и Мария с растяща тревога напразно чакали вест от своите любими рожби. Най-сетне бащата изпратил верен слуга в Бейрут да потърси младите си господари, но той не открил никаква следа от тях. Сам решил да ги потърси в далечна Атина, която била най-прочутото средище на тогавашната образованост, но и тук търсенията му останали безуспешни. Отчаян тръгнал верният служител за Цариград, но спрял по пътя да почине в един крайпътен дом и там разпознал в лицето на един пътуващ за Светата земя монах едного от слугите, които преди две години тръгнали с младите господари за Бейрут. И узнал страшната истина. Този монах също мислил, че е единственият, който е преживял корабокрушението. Той също нямал сили да занесе такава огромна скръб в дома на добрите си господари и, скрит под покайното монашеско облекло, мислел да отнесе жестоката истина в гроба си.   Голяма била мъката на верния слуга и с много сълзи оплакал горката участ на клетите младежи и на още по-нещастните им родители, които изведнъж били лишени и от двамата си сина.   Привлечени от плача му, околните узнали за великата злочестина и го увещали да се завърни и да съобщи на господарите си за станалото. Той пристигнал в Цариград, влязъл в палата на Ксенофонт, но не посмял да се яви пред никого. Видели го да седи в дълбока скръб и веднага съобщили на Мария за завръщането му. Тя заповядала веднага да се яви при нея, но той не могъл да каже изведнъж истината. Отговарял уклончиво и се оправдавал, че загубил писмото на Йоан и Аркадий, които пишели, че били живи и здрави. Но майчиното сърце предусетило нещо лошо и той повече не издържал.   С горки ридания преданият служител разказал за гибелта на кораба и на нейните синове. Но вместо да припадне от разкъсваща майчинска скръб и да избухне в неудържими ридания, вярващата майка повторила с християнски думи старите библейски слова на многострадалния Иов. Тя забранила на слугата да казва комуто и да било за случилото се и зачакала своя мъж, който още не бил се прибрал в къщи.   Когато тя му съобщила за сполетялото ги нещастие, благочестивият и безкрайно предан на Божията воля Ксенофонт не останал по-долу от героичната си съпруга. Двамата се затворили в своята молитвена стая и през цялата нощ променяли сълзите с молитва и спомен за синовете си с надежда за бъдещия живот на своите чисти и праведни рожби. Изморени от силните преживявания, те задремали и Бог ги утешил с чудно видение на техните деца, от което пламнала надеждата им, че те навярно не са загинали. На сутринта решили да заминат за Йерусалим.           Когато били в околностите на реката Йордан, те срещнали прозорливия старец на малкия си син Аркадий. Той устроил общата щастлива среща най-напред между двамата братя – монаси, а след това и на синовете с техните родители. Тази среща станала в храма Гроба Господен. Братята се познали един друг и прегърнати изливали в радостни сълзи горещата си благодарност към Бога за своето необикновено намиране в ангелския образ на иноческия подвиг. Но родителите не могли да познаят двамата си сина – толкова много били те променени от строгия молитвен и постически живот в своите манастири. Най-сетне в страноприемницата, където били отседнали Ксенофонт и Мария, старецът накарал Аркадий да разкаже пред родителите си своята и на брата си история. Неизказана била радостта, неспирни били общите сълзи от това богоустроено събиране на цялото благочестиво семейство на Ксенофонт.   Старецът изпълнил молбата на родителите да постриже и тях в монашество, след което ги наставил в пътя на иноческото житие. Мария постъпила в женски манастир и достигнала върхове на монашеското съвършенство, като била удостоена с дара на чудотворството и с блажено отшествие във вечността на Божиите угодници. Йоан и Аркадий отишли със стареца си в пустинята, където ги последвал и Ксенофонт, след като раздал цялото си имущество на бедните и освободил всичките си роби. Ксенофонт също се прославил с дар на пророчество, а цялото семейство било причислено от Църквата в лика на светците заради дивните подвизи на своя отшелнически живот.", "date": "2018.01.26", "title": "Св. преподобни Ксенофонт и Мария и синовете им Йоан и Аркадий"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/377849-26-%D1%8F%D0%BD%D1%83%D0%B0%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1340 г. - Кралят на Англия Едуард III е обявен за крал на Франция.   1500 г. - Испанският мореплавател и конкистадор Висенте Пинзон става първият европеец стъпил на брега на днешна Бразилия.   1531 г. - Лисабон е засегнат от мощно земетресение с хиляди жертви.   1736 г. - Кралят на Полша Станислав Лешчински е принуден да абдикира от престола.   1788 г. - По време на първото заселване на Австралия като английски каторжен лагер е основан Сидни; денят е обявен за Ден на Австралия е се чества като национален празник.   1808 г. - В Австралия избухва единственият успешен въоръжен бунт - Ромов бунт.   1837 г. - Мичиган е обявен за щат на САЩ.   1905 г. - В ЮАР, край Претория, е намерен най-големият диамант в света - наречен Кулинан, тежък 3106 карата (621 г).   1911 г. - Американският авиатор Глен Къртис създава първият американски хидроплан.   1942 г. - Втората световна война: Първите американски войски за участие във войната акостират в Северна Ирландия.   1950 г. - Влиза в сила новата конституция на Индия, държавата е обявена за република, а денят за национален празник.   1956 г. - В Кортина д'Ампецо (Италия) са открити Седмите Зимни олимпийски игри.   1965 г. - Хинди е обявен за официален език в Индия.   1980 г. - Между Египет и Израел са установени дипломатически отношения.   1991 г. - Мохамед Сиад Баре е свален от власт в Сомалия, което е край на централизираното управление в страната.   1992 г. - Президентът на Русия Борис Елцин обявява, че американските градове вече не са прицел на руските ядрени ракети.   1993 г. - Вацлав Хавел е избран за президент на Чехия.   1994 г. - В Италия е създадена партията Форца Италия с лидер Силвио Берлускони.   2005 г. - Кондолиза Райс е назначена за Държавен секретар на САЩ и става първата жена-афроамериканка на този пост.  ", "date": "2018.01.26", "title": "26 януари, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/377840-%D0%BA%D0%B0%D0%BA-%D1%81%D0%B5-%D1%81%D1%82%D0%B0%D0%B2%D0%B0-%D1%81%D1%8A%D0%B4%D0%B8%D1%8F-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "          Правосъдието не бива да е повече от изразител на закона, установява навремето френският философ и държавен мислител Шарл дьо Монтескьо (1689 - 1755). С тези думи откривателят на разделението на властите ясно и точно посочва, че третата власт в държавата, а именно - съдебната - има обслужваща роля. Над 250 години по-късно реалността изглежда малко по-различно. В Германия, прославена в света със своята правова държава, през последните години репутацията на независимия съд леко се влоши. Надигат се упреци, че правораздаването понякога се превръща в политика, водена просто с други средства. Така ли е наистина?     В Германия има над 20 000 съдии. Тяхното правораздаване \"не подлежи на разпореждане\". Кой може да бъде съдия в Германия решават съответните федерални провинции, най-често - съответното министерство на правосъдието. Когато се решава кои да са съдиите на федерално равнище, се прилага принципът за \"подбор на най-добрите\". Така повелява конституцията. В действителност обаче заради своята непрозрачност обичайният избор на съдии напомня на черна кутия.   А елитният съдебен персонал?   Когато се решава кой да влезе в състава на елитния съдебен персонал в петте големи федерални съдилища (Федералният съд, Федералният социален съд, Федералният административен съд, Федералният финансов съд и Федералният трудов съд, но не и Федералният конституционен съд), думата има най-напред комисията за избор на съдии. Комисията, която се състои от 32 членове, определя елитния съдебен персонал с тайно гласуване. Тя включва 16-те министри на провосъдието от отделните провинции и 16 определени от Бундестага експерти, които не е задължително да бъдат депутати, но трябва да притежават юридическа компетентност. Изборът се решава на принципа на обикновеното мнозинство.   В действителност решаващата дума в комисията имат ХДС/ХСС и ГСДП, другите партии в Бундестага играят в най-добрия случай второстепенна роля. По правило се прави избор за \"персонален пакет\", за който консерваторите и социалдемократите предварително са се договорили. Зелените и Лявата партия отдавна негодуват срещу тази практика. Бившата председателка на съдебната комисия на Бундестага Ренате Кюнаст от партията на Зелените още през 2014 заяви: \"Който пречи или по някаква причина не е долюбван, просто не бива избран\".   Нищо чудно, че най-вече по-малките партии настояват за спешни промени в изборната процедура. Те аргументират, че договорките между големите партии са непрозрачни, че решенията се вземат по документи, без лично прослушване на кандидатите.   Все повече неуспели кандидати за петте големи съдебни институции се съмняват в обективността на комисията. Още през 2014 година списание \"Шпигел\" цитира високопоставен юрист, запознат с процедурата по избора на магистрати и пожелал да остане анонимен, според когото \"определени хора са нежелани, но отхвърлянето им не се обявява открито\". Критики към подбора на персонал в Конституционния съд   Дори Федералният конституционен съд, който е най-висшата съдебна инстанция в Германия, неведнъж е ставал обект на критика заради политиката на персонален подбор. За разлика от процедурата при другите пет съдебни институции, съдиите на конституционния съд се избират от комисия, състояща се от 12 депутати. И в този случай изборът не е публичен. А не би трябвало да е така, критикува Андреас Фоскуле, председател на Конституционния съд в Карлсруе. Още преди години той бе написал следното: \"В не малко източници по въпроса тази уредба с основание се смята за противоконституционна.\"   Дългогодишният председател на Бундестага Норберт Ламерт още през 2012 година с удивление заяви, че някои съдии твърде незаслужено успяват да влязат в състава на най-висшата съдебна инстанция в Германия. Удивително е, според него, че изискванията за избор на съдиите в Конституционния съд са по-занижени, отколкото тези за пълномощника по защита на личните данни.   Партийнополитическият \"свръх-контрол\" при избора на персонал за най-висшите германски съдебни институции обаче рядко бива изрично критикуван. Историческата аргументация за този политически контрол може и да е оправдана поради злоупотребите със съдебната власт по времето на националсоциализма, но днес тя вече е отживяла. Защото партиите междувременно са склонни да използват в свой собствен интерес привилегията на този контрол. С оглед на ситуацията в Полша председателят на Германския съюз на съдиите Йенс Гниса изтъква в тази връзка следното: реформите в Полша \"позволяват на управляващата национално-консервативна партия да контролира по свое осмотрение полското правосъдие и да определя по свой вкус състава на съдилищата.\"", "date": "2018.01.26", "title": "Как се става съдия в Германия"}
{"url": "http://www.classa.bg/%D1%81%D0%B2%D1%8F%D1%82/item/377841-%D0%B4%D1%80%D0%B0%D0%B7%D0%BD%D0%B8-%D0%B3%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D0%B7%D0%BC%D1%8A%D1%82", "text": "            \"Най-лесно би било протестът да се обяви за сборище на гръцки неонацисти\", пише в самото начало на своя анализ Маркус Кайзер и цитира данни от представително проучване, проведено през януари 2018, от което става ясно, че 70% от анкетираните гърци отхвърлят идеята названието \"Македония\" да стане съставна част от бъдещото име на бившата югославска република.      В същото време специалният пълномощник на ООН Матю Нимиц, който от няколко седмици насам води преговори с гръцката и македонската страна, ясно заяви, че компромисът, какъвто и да е той, непременно ще съдържа името \"Македония\". В момента предложенията са пет, сред които Северна Македония, Нова Македония и Горна Македония.     Марк Кайзер, който ръководи проекти на германската фондация \"Фридрих Науман\" в Гърция, припомня в своя анализ, че става дума за стар спор, възникнал след разпадането на Титова Югославия, който в продължение на дълги години е тъпчел на място. По думите му, днес дори сред гръцките националисти не съществуват съмнения, че днешната Република Македония се намира в историческата област \"Македония\". Самите гърци наричат региона, намиращ се северно от Солун, \"Македония\". Според националистическите тълкувания обаче, само гърците имат право да се позовават на историческото наследство на Македония, но не и живеещите там днес славяни.   Маркус Кайзер характеризира гръцкото отношение като \"ирационално\". \"Защото, дори и ако се беше разиграл обратният сценарий, гърците със сигурност щяха да се питат: как така славяните се осмеляват да не назоват този богат откъм историческо наследство регион \"Македония\"! И вероятно пак щеше да има протест от страна на Гърция\", пише Кайзер.     \"Ако просветените гърци се дразнят от нещо, то е по-скоро от демонстрирания от доскорошните националистически правителства в Скопие \"македонизъм\", който води началото си от бивша Югославия. В миналото земите на днешна Република Македония са били населявани предимно от българи, албанци, гърци и османци. Поради това югославският президент Тито се е стараел да наложи една нова, регионална \"македонска\" идентичност, за да разграничи етнически южните народи в Югославия от тясно сродените с тях техни съседи\", пише още Маркус Кайзер.   В сегашните преговори Гърция настоява за изясняване на въпроса под формата на географско прецизиране на територията на Република Македония, за да се гарантира, че пасажите от нейната конституция, в които се говори за \"неделимостта на територията на Република Македония\", не представляват претенции над целия регион Македония, т.е. и над Северна Гърция. Някои националистически демонстрации в Скопие, които настояват за завладяването на Солун като столица на Велика Македония, карат гърците да изпитват страх.   Маркус Кайзер отбелязва още, че изявленията от либералния и от национално-консервативния лагер в Гърция по повод името на Бивша югославска република Македония са твърде различни. В тази връзка той пише: \"За пореден път си проличава, че в Гърция дори въпроси с най-голямо национално значение не са способни да доведат до надпартиен компромис. Разбирателството в самата Гърция би било необходимо условие за взаимно приемливо решаване на спора за името.\"  ", "date": "2018.01.26", "title": "Дразни ги \"македонизмът\""}
{"url": "http://www.classa.bg/%D1%81%D0%B2%D1%8F%D1%82/item/377842-%D0%B4%D0%B2%D0%BE%D0%B9%D0%BD%D0%B8%D1%8F%D1%82-%D1%83%D0%B4%D0%B0%D1%80-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD", "text": "            Преди 25 години при бомбен атентат в Анкара загина най-добрият разследващ журналист в историята на Турция - Угур Мумчу. Бомбата, която го уби, беше заложена под колата му от ислямистки терористи. Със своите вестникарски колонки и книги Мумчу се бореше срещу религиозния фанатизъм и корупцията, но също и за свободата на турските медии. Негова е и следната мисъл: \"Свободата на пресата никога не е дар от държавата\".       Мумчу е само един от многото журналисти, които са били убити в Турция, защото са се борили за истината. Сред тях има турски и кюрдски репортери, коментатори, журналисти и блогъри, защитаващи правото на обществото да бъде информирано. Тяхната съдба не е по-различна от тази на много други техни колеги в редица диктатури по света. Със своите разследвания, публикации и коментари те рискуват живота и свободата си. Затова и не е изненадващо, че сега прокуратурата в Диарбекир в Югоизточен Анадол разпореди задържането на повече от 30 журналисти заради публикуването на критични информации в социалните мрежи. В Истанбул пък властите проучват действията на други 70 журналисти, поместили критични материали за турската военна операция в Сирия.   Турският президент Реджеп Ердоган и неговото правителство обаче са убедени, че свободата на пресата е именно дар от държавата. И доказателството за това идва не от кого да е, а от турския премиер Бинали Йълдъръм. Той покани представители на проправителствени медии, както и (доста изненадващо) няколко внимателно подбрани опозиционно настроени журналисти, за да им разясни \"очакванията\" на държавното ръководство и правителството. Дневният ред на срещата се състоеше в това да им бъде напомнено, че имат \"отговорност пред държавата\", както и че трябва да работят за \"националните интереси\". Автократът Ердоган упорито отказва да проумее, че журналистите не носят отговорност за защитата на държавата, но пък държавата е отговорна за защитата на свободата на пресата.   На този фон може дълго да се разсъждава над въпроса защо Ердоган се впуска в сирийската авантюра в Африн, силно наподобяваща ходене по въже без осигурителна мрежа. Операцията \"Маслинова клонка\" може да се превърне в бумеранг за Турция, ако страната си мисли, че със солови акции е способна да си осигури спокойствие и ред по границите.   А защо САЩ и Германия, известни като защитници на сирийските кюрди, сега си заравят главите в пясъка? Засега това си остава същинска загадка. И Русия се крие зад банални фрази, вместо да обясни ясно и точно защо е изоставила сирийско-кюрдските бойци от Народните отряди за защита (YPG) в Сирия. Не е тайна, че YPG е военизираното крило на забранената в Турция Кюрдска работническа партия (ПКК), която е определяна от ЕС и САЩ като терористична организация. Само че (временният?) успех в борбата срещу т.нар. \"Ислямска държава\" нямаше да е възможен без участието на отрядите на YPG.     Сега Свободната сирийска армия е партньор на Турция в съвместната битка срещу сирийския диктатор Башар Асад. Никой обаче не знае със сигурност какъв радикален или дори терористичен потенциал крие тази напълно непрозрачна организация. Какво ще се случи, когато кюрдите бъдат прогонени от Африн и Свободната сирийска армия поеме управлението в този досега сравнително миролюбив град и регион? Едно нещо е сигурно: че в Африн досега десетки хиляди бежанци, например от Алепо, се чувстваха на сигурно място. Сега обаче се очертава нова голяма бежанска вълна от Сирия към Турция. А това със сигурност ще има последици и за Европа.   От тази гледна точка тъкмо Берлин би трябвало ясно да заяви позицията си, вместо да се задоволява с безобидни предупреждения. Не на последно място и заради това, че както турската армия, така и кюрдските Народни отряди за защита са \"съюзници\" на Запада, който ги е обучавал и въоръжавал. А оръжията германско производство играят значителна роля и за двете страни в този конфликт.", "date": "2018.01.26", "title": "Двойният удар на Ердоган"}
{"url": "http://www.classa.bg/%D1%81%D0%B2%D1%8F%D1%82/item/377843-%D0%B4%D0%B5%D1%81%D0%B5%D1%82-%D0%BF%D1%8A%D1%82%D0%B8-%D0%B2%D0%B5%D0%BB%D0%B8%D1%87%D0%B5%D1%81%D1%82%D0%B2%D0%B5%D0%BD%D0%B0-%D0%BA%D1%80%D0%B0%D1%81%D0%BE%D1%82%D0%B0-%D0%BE%D1%82-%D1%81%D0%B0%D1%89", "text": "  Най-старият в света Най-младият Най-големият Най-високият Най-острият Негостоприемният Влажният Абсолютна класика Вулканичният Зеленият", "date": "2018.01.26", "title": "Десет пъти величествена красота от САЩ"}
{"url": "http://www.classa.bg/%D1%81%D0%B2%D1%8F%D1%82/item/377844-%D0%BA%D0%B0%D0%BA-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%B4%D0%B0%D0%B4%D0%BE%D1%85%D0%B0-%D0%BD%D0%BE%D0%B2%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B0-%D0%B0%D0%B2%D1%82%D0%BE%D1%80%D0%B8%D1%82%D0%B0%D1%80%D0%BD%D0%B8%D1%82%D0%B5-%D0%BB%D0%B8%D0%B4%D0%B5%D1%80%D0%B8", "text": "От встъпването си в длъжност Доналд Тръмп популяризира понятието “фалшиви новини”, като го използва, за да критикува неблагоприятните новини в традиционните медии, медийните организации, а в един случай дори отделен човек.   Но откакто Тръмп привлече общественото внимание към това понятие, то започна да се заимства и от различни лидери по света, особено от тези, които са начело на авторитарни режими.     Макар Тръмп да твърди, че е измислил израза “фалшиви новини”, и да се хвали, че това е “един от най-великите термини, които е предложил”, той съществуваше преди президента и се използваше за описване на умишлено заблуждаващи и в някои случаи напълно измислени новинарски истории.   Но с използването на “фалшиви новини” за описване на всякакъв вид отрицателно медийно отразяване Тръмп помага на страни - от Венецуела през Сирия до Мианма - да оправдават жестокости и нарушения на човешките права. Ето някои примери.     Венецуелското правителство контролира голяма част от медиите в страната, а местните лидери са критикувани по света, че посягат на демократичните свободи във Венецуела.  През юли 2017 г. Мадуро в интервю за руския пропаганден инструмент Ар Ти (RT) премина в атака. “Фалшивите новини” бяха негово оръжие.   “Венецуела е подложена на тормоз от световните медии, които обсаждат (страната). (Те) разпространяват множество фалшиви версии, множество лъжи. Именно това наричаме днес “фалшиви новини”, нали? (Настъпва) епохата на постистината”, заяви Мадуро за телевизия Ар Ти.   Асад е отговорен за някои от най-тежките нарушения на човешките права в съвременната история и е принудил шест милиона души да избягат от страната си.  През февруари “Амнести интернешънъл” заяви в доклад, че сирийското правителство е убило най-малко 13 000 души във военен затвор между 2011 и 2015 г. Асад оспори доклада.  “В днешно време можете да скалъпите всичко”, заяви Асад за “Яху нюз”. “Ние живеем в епохата на фалшиви новини.”   Страната е обвинявана в “етническо прочистване” заради нападението й срещу рохингите. Над 600 000 рохинги са избягали от щата Ракхайн, на западното крайбрежие на Мианма, а армията на страната е обвинявана в убийства, масови изнасилвания и палежи.   Щатът Ракхайн заимства езика на Тръмп, за да опровергае твърденията.  “Няма такова нещо като рохинги”, заяви през декември служителят в министерството на сигурността на щата Ракхайн У Кяу Сан Хла, цитиран от “Ню Йорк таймс”. “Това са фалшиви новини.”   През март 2017 г. китайското правителство, известно с рестриктивния си подход към свободата на медиите, заимства понятието на Тръмп, за да оспори твърденията на китайски правозащитник, че полицията е изтезавала друг активист.  “Тези истории по същество са фалшиви новини”, заяви управляваната държавната информационна агенция Синхуа в материал на английски език.   Уебсайтът на външното министерство има цял раздел, който използва за дискредитиране на новинарски съобщения. Тези съобщения са предимно на западни информационни средства, включително Си Би Ес, Си Ен Ен и “Вашингтон пост”. Министерството поставя голям червен надпис “фалшиво” върху скрийншотове на тези съобщения, интерпретирайки по свой начин приказките на Тръмп за фалшиви новини.", "date": "2018.01.26", "title": "Как \"фалшивите новини\" на Тръмп дадоха ново оръжие на авторитарните лидери"}
{"url": "http://www.classa.bg/%D1%81%D0%B2%D1%8F%D1%82/item/377845-%D0%BA%D0%B0%D0%BA-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0%D1%82%D0%B0-%D0%BF%D0%B0%D1%82%D0%BE%D0%BB%D0%BE%D0%B3%D0%B8%D1%8F-%D1%81%D1%82%D0%B0%D0%B2%D0%B0-%D0%BD%D0%BE%D1%80%D0%BC%D0%B0-%D0%B8-%D1%87%D0%BE%D0%B2%D0%B5%D1%88%D0%BA%D0%BE-%D0%BF%D1%80%D0%B0%D0%B2%D0%BE", "text": "Международна класификация на болестите (МКБ), издавана от Световната здравна оргиназиция,  е общоприета в света за кодиране на медицинските диагнози и клинични описания.  В последното издание на български от 1998 г. има раздел 5. „Психични и поведенчески разстройства”, който е нещо като конституция за работещите в областта на психичното здраве.    МКБ се издава от СЗО периодично, като през дълги периоди се правят корекции. Важи за Европа, а САЩ си имат техен класификатор, DSM (Diagnostic and Statistical Manual of Mental Disorders).  В момента е в сила МКБ-10 – тоест десетата ревизия, от 1992 г. Там, от 181 до 186 стр. пише следното (тук са цитирани само диагнозите и кодовете, без описанията):   Разстройства на половия идентитет (F64)  (Gender identity disorders)   …     Първото, което може да се намери с търсачката в интернет, е изискване на сайта на някаква ЛГБТ организация, от името на „Трансджендър Европа”. В текста се критикува горният списък с диагнози – твърдят, че това е зла патологизация на транс-индивидите, която нарушава адекватността на здравните грижи за тях. И настояват тези категории да отпаднат в предстоящата МКБ-11. Искат на тяхно място да се сложи политкоректното „полово несъответствие” – Gender incongruence (виж  ).   В мрежата може да се намери и чернова на МКБ-11, с корекции . И …точно така, там вече пише Gender incongruence (виж  ).   И какво се получава – според джендър-прогресистите хем в класификацията на психичните болести имало „патологизация на транс-индивидите”, хем трябва да има здравни грижи за тях (например сред тях самоубийствата достигат до 40%, което очевидно е свързано с психическото разстройство)… Ако транссексуалните настояват, че не са с психично разстройство, а са трети или пети пол, и имат незащитени права, какво да кажем за правата на засегнатите от склероза и алцхаймер? Те са много повече, незащитени са от закона. И много други по-многобройни социални групи са незащитени, но за тях такъв шум не се вдига.   Тези корекции в класификацията на болестите са легитимиране на патологията. Това е технология на превръщането на аномалията в норма и „човешко право”. Това е налагане на една идеология като господстваща над останалите идеи, движения, религии и т. н., без никаква демократична процедура.   Новата МКБ-11 предстои да излезе тази година. Но проследявайки нововъведенията в последната ревизия на американската DSM-5, тези корекции най-вероятно ще бъдат въведени в новата класификация на писхичните разстройства.", "date": "2018.01.26", "title": "Как сексуалната патология става норма и човешко право"}
{"url": "http://www.classa.bg/%D1%81%D0%B2%D1%8F%D1%82/item/377846-%D0%BE%D0%BF%D0%B0%D1%81%D0%BD%D0%B8%D1%8F%D1%82-%D1%87%D0%B0%D1%80-%D0%BD%D0%B0-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B8%D1%82%D0%B5-%D0%BE%D1%82-%D1%81%D1%82%D1%8A%D0%BA%D0%BB%D0%BE", "text": "Няма друга архитектурна форма, която да описва по-добре 20 век от стъклените небостъргачи. От Манхатън до Москва, хоризонтът на големите световни мегаполиси е набразден от блестящите кули, облицовани със стъклени панели.   Тази архитектура се оказва не само най-практичното решение за гъсто населените градове, но и своеобразен символ на прогреса.   По всичко личи, че интересът към лъскавите фасади ще продължи да съществува и през следващото столетие. Източните градове като Дубай и Шънджън продължават тенденцията за издигане на стъклени кули с неумолима скорост.     В същото време, някои от най-известните архитекти и градоустройствени специалисти започнаха да говорят публично против злоупотребата с материала и да критикуват въздействието на стъклените структури върху градската среда.   Инвеститорите в недвижими имоти предпочитат да строят сгради с прозорци от пода до тавана, с изобилна естествена светлина и зашеметяващи гледки, за да могат да привличат платежоспособни наематели.     Един от основните въпроси е свързан с растящите притеснения за устойчивостта на стъклените кули - като се има предвид способността им да задържат горещината през лятото и да отделят топлина, когато навън е студено.   Масовото разпространение на стъклени небостъргачи идва в резултат от следвоенните подобрения в технологията за обработка на стъкло. Благодарение на тях става възможно бързото фабрично производство на големи панели с еднакви размери. Недостатъците от гледна точка на енергийната ефективност нямат толкова голямо значение - по това време климатизирането на сградите е достатъчно евтино и достъпно.   Колкото повече се увеличават разходите (не само финансовите, но и екологичните) за поддръжката на стъклените сгради, толкова повече се променя мнението на архитектите за материалите. Според данни на ООН, 40% от световното потребление на енергия и близо 1/3 от емисиите парникови газове се дължат на големите сгради.     \"За мен стъклото е символ на сградите, които поглъщат огромно количество енергия. Трябва да се насочим към много по-енергийно ефективна среда, за да се опитаме да пестим ресурсите си\", казва той. \"В известен смисъл, това трябва да се превърне в манифест за архитектите\".   Технологията за сградостроене със стъкло преживява голям напредък на фона на 50-те години на ХХ век, когато в САЩ започват да се появяват първите стъклени кули.   Използването на допълнителен външен слой, тонирането и въвеждането на двойните стъклопакети помагат за ограничаването на топлинните загуби, които са един от най-големите проблеми на модерните небостъргачи. Според Кен Шатълуърт обаче тези подобрения не са достатъчни, сами по себе си.   \" .    Но виждам, че са достигнали до момент, в който се оказват неспособни да постигнат по-сериозен напредък от технологична гледна точка\", казва той.   Разбира се, мнението на Шатълуърт не се споделя от Бертран Казес, генерален секретар на Търговската асоциация на производителите на стъкло в Европа. Той твърди, че вече съществуват достатъчно ефективни нови технологии - например вграждането на фотоволтаични клетки в стъклените панели, които могат да произвеждат електроенергия от слънчевата светлина.   \"Архитектите, особено онези, които са работили по знаковите сгради, имат ключова роля за въвеждането на адекватни решения, гарантиращи бъдещето на сгради с висока енергийна ефективност и нулеви вредни емисии\", коментира той. \"Те би трябвало да работят в тясно сътрудничество не само със строителите, но и с производителите на фасади и със стъкларската индустрия\".   Някои от критиците на стъклените небостъргачи оспорват целия смисъл на съществуването им - с или без технологични подобрения. Те смятат, че стъклените сгради са потенциално вредни за градовете и жителите им. И не са съвсем далеч от истината. Само на 400 метра от \"The Gherkin\" на Шатълуърт се издига т.нар. \"Уоки Токи\" на \"Фенчърч стрийт\" в Лондон, чиято стъклена фасада трябваше да бъде допълнително затъмнена, тъй като отразената в нея слънчева светлина почти стопи паркирана наблизо кола.           , казва критикът Джъстин Дейвидсън. Той изнася лекция на събитие на TED, в която защитава тезата си, че небостъргачите превръщат градовете в студени и отблъскващи пространства.   \"Ансамблите от стъклени кули съдържат надменност към гражданските и комуналните аспекти на живота в градска среда. Те са предназначени предимно за обогатяването на собствениците и наемателите си, не толкова за живота на онези от нас, които сме принудени да се движим в пространствата между небостъргачите\".   Плоските стъклени панели, които се подменят лесно и практически правят фасадите вечни, са много по-евтини от алтернативните материали за строителство. Когато са изпълнени адекватно, могат да се превърнат във впечатляващи полета за игра на сенки и светлина, казва архитектът Алан Ричи.   \"Ако изграждането на тези сгради е достатъчно добре обмислено, аз нямам никакви проблеми със стъклото\", коментира той. В момента екипът му работи по нова сграда в Ню Йорк, чиито панели могат да се накланят и обръщат навътре и навън.   \"Опитваме се да придадем профил на сградата, не просто да създадем огромна плоска фасада. Така се получава по-видима текстура, с линии от сенки\", допълва Ричи.   Той също има критики към начина, по който стъклото се използва най-често в строителството.     Нито Ричи, нито Шатълуърт се обявяват против стъклото само по себе си. И двамата са убедени, че материалът ще продължи да се използва още дълго. Но в същото време призовават за малко по-сдържан подход, при който стъклото да се използва в съчетание с метал или гранит.   \"Не казвам, че трябва да строим без прозорци. Но ако днес трябваше да направя дизайна на Gherkin, щях да използвам повече затъмнения и много по-адаптивна външна облицовка\", казва създателят на прословутия лондонски небостъргач. По думите му - подобренията в дизайна не биха попречили на възможността да се работи на естествена слънчева светлина.   Той дава за пример новата сграда, която беше открита на площад \"Броудгейт\" 5 - само 35% от фасадата й е изпълнена от стъкло, а останалите 65% са солидни топлоизолирани железни панели, които ограничават въглеродните емисии, отделяни за отоплението на сградата.   \"Има смисъл да използваме стъкло, ако искаме красива гледка. Има смисъл да го използваме на високо, за да позволяваме на слънчевите лъчи да влизат безпрепятствено. Но няма никакъв смисъл да слагаме стъкло на ниските етажи, където няма видимост, а проникването на естествена светлина е ограничено. Всичко е въпрос на разумен подход\", казва Кен Шатълуърт.", "date": "2018.01.26", "title": "Опасният чар на небостъргачите от стъкло"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377836-%D0%B1%D0%B0%D1%80%D0%BD%D0%B8-%D1%81%D1%82%D0%B0%D0%BD%D0%B0-%D0%B3%D1%83%D1%80%D1%83-%D0%BF%D0%BE-%D1%82%D0%B0%D0%BD%D1%82%D1%80%D0%B8%D1%87%D0%B5%D0%BD-%D1%81%D0%B5%D0%BA%D1%81", "text": "Актьорът Дейвид Джойнър, който изпълни ролята на симпатичното динозавърче Барни в детското филмче „Барни и приятели\", стана тантричен лечител, съобщава Vice. Сеансите, които провежда актьорът, продължават между 3 и 4 часа и струват 350 долара.      Те включват ритуално къпане, балансиране на чакрите и освобождаване на блокираната енергия чрез масаж или секс. Джойнър твърди, че компанията му обслужва 30 жени.      Всяка седмица той провежда персонални сеанси. Актьорът смята, че ролята на динозавъра Барни е била пряко свързана с тантра. „Всичко възниква, расте и се развива от любовта\", категоричен е той.", "date": "2018.01.26", "title": "Барни стана гуру по тантричен секс"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377837-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-26-%D1%8F%D0%BD%D1%83%D0%B0%D1%80%D0%B8", "text": "Очаква ви добър ден, въпреки че в него, може да се сблъскате с много отрицателни неща. Добре е, да се заемете активно с работа или обучение, за да се разсеете от личните проблеми. Отличните резултати във финансовата сфера, ще ви предадат самоувереност. Може да бъдете изпратени на неотложно бизнес пътуване, след което, някои ситуации ще се решат от само себе си. Очакват ви важни разговори, срещи и непланирани пътувания. Всичко това, ще даде своя плод, след което животът ви, ще потече в правилната посока. Добър ден за домакински работи, почистване или ремонт. Не пестете пари за това, което е от първостепенно значение. Вечерта ви очаква среща, с приятел от училище. Очаква ви значителен напредък в работата. Въпреки че, ако сами намалите активността си, ще загубите много възможности да успеете. Общителността и разбирателството с другите, ще ви носи ползи. Не обръщайте внимание на стечението на обстоятелствата, защото сами сте в състояние да обърнете съдбата в правилната посока. Трябва повече да почивате, медитирате и наблюдавате света отстрани. Във финансите е възможно забавяне, но в любовта ще имате забележим напредък. Най-накрая, ще се запознаете с човек, към който преди не сте смеели да се доближите. Неочаквана изненада от приятел, ще ви направи по-оптимистични и уверени. Очаква ви интервю за нова работа, което ще премине на много високо ниво. Сега може уверено да кажете, че сте постигнали това, което искате. Един добър ден за бизнес пътувания, преговори и подписване на договори. Публичните мероприятия, е по-добре да избягвате. Вечерта е по-подходяща за отпускане и почивка. Очакват ви интересни срещи и активност из града, с цел изкарване на повече пари. Няма да е изненадващо, че няма да се задържате за дълго, нито у дома, нито на работа. Може да снишите активността си, ако смятате, че сте преуморени или настинали. От романтично запознанство, е малко вероятно да получите това, за което мечтаете. Очаква ви море от положителни емоции, което ще ви позволи, да свършите всяка трудна работа за кратко време. Възможно е интересно запознанство на път, както и среща със стар приятел. За да подобрите здравословното си състояние, трябва да спазвате диета и да почивате повече. Вие сте толкова невнимателни към себе си, че може да се разболеете. Обмислете всички подробности, за да не правите грешки във финансите. Към това, може да ви тласне трудна ситуация, както и изплащане на битови сметки. Бъдете изключително внимателни на пътя, за да не попаднете в авария. Вечерта, може да ви бъде предложено сътрудничество или работа в чужбина. В общуването с другите, бъдете сдържани.   Очаква ви ден, когато ще може да общувате с бизнес партньори и колеги, без ненужни предразсъдъци. Просто бъдете колкото е възможно по-искрени, за да не ви обвинят в лицемерие. Към проблемите на другите хора, също трябва да се отнасяте с разбиране и съчувствие. Особено, ако тези хора, не веднъж са ви измъквали от неприятности не . Mоже да подготвите по-голямо портмоне, за да прибирате в него всички печалби. Вярно е, че и разходите няма да може да намалите, но те са незначителни и по същество. По-малко размишлявайте и повече действайте – това трябва да е мотото ви, за този зимен ден. Отделете време за близките хора, децата и дори домашните любимци. Покажете чувственост и нежност, по отношение на избраника си. В противен случай, ще го обидите с догадките и ревността си. Очакват ви големи покупки за дома, офиса или свързани с пътуване. От ползва, ще ви е ентусиазма, който ще ви даде сила и енергия. Не забравяйте за спорта, хобито и комуникацията с оптимистични хора. Може да се окажете сред онези, които винаги и за всичко ругаят. Между другото, това може да стане на работа. Може би, не сте изпълнили стари задачи? Не натоварвайте другите с грижите си, иначе ще попаднете в същия капан. Вечерта, може да ви се обади някои недоброжелател и да ви залее с негативна информация за близък приятел. Вярвайте повече на себе си.", "date": "2018.01.26", "title": "Дневен хороскоп 26 януари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/377838-%D0%B8%D0%BC%D0%B0-%D0%B5%D0%B4%D0%BD%D0%B0-%D0%BB%D0%B8%D0%B1%D0%B5%D1%80%D0%B0%D0%BB%D0%BD%D0%B0-%D1%81%D0%B3%D0%B0%D0%BD-%D0%B1%D0%BF%D1%86-%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F", "text": "          Ако преди старта на европредседателството имаше очаквания, че българските политици ще се опитат да покажат България като нормална европейска държава, то почти веднага след официалното му откриване стана ясно, че подобни надежди са напълно безпочвени.   Да, с оглед на профила на управляващите беше съвсем очаквано националистите да се обявят против Истанбулската конвенция. Неочаквано беше обаче представители на ГЕРБ (нека не забравяме името на партията: Граждани за европейско развитие на България) да скочат срещу текстовете ѝ.      Също толкова изумителна е реакцията на БСП против документа - нищо, че бившият лидер на социалистите Сергей Станишев оглавява ПЕС, чиято кауза е именно Конвенцията. В хора на отрицателите се включи и СДС - марката на прехода и на демокрацията, която обаче в момента май има друго предназначение: от време на време да легитимира ГЕРБ като дясна партия.     След като пропагандната машина заработи на пълни обороти, се наложи да получим разяснения отвън какво точно означават текстовете на Конвенцията. Очевидно не сме с достатъчно хладен разум, за да ги разберем.   И докато политици и общество се впуснаха в дебати какво е джендър (през 21 век, в една европейска държава), мъж преби до смърт съпругата си в Хасково. Според различните статистики, всяка трета жена в Европейския съюз е ставала жертва на някаква форма на насилие. Според Българския фонд за жените, в България съотношението е същото.   Подобни смущаващи констатации не само не промениха тона на дебата за и против Истанбулската конвенция. Те просто остават извън него. Противниците на документа смятат за необходимо да се бунтуват срещу \"третия пол\", макар че той изобщо не намира място в него. За сметка на това убитата жена в Хасково остава в периферията.   Особено внимание в тази история заслужава поведението на Българската православна църква. Нека още в самото начало да уточним: дали църквата приема или не Истанбулската конвенция, не е интересна тема, тъй като това е право на самата църква. Тя е независима и затова не могат да ѝ бъдат налагани становища и позиции. Дали клирът ще си затвори очите пред пребити до смърт жени в името на това да брани \"християнското семейство\" от третия пол (нищо, че всъщност никой не иска да го наложи), в крайна сметка си е работа на самия клир. И издава неговите ценности и отношението му към собствените му миряни. Когато обаче църквата реши да се меси в една държава със светско управление - това определено е проблем.   Първо отец Дионисий нарече част от гражданите на България \"либерална сган\" и препоръча отлъчване от църквата на онези депутати и министри, които подкрепят конвенцията срещу насилието над жени. Малко след това Светият синод обяви, че всеки ден в храмовете на България ще има молитви против документа, а представителите на църквата демонстрираха абсолютно неприемливо поведение по време на дискусия по темата, организирана от Народното събрание. Поведението не е неприемливо заради мнението на клира.    А заради начина, по който то се демонстрира. Представителите на БПЦ пристигнаха в Софийския университет, носейки хоругва с лика на Васил Левски. Заеха първите редове в аулата, но вместо да участват в дебата (а събитието бе обявено именно като дебат), те просто издекламираха позицията си, зачеркваща всяко друго мнение. И напуснаха.   В една светска държава подобно поведение е недопустимо. Защото представлява пряка намеса в политическия живот на страната. И ако всяка религиозна деноминация има правото да изказва мнение, то заплахите към политически лица от страна на църквата (каквито и да са тези лица) са наистина скандално поведение.   Скандален е и начинът, по който църквата се опитва да бъде страна в политическия процес. Закичването с образа на Левски е точно това - манипулативен политически аргумент на духовни лица в един светски спор.   Но да оставим настрана спора за Истанбулската конвенция, който в общи линии е точно толкова нелеп, колкото и разговорът дали драконите, обитаващи българските планини, са червени или лилави. Просто защото дракони няма.   Темата далеч не е първата, която показва как църквата може да бъде употребявана за политически цели (да не забравяме, че тя бе призована да се намеси в спора). Съвсем пресен пример имаме от края на септември миналата година, когато патриарх Неофит се срещна с руския главен прокурор Юрий Чайка в София. Среща, която се превърна в политически символ. И в практическо обяснение за каналите на влияние в България.   Политиците трябва да са наясно, че когато призовават БПЦ да заеме позиция, те сами подкопават светската си власт. Трябва да знаят и това: когато не се бунтуват срещу факта, че църквата нарича част от гражданите „сган\", не бива да се учудват, ако един ден някой Божи служител с лика на Левски в ръце обяви и тях за сган и ги анатемоса. А подтикът за това може да дойде от Юрий Чайка например.   И не на последно място: много от гражданите на държавата България са миряни на същата тази църква. И е редно да знаят, че тя ги вижда като сган.   Как ли обича хората един духовник, който ги смята за сган? И духовник ли е това или по-скоро националистически лидер?", "date": "2018.01.26", "title": "\"Има една либерална сган\": БПЦ и Истанбулската конвенция"}
{"url": "http://www.classa.bg/%D1%81%D0%B2%D1%8F%D1%82/item/377839-%D0%B8%D0%B4%D0%B2%D0%B0-%D0%BB%D0%B8-%D0%BE%D1%82-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%BA%D0%B0-%D0%B7%D0%B0%D0%BF%D0%BB%D0%B0%D1%85%D0%B0", "text": "          Федералното правителство не изключва \"принципно потенциална заплаха от страна на единични извършители и отделни фракции от ислямистката сцена\" в Босна и Херцеговина. Това гласи отговорът на федералното правителство на запитване от страна на фракцията на Лявата партия в Бундестага за ислямистката опасност, произхождаща от Балканите.      В отговора на правителството се казва още, че между радикални ислямисти от Балканите и Германия съществуват единични контакти. Германското външно разузнаване (BND) обаче няма конкретни сведения за растяща ислямистка активност в балканската страна.   По този начин федералното правителство опровергава отчасти статия на \"Берлинер Цайтунг\" от ноември 2017 година, в която се твърди, че германското разузнаване концентрирало все повече вниманието си върху балканските страни и най-вече върху Босна и Херцеговина. Все пак има и поле за спекулации, тъй като конкретните отговори на запитването на парламентарната фракция на Лявата партия остават засекретени. Федералното правителство не пожела да се изкаже официално за евентуалните парични потоци, идващи от страните от Персийския залив. Същото важи и за изпращането на имами от Саудитска Арабия и Турция в Босна и Херцеговина.   \"За разлика от BND, федералното правителство се опитва да омаловажи пред обществеността растящата ислямистка заплаха\", смята външнополитическата експертка на Лявата партия Севим Дагделен. Според нея, растящият брой на склонни към насилие ислямисти на Балканите оказва силно влияние върху сигурността в Германия. \"Освен това е абсолютно неприемливо, че правителството продължава да крие ролята на страните от Персийския залив, начело със Саудитска Арабия и Турция\", казва Дагделен в разговор с ДВ.     \"Подлежащи на особена защита\" - така федералното правителство окачествява данните за броя на бойците в Босна и Херцеговина и Косово, които през последните години са се присъединили към джихадистки групировки. Според публикации в медиите, двете балкански държави са европейските страни, от които, съотнесено към населението им, са излезли най-много ислямистки бойци. Федералното правителство все пак дава и малко информация.    То твърди, че бойците от балканските страни не се присъединяват само към т.нар. \"Ислямска държава\" и бившия фронт Ал Нусра. Около десет процента от тях воюват в редиците на различни групировки от Свободната сирийска армия. Освен това федералното правителство установява, че за Сирия и Ирак заминават най-вече ислямисти от салафистките села в Босна, чиито жители се ориентират по \"ранноислямските обичаи и традиции\".   Карта (на немски език) на балканските региони с мюсюлманско мнозинство (в оранжево)   \"Това е радикално отклонение от традиционния балкански ислям\", казва експертът от австрийския институт за международна политика Вердан Джихич. \"В Босна членовете на салафисткото движение излизат по улиците. Те са активни в културната сфера и имат собствени религиозни общности\", споделя той в интервю за ДВ.   Ясно е, че с помощта на Саудитска Арабия и други страни, салафитите на Балканите създават паралелна инфраструктура, която се противопоставя пряко на традиционните ислямски общности, убеден е Джихич. Неговата рецепта за справяне с проблема гласи: борба срещу бедността, истинска европейска перспектива за страните от Западните Балкани, засилване на либералната балканска интерпретация на исляма и не на последно място по-ефикасно сътрудничество между тайните служби.", "date": "2018.01.26", "title": "Идва ли от Балканите ислямистка заплаха?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377833-%D0%BC%D0%B5%D1%81%D0%B0%D1%80,-%D1%83%D0%B1%D0%B8%D0%BB-49-%D0%B6%D0%B5%D0%BD%D0%B8,-%D0%BF%D1%80%D0%BE%D0%B4%D0%B0%D0%B2%D0%B0%D0%BB-%D0%BC%D0%B5%D1%81%D0%BE%D1%82%D0%BE-%D0%B8%D0%BC-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8", "text": "68-годишният \"канадски месар\", който лежи доживот, Робърт Уилям Пиктън, хранил с месо от труповете на жертвите си, които убил в периода 1983 и 2002 г., свинете във фермата си, а също така дори го продавал на полицаи.      Робърт, с прякор Месаря, работел в свинеферма във Ванкувър и по думи на съседите му, живеел мирно и тихо. Но, както се оказало след няколко години, образът на усмихнатия фермер е бил просто маскировка, пише The Sun.      В периода на работата си във фермата между 1983 и 2002 г. той опивал жени от бедния ванкувърски район Ист Сайд с марихуана и алкохол във фермата на брат си Дейвид, а след това ги убивал. Болшинството от жертвите били проститутки и наркоманки, които охотно се съгласявали да се повеселят с Робърт.      Алкохолните вечеринки във фермата на братята Пиктън започнали да предизвикват подозрение у полицията, когато започнали да изчезват жени. През 1997 г. една от жертвите успяла да избяга от маниака, след като го ударила със собствения си нож. Напълно гола и надрусана с наркотици, девойката озбялага от свинефермата и се добрала до полицията, но тогава никой не й повярвал.      Робърт успял да убеди полицията, че девойката го нападнала, когато пътувал с колата си завкъщи. Полицаите били подведени от веселия характер на фермера, а също така привлечени от възможността да купуват от него фермерско месо с голяма отстъпка. Истината лъснала, когато при претърсване в един от хамбарите на Робърт, открили нелегално оръжие, а също така и вещи на изчезналите жени.      След ареста си Робърт разказал на съкилийник, че е убил 49 жени. \"Сам си изкопах гроба заради своята нерешителност,\" казал той. При разследването станало ясно, че убийствата ставали тайно от брата на Робърт. Той бил арестуван през февруари 2002 г. по обвинения за 20 убийства, но бил признат за виновен за шест от тях. През декември 2007 г. Пиктън бил осъден на 25 години лишаване от свобода - максималното наказание в Канада.", "date": "2018.01.26", "title": "Месар, убил 49 жени, продавал месото им на полицаи"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377834-%D0%BF%D1%80%D0%B5%D1%82%D0%B5%D0%BD%D0%B4%D0%B5%D0%BD%D1%82%D0%BA%D0%B0-%D0%B7%D0%B0-%D0%BC%D0%B8%D1%81-%D1%81%D0%B2%D1%8F%D1%82-%D1%80%D0%B5%D1%88%D0%B8-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-18", "text": "25-годишна участничка на конкурса \"Мис Свят\" и носителка на няколко милиона долара заяви, че работи за държавната служба в родната си Колумбия. Каролина Флорес Гонсалес, която има 50 000 абонати в Instagram, е решила да промени обхвата на кариерата си от шоу бизнес към политиа, съобщава DailyStar. На 19-годишна възраст Каролина се омъжва за бившия конгресмен Жозе Родолфо Перес, известен с щедростта си към младата си изгора. Но четири години по-късно двойката се разпада.      На страницата си в Instagram моделката не се колебае да публикува секси снимки и да разказва за събитията от живота си. Моделката възнамерява да стане представител на столицата на Колумбия Богота.     Сред намеренията си момичето обявява борбата срещу корупцията и жестокото отношение към жените и децата в страната.    ", "date": "2018.01.26", "title": "Претендентка за \"Мис Свят\" реши да влезе в политиката (СНИМКИ 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/377835-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0", "text": "Трубадурът от Полски Тръмбеш Веселин Маринов отново е свободен, пише „Уикенд\". След бурна 2-годишна любовна връзка с палавата добричлийка Веселина Пеева, певецът решил да сложи край на отношенията им.    Според запознати с интимното житие-битие на Веско, той не издържал на непрекъснатата лавина от скандали около нея. Новогодишните празници станали повод музикантът да заведе 42-годишната си изгора при родителите си в родния Полски Тръмбеш. Майка му Йорданка и баща му Стефан меко казано никак не били очаровани, тъй като слуховете за бурното минало на Веска стигнало и до тях. Според тях блондинката не била изгодна партия за него.      „Сине, да я махаш тая уруспия\", казала майката на барда. Тъй като родителите на певеца са доста възрастни и имат куп здравословни проблеми, Веско решил да не вгорчава последните им години и послушал съвета им. Точно, когато предусетила, че отношенията им се задълбочават и очаквала годежен пръстен, в началото на януари музикантът натирил Веселина.    Тя се прибрала с подвита опашка в родния Добрич, а той, чувствайки се отново ерген, се развихрил подобаващо. Веско отишъл с компания във Велинград, където полял раздялата с Веска и излял душата си пред приятелите си. Cĸaндaлнaтa вpъзĸa нa Beceлин и Beceлинa лъcнa пpeди 2 години. Πocлeдвaxa ĸуп paзĸpития зa шафрантийското поведение на бившата сервитьорка от Добрич.    Тя дори заразя двете си деца заради певеца. По ирония на съдбата бардът, възпяващ любовта и виното, е пълен карък на любовния фронт.Още първата голяма любов на Маринов го изоставя, когато певецът влиза в казармата. Невярната му приятелка Светлана не само че го направила рогоносец, но и се оженила за друг.    След първия любовен неуспех на певеца му трябвали няколко години, за да намери втората си голяма любов – бившата си съпруга Мария. Двамата се запознали през 1983 г. По това време Веско учел във втори курс на Консерваторията в специалност естрадно пеене. След 6-месечно ухажване Веско успял да спечели сърцето на Мария, а 3 години след първата си среща те се оженили.    През 1988 г. се родила дъщеря им Йоана. Нарастващата слава на шлагерния изпълнител обаче провалила брака му. Напористи фенки тормозели Веско по телефона, причаквали го след концерти и го бомбардирали с писма. След 22-годишен брак двамата се развели през 2005 г. След развода, Веско се разделил не само с жена си, но и с два от апартаментите си. Пълен провал се оказа и втория му брак с невярната Цветанка.    След скандална публикация в „Уикенд\", че съпругата му слага рога с турски бизнесмен, Веско поръчал тя да бъде следена. Чувствителният изпълнител бил толкова омерзен от предателството на законната си половинка и вулгарните й телефонни откровения, че дори не пожелал да я уведоми в очите, че я напуска.Последната голяма любов в живота на Маринов отново се разтурила с гръм и трясък за радост на роднините му.", "date": "2018.01.26", "title": "Майката на Веселин Маринов изригна"}
