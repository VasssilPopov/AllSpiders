{"url": "http://www.classa.bg/%D1%81%D0%B2%D1%8F%D1%82/item/389039-%D0%BD%D0%B5%D0%B8%D0%B7%D0%B1%D0%B5%D0%B6%D0%BD%D0%B0-%D0%BB%D0%B8-%D0%B5-%D0%B2%D0%BE%D0%B9%D0%BD%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%B0%D1%89-%D0%B8-%D0%BA%D0%B8%D1%82%D0%B0%D0%B9", "text": "Последните изявления от Китай и САЩ възстановяват страха от евентуален военен конфликт между двете сили. Двама експерти по отношенията между Вашингтон и Пекин, интервюирани от Ал Джазира предполагат, че докато конфронтацията е възможна, има и възможности да преговарят и да постигнат споразумение, като се ограничат до \"продължителна стратегическа конкуренция\" между двете страни.   По време на проверка на Командването на Операции на Южнокитайската армия, миналата седмица президентът на Китай, Си Дзинпин, предупреди войските си, че трябва да \"се концентрира върху подготовката за война\".   Подробностите за речта на китайския президент бяха публично оповестени само ден след изявление на министъра на отбраната на страната, Уей Фенге, който каза, че военните в Китай ще предприемат \"на всяка цена мерки, за да парализират евентуални опити да се наруши техният суверенитет и териториална цялост или да се отдели остров Тайван от националната територия.\"   От своя страна, генерал-лейтенант Бен Ходжис, бивш командир на американските войски в Европа, подчерта миналата седмица, че между неговата страна и Китай има \"все по-напрегната отношения и засилване на конкуренцията във всички области\", като предупреди, че двете сили могат да влязат във война в рамките на 15 години.   Грегъри Полинг, експерт по морско право и Азия в Центъра за стратегически и международни изследвания, смята, че има \"цяла кошница от проблеми, които могат да доведат до конфликт между САЩ и Китай\".   Според анализатора, \"най-трънливият\" от всички тях е оспорваното Южнокитайско море, засягащ \"сърцето на първенството на САЩ в региона, международния ред, създаден от Вашингтон след Втората световна война както и готовността на Китай да сплаши съседите и да оспори този ред\".   \"Вашингтон трябва да се събуди и да осъзнае, че въпреки че Южнокитайско море е спокойно в момента, ние губим\", предупреждава експертът, като добави, че „позицията на Китай в региона всеки ден се засилва, а позициите на другите отслабват и те започват все повече да оспорват доверието си в Съединените щати \".   Въпреки това, има и признаци на прогрес, тази година Асоциацията на държавите от Югоизточна Азия (АСЕАН), както и Китай, са ангажирани в официални дискусии относно кодекса за правно обвързващо поведение за да се облекчи напрежението около стратегическия път.   Междувременно, Бони Глейзър, бивш консултант на Пентагона, обяснява, че въпреки че двете страни \"се готвят за евентуален конфликт, трябва невероятно глупаво лидерство в двете страни за провокиране на войната между САЩ и Китай. \" Вместо това \"умните политики могат да ни отведат в по-положителна посока\", казва той.   По принцип според този експерт \"в следващите 20 до 25 години не трябва да се очаква гореща война или нещо като Студената война между САЩ и Съветския съюз, а продължителна и интензивна стратегическа конкуренция между Китай и САЩ, която няма да свърши с администрацията на Тръмп \".", "date": "2018.10.31", "title": "Неизбежна ли е войната между САЩ и Китай?"}
{"url": "http://www.classa.bg/%D1%81%D0%B2%D1%8F%D1%82/item/389038-%D0%B4%D0%B0%D0%BB%D0%B8-%D0%BA%D0%B8%D1%82%D0%B0%D0%B9-%D0%B5-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%B8%D0%BB-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%BE%D1%82-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BA%D0%BB%D0%B0%D1%81", "text": "В социалните мрежи в Китай са се появили снимки на подводница от непознат до този момент клас, пусната от китайската корабостроителница Jiangnan Shipyard, съобщава портал Covert Shores, специализирана в анализ на теми от отбраната.   Подводницата е сравнително малка, с диаметър на корпуса между 5 и 6 метра и дължина около 50 метра. Най-характерната й особеност е изключително малкото покритие.   В много отношения дизайнът на кораба прилича на този на китайската подводница MS200, разкрита за пръв път през 2017 г. Но този нов кораб е по-голям и има по-малко покритие.   В допълнение, изглежда, че е с единичен корпус, нещо необичайно в китайските подводници, според портала. В момента няма официални данни за този плавателен съд.", "date": "2018.10.31", "title": "Дали Китай е разработил подводница от неизвестен клас?"}
{"url": "http://www.classa.bg/%D1%81%D0%B2%D1%8F%D1%82/item/389036-%D1%81%D0%B0%D1%89-%D1%89%D0%B5-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B0%D1%82-%D0%BD%D0%B0%D0%B4-5200-%D0%B2%D0%BE%D0%B9%D0%BD%D0%B8%D1%86%D0%B8-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%BC%D0%B5%D0%BA%D1%81%D0%B8%D0%BA%D0%BE", "text": "Администрацията на Тръмп планира да разположи 5200 войници по границата с Мексико по-късно тази седмица, с цел спиране на конвоя на имигранти от страните от Централна Америка, които отиват в САЩ, както потвърдиха Национална сигурност и Пентагонът.   Около 800 американски военнослужещи вече се отправят към Тексас, за да защитят южната граница.   \"Мисля, че президентът изясни, че граничната сигурност е национална сигурност\", заяви на пресконференция генерал Терънс О'Шонеси, началник на Северното командване на американската армия.   Генералът разясни, че разполагането, което се провежда в рамките на така наречената \"Операция Patriot True \", ще служи за \"затягане входните точки\" към страната. Войниците - някои от тях въоръжени - са действащи военни, резервисти и национални гвардейски сили, които ще бъдат добавени към хилядите гранични патрулни агенти, които вече са разположени в района.   Президентът на САЩ, Доналд Тръмп, по-рано заяви, че керванът на мигранти от Централна Америка, които се движат в посока към страната му, е \"нашествие\" и предупреди неговите членове, че американските военни, които са по границата с Мексико, ще предотвратят навлизането им в Съединените щати.   \"Много членове на банди и някои много лоши хора са се смесили с кервана, който се насочва към южната ни граница. Моля, върнете се, няма да бъдете допуснати в САЩ, освен ако не изберете законния процес. Нашата страна и нашите военни ви очакват! \", пише президентът в своя личен акаунт в Twitter.   На 13 октомври около 1,600 хондурасци формираха керван, насочен към САЩ, към който се присъединиха гватемалци и салвадорци с основната цел да избягат от бедността и насилието в техните страни. Дни след пресичането на границата между Гватемала и Мексико, вече се движеха около 7 000 души. На 25-ти Доналд Тръмп съобщи, че Вашингтон изпраща стотици войници на границата и заяви, че страната му никога няма да приеме онези, които нелегално се опитват да влизат в страната.   В същото време друг керван от мигранти, от около 700 души, започна пътуването си от Ел Салвадор на 28 октомври.", "date": "2018.10.31", "title": "САЩ ще разположат над 5200 войници по границата с Мексико"}
{"url": "http://www.classa.bg/%D1%81%D0%B2%D1%8F%D1%82/item/389037-%D1%80%D1%83%D1%81%D0%B8%D1%8F-%D0%B2-%D0%BE%D0%BE%D0%BD-%D0%B1%D0%B5%D0%BB%D0%B8%D1%82%D0%B5-%D0%BA%D0%B0%D1%81%D0%BA%D0%B8-%D0%B8-%D1%84%D1%80%D0%BE%D0%BD%D1%82-%D0%B0%D0%BB-%D0%BD%D1%83%D1%81%D1%80%D0%B0-%D0%BF%D1%80%D0%B0%D0%B2%D1%8F%D1%82-%D1%82%D1%80%D0%B0%D0%BD%D1%81%D1%84%D0%B5%D1%80%D0%B8-%D0%BD%D0%B0-%D0%BE%D1%82%D1%80%D0%BE%D0%B2%D0%BD%D0%B8-%D0%B2%D0%B5%D1%89%D0%B5%D1%81%D1%82%D0%B2%D0%B0-%D0%B2-%D0%B8%D0%B4%D0%BB%D0%B8%D0%B1", "text": "В град Идлиб (Сирия) са открити нови \"подозрителни придвижания на отровни вещества \" от бунтовниците от фронт Джабхат ал-Нусра и членовете на организацията Бели каски, каза заместник-постоянният представител на Русия към Организацията на обединените нации Владимир Сафронков, по време на среща на Съвета за сигурност.   \"Въоръжените групи, които са там, не престават да нарушават условията на споразумението и стрелят срещу съседното население\", посочи руският дипломат по време на среща, посветена на хуманитарната ситуация в Сирия.   В същото време Сафронков подчерта, че споразумението за Идлиб се осъществява успешно и уточни, че \"нашите турски партньори правят всичко възможно, за да изтеглят групите и тежките си оръжия от района\". Във всеки случай той припомни, че \"по принцип споразуменията за намаляване на напрежението са временни, но никой не е отхвърлил от дневния ред задачата за премахване на терористичното присъствие в Сирия \".   В случай, че \"радикалните елементи продължат провокациите си, Русия си запазва правото да подкрепя ефективните действия на сирийското правителство за премахване на този фокус на тероризма\", подчерта руският представител.   Москва предупреди многократно, че в Идлиб се подготвя фалшива химическа атака, която ще предостави на Съединените щати и съюзниците им основание за атака срещу сирийските войски. Преди две седмици, постоянният представител на Русия в Организацията за забрана на химическите оръжия (ОЗХО) Александър Шулгин каза, че Кремъл има данни за тези препарати и \"опасността е реална.\"   На 10 септември съветникът по националната сигурност на САЩ Джон Болтън предупреди, че неговата страна, Франция и Обединеното кралство ще извършат \"много силен\" отговор на всяка атака с химическо оръжие в Сирия.", "date": "2018.10.31", "title": "Русия в ООН: Белите каски и фронт Ал Нусра правят трансфери на отровни вещества в Идлиб"}
{"url": "http://www.classa.bg/%D1%81%D0%B2%D1%8F%D1%82/item/389034-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%B5%D1%81%D0%BE-%D1%81-%D1%80%D1%8F%D0%B7%D1%8A%D0%BA-%D1%81%D0%BF%D0%B0%D0%B4-%D1%81%D0%BB%D0%B5%D0%B4-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5", "text": "Мексиканската валута се срина срещу долара, след като станаха известни резултатите от референдума за изграждането на международното летище в Ню Мексико (NAIM).   Това е най-лошият дневен спад, регистрирана от ноември 2016 г., когато песото се понижи с 3.25%.   Анализатори смятат, че натискът върху мексиканската валута се влияе също от увеличеното търсене на долара, от сътресенията на международния пазар и спада на цените на петрола, предизвикани от опасенията от забавяне на икономическия растеж в Китай.   NAIM бе \"водещ проект\" на отиващата си администрация на Мексико, обаче, новоизбраният президент Андрес Мануел Лопес Обрадор, прокара спорен референдум, който да реши дали структурата да се изгради на брега на езерото Текскоко, където бе планирано първоначално, или във военната база в Санта Лусия.   Избирателите решиха, че тя трябва да бъде построена в Санта Лусия, което е предложението на Лопес Опрайдор. Проблемът е, че няма проучвания, които да подкрепят неговата осъществимост и че има сериозни критики относно легитимността на процеса на консултации с гражданите.   Според резултатите от запитването, огласени от екипа на Лопес Обрадор, почти 70% от участвалите в допитването са гласували за Санта Лусия, докато останалите 30% - за Текскоко.   Освен малкия процент общо гласували на референдума, има повдигнати и други сериозни въпроси, защото един близък на Лопес Обрадор, инженер Хосе Мария Риобоо, е един от основните инициатори за избор на Санта Лусия, предизвиквайки серия от критики за евентуален конфликт на интереси по темата.", "date": "2018.10.31", "title": "Мексиканското песо с рязък спад след отмяната на работите на новото летище"}
{"url": "http://www.classa.bg/%D1%81%D0%B2%D1%8F%D1%82/item/389035-%D0%B5%D0%BA%D0%B2%D0%B0%D0%B4%D0%BE%D1%80-%D1%81%D1%8A%D0%B4%D0%B8%D1%8F-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BC%D1%8F%D1%80%D0%BA%D0%B0%D1%82%D0%B0-%D0%B7%D0%B0-%D0%B7%D0%B0%D0%BA%D1%80%D0%B8%D0%BB%D0%B0-%D0%BD%D0%B0-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6", "text": "След изслушване в понеделник, съдийката от Гражданско отделение на Пичинча, Карина Мартинес, отхвърли жалбата от защитата на основателя на Wikileaks Джулиан Асанж, срещу еквадорската държава.   Искането на активиста бе да може да получава посещения, които да не бъдат регулирани, нито комуникациите му да бъдат ограничени в посолството на Еквадор в Лондон, където е изолиран от 2012 г., съобщава Ел Комерсио.   Мартинес заяви, че петицията на Асанж е недопустима и посочи, че държавата е упълномощена да установи насоките за съвместно съществуване. По време на изслушването, продължило шест часа, адвокатите на основателя на Уикилийкс твърдяха, че протоколът, установен в посолството, засяга правата му, информира El Universo.   В същото време, говорители на Министерството на външните работи и Прокуратурата на Еквадор подчертаха, че тези правила, наречени \"протокол съжителство\", са установени, защото посолството е проектирано като място за обслужване на клиенти, не като жилище.   Адвокатите на Асандж обаче настояха, че сегашното положение на обвиняемия носи \"висок риск\", като те смятат, че неговите права на убежище са били нарушени.   Активистът, от своя страна, разкри, че интерес на Еквадор е да отмени статута му на убежище. Неговият адвокат заяви, че Асанж анализира възможността да се предаде на британското правосъдие, ако има гаранции, че екстрадицията няма да се процедира.", "date": "2018.10.31", "title": "Еквадор: Съдия отхвърли мярката за закрила на Джулиан Асанж"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/389030-%D0%B7%D0%B0%D1%89%D0%BE-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B1%D1%83%D0%B4%D0%B8-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D0%B5", "text": "Останките от древни кораби, открити наскоро в Черно море, са удивително добре запазени. Причината: липсата на кислород на дъното на морето. Това е добре за археолозите,  но пагубно за цялата екологична система.           В Черно море учените често се натъкват на сензационни останки от кораби и селища от бронзовата епоха. Наскоро на 2000 метра дълбочина недалеч от българското крайбрежие морски археолози откриха най-древния непокътнат кораб в света. Изключително добре запазената находка разкрива пред археолозите подробна информация за древното корабостроене и древните търговски пътища.   Идеални условия за археолозите   Черно море е с площ от близо 436 400 кв. км. - почти колкото Мароко или Швеция. Столетия наред то е било важен търговски път както за гърците и римляните, така и за византийците и османите. Някои търговски кораби обаче така и не са достигнали целта си, както сочат археологическите изследвания. Многобройните корабни останки, на които са се натъкнали археолозите, са открити с помощта на дистанционно контролирани подводни роботи на дъното на Черно море, което достига дълбочина от 2212 метра. На тази дълбочина не само че е напълно тъмно, но там няма и кислород.      Поради това, че морското дъно е напълно лишено от кислород, органични материали като останките от древни кораби остават запазени в рамките на хилядолетия. Бедната на сол морска повърхност лежи като покривка върху по-плътните, богати на сол дълбочинни водни маси и така не се осъществява обмен на кислород. Това е чудесно за археолозите, но пагубно за водните организми. Защото поради същата причина на дъното на Черно море не виреят организми, които се нуждаят от кислород. Тяхното жизнено пространство се свива драстично. Причината за това са вливащите се от селскостопанските земи вещества като азот и фосфор, както и необичайно стабилното разслояване на водните пластове. Черно море е свързано със Средиземно море само чрез тесния проток на Босфора. През този проток в Черно море се вливат само незначителни количества прясна солена вода. В него се вливат обаче големи сладководни реки като Дунав. Богатите на кислород сладководни води остават на повърхността, докато плътните, солени дълбочинни води отиват на дъното. Няма достатъчно вятър, вълни и по-ниски повърхностни температури, които биха позволили смесване на зоните. С изключение на няколко приспособили се към условията видове, по-голямата част от организмите живеят в по-богатите на кислород повърхностни води. През 1955 година тази зона все още достига дълбочина до 140 метра, днес мъртвата зона започва още на 90 метра.   Преди броени дни археолози откриха останки от кораб на 2400 години   Много съкровища, но все по-малко водни организми   Покрай изменението на климата водните басейни по света се затоплят осезаемо. А колкото по-топли са водите, толкова по-малко кислород могат да поемат. Същевременно за да могат да се движат, да се хранят и да се размножават, водните обитатели в по-топлите води се нуждаят от повече енергия и кислород. Много видове се опитват поради това да напуснат обичайното си жизнено пространство и да достигнат до по-големи водни дълбочини. Екосистемите радикално се променят, разнообразието на видовете рязко се свива. В открито море безкислородните зони са нараснали четирикратно през последните години, а в близките до бреговете води - десетократно, обявиха в началото на тази година експерти от Global Ocean Oxygen Network (GO2NE) в специализираното списание \"Science\". В Черно море жизненото пространство, с което разполагат водните организми, се е свило с над 40% само за 60 години. Докато и в бъдеще археолозите ще се натъкват по дъното му на многобройни потънали съкровища, морските биолози ще откриват все по-малко организми.", "date": "2018.10.31", "title": "Защо сензационната находка в Черно море буди притеснение"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/389031-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B3%D0%B5%D1%80%D0%B1-%D1%85%D0%B2%D1%8A%D1%80%D0%BB%D1%8F-%D0%B2%D0%BC%D1%80%D0%BE-%D0%BD%D0%B0-%D0%BA%D1%83%D1%87%D0%B5%D1%82%D0%B0%D1%82%D0%B0", "text": "Председателят на БСП Корнелия Нинова уличи ГЕРБ в опит да \"хвърли на кучетата\" по-малкия си коалиционен партньор ВМРО с разследването за търговията с българско гражданство през Държавната агенция за българите в чужбина. Нинова посочи, че от години има информация за нарушения в процедурите по издаване на документи за български произход, но не са предприети мерки за прекъсването им.     \"Толкова години се е знаело какво става там и се твърди, че ВМРО през всички тези години е имало отношение към тези процеси. Това ни прилича на един предишен период, когато ГЕРБ почувстваха заплаха за правителството и постъпиха оп същия начин с един друг партньор - Реформаторите и Петър Москов. Когато види заплаха за правителството, ГЕРБ хвърля отговорността върху малкия партньор, въпреки че години наред в съучастие провеждат една и съща политика\", каза Корнелия Нинова. Тя обяви, че ще повярва на намерението на правителството да се бори с корупцията, когато и \"големият партньор в коалицията си понесе отговорността за ДАБЧ\". Нинова се усъмни и в мотивацията на изпълнителната власт да направи ревизия на приватизационните сделки от Прехода. Тя отправи задочен въпрос към Бойко Борисов защо семейството Николай и Евгения Баневи са го придружавали по време на правителствено посещение в Катар през пролетта на 2012 г. \"Приватизация, концесии, договори, мутренско управление, мутрите вън от политиката - всички казахме \"Дайте да го направим\". Всички заедно, нямаме нищо против. Кога ще си говорим за Цветелина Бориславова за приватизацията на Сибанк и Пампорово\", попита Корнелия Ниова. \"Като искате целия преход - готово. Всичко на масата и започваме отначало\", каза още тя.", "date": "2018.10.31", "title": "Корнелия Нинова: ГЕРБ хвърля ВМРО на кучетата"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/389032-%D0%B2%D0%BD%D0%BE%D1%81%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BA%D0%BE%D0%BB%D0%B8-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%B4%D0%B0%D0%BD%D1%8A%D1%86%D0%B8%D1%82%D0%B5-%D0%B7%D0%B0-%D1%81%D1%82%D0%B0%D1%80%D0%B8-%D0%BA%D0%BE%D0%BB%D0%B8,-%D0%B0-%D1%82%D0%B5%D1%85%D0%BD%D0%B8%D1%8F%D1%82-%D0%B8%D0%BD%D1%82%D0%B5%D1%80%D0%B5%D1%81-%D0%BB%D0%B8-%D0%B5-%D0%BF%D0%BE-%D0%B2%D0%B0%D0%B6%D0%B5%D0%BD", "text": "Напоследък се разгоря дебат по вдигането на данъците на старите коли и неговата фалшива мотивация с грижа за околната среда, здравето и др. измислени аргументи. Писа се много по тази тема, но се налага пак. И то по повод на позицията на „тежката артилерия“ – Асоциацията на автомобилните производители и техните оторизирани представители в България (ААП). Не е шега работа.        Това са важни хора, които мечтаят да си сменяме колите по-често от ризите, защото от всяка кола, независимо колко е голяма те слагат по нещо в банковата си сметка. Лошо няма – и те деца хранят, и техните гаджета искат на Малдивите, а не в Меричлери, на канарите, а не на къмпинг Корал, на Бахамите, а не на Старозагорските минерални бани т. н. Да разгледаме сега по-подробно тяхната позиция. Какво пишат от ААП: „…е продължена порочната практика данъкът да се определя спрямо мощността на двигателя, като се умножава с коригиращ коефициент в зависимост от годината на производство на автомобила. С 2,3 пъти се увеличава данъчното бреме за автомобили до 5 години. Резултатът води до това, че колкото по-стар е автомобилът, толкова по-малък данък се дължи. Така нормата има обратен ефект и не стимулира покупките на по-икономични, по-екологични и технически по-безопасни автомобили.“ Ами да. Така и трябва да бъде. Автомобилът е материален актив и като такъв той остарява и губи от стойността си. Логично е данъкът да намалява, а потенциалното наказание за замърсяване (замърсителят плаща) да се търси в друга посока. Например компонента в цената на горивото – повече километри въртиш – повече цапаш, други такси.  Ама не стимулирало купуването на нови коли. Извинявайте, ама що да се стимулира? Кой е доказал, че е по-еко да произведем и преработим 4 коли и да ги караме по 5 години, вместо една кола да върви 20 години и да смени 2-3 собственици? Да, по принцип всяка по-нова кола е по-еко от старата (с изключение на онези с мощните двигатели). Ами производството и рециклирането на една кола? Какъв е техният карбон футпринт, както казват еколозите? Отчитат ли в ААП т. н. LCA (Life Cycle Assessment) или казано по нашенски оценка на жизнения цикъл на една кола. Май не. Важното е да има бизнес, фабриките (предимно в чужбина) да работят и банките да дават кредити за нови возила. Продължаваме да четем позицията. Цитат: – „Не приемаме и необосновано завишената скала на размера на стойността на данъка според мощността на двигателя. Определените стойности в различните диапазони варират от 0,34 лв. до 6,30 лв. за киловат. Предлагаме да се определи една фиксирана стойност за 1 kw, която да се умножава по мощността на двигателя за всички“. Край на цитата. Надушваш ли, уважаеми читателю миризмата на плоския данък? Надушваш ли философията на партийната субсидия (всеки глас носи кинти без редукция или таван). Е, ако не ги надушваш и аз не мога да ти помогна. На практика господата и госпожите от ААП искат, да се стимулира купуването на големи и мощни коли. По 6-8 цилиндъра, с конски сили като на ТИР или поне на камион. И тези коли да се сменят често (виж предишния параграф). Ако приемем, че всеки по веригата има един фиксиран процент печалба от една кола, разбира се е по-далавера да продадеш „Ауди“ Q 8 с 300 коня за 80 хиляди евро, BMW X6 или „Тойота Секвоя“ да речем и подобни на тях, отколкото един VW „Поло“ или даже „Пасат“. И тъй като баровците с големите джипове не ги държат само в гаража, а ги юркат (основно в града), то замърсяването от големите мотори е сравнимо със замърсяване на малките стари коли, които бай Иван кара от дъжд на вятър с по 4-5 хиляди километра на година. Тука не говорим за задръстените улици, тротоари и др. „екстри“. Да не забравяме и още една категория любители на старите коли. Това са младежи докъм 30-35, че и повече години, които имат много добро екологично поведение. Нямат много пари. Те именно си купуват коли, които могат да си позволят, качват на тях децата си, велосипедите си, канутата и каяците си палатките си и отиват някъде да спортуват ли просто сред природата. Те не ги карат от една кръчма до друга като стадо павиани или шимпанзета, както правят много от притежателите на баровските джипове, пикапи, „кубчета“ др. атрибути на аграрното мислене. Но и те като бай Иван ще бъдат ударени с идеите на ААП. И последно. Цитат: – „Направените промени в Закона увеличават минимално данъка на силно замърсяващите автомобили (с около 30 лева) и по никакъв начин не способстват за решаването на така важните и необходими за всички нас промени, свързани с подобряване чистотата на въздуха и намаляване на жертвите по пътищата. Време е да си дадем ясна сметка за какво ще плащаме повече – за увеличаване бюджета на Здравната каса или за подобряване на средата, в която живеем.“ Край на цитата. Тука здраво напъват, а? Здравето, здравната каса, въздухът  …ще мрем! За да повярвам, обаче, в аргументите за подобно мнение искам да видя статистика, която е разделила причините за заболяванията на автомобилни и от други замърсители – битово отопление, промишлени замърсявания, химически агенти и др. при упражняване на професии и др. възможни причини. Ясно е, че от автомобилите не излизат теменужки, но според министъра на околната среда битовото отопление замърсява 9 пъти повече от автомобилите. Какво правим? Що от ААП не предложат данък „печка“ или „камина“, който да е фиксиран на киловат. Голяма печка – голям данък. Голяма камина – голям данък. В заключение – този текст е напълно в духа на най-добрият лобизъм на един бранш. Разбираемо е – и те деца хранят, и техните съпруги и гаджета искат шопинг в Рим, а не в Радомир, в Милано или Париж, а не в Монтана или Павликени. Но на пътя трябва да има място за всички. Затова е държавата или по-точно властта. Ще повярвам само на хора, които призовават да се намали общото потребление на коли и производните им потребление. Да се насърчи ползването на малки коли, които са достатъчни, а не да се ходи на работа или до детската градина с ТИР. Между другото, помните средата и втората половина на 90-те години? От София до Бургас имаше по десетина коли и 3–4 камиона. Искате ли пак да е така?", "date": "2018.10.31", "title": "Вносителите на коли недоволни от данъците за стари коли, а техният интерес ли е по-важен?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/389033-%D0%BD%D0%B0%D1%87%D0%B8%D0%BD%D1%8A%D1%82-%D0%BD%D0%B0-%D0%B1%D0%B5%D1%80%D0%B1%D0%B0%D1%82%D0%BE%D0%B2", "text": "Най-ярката футболна звезда на България през 21 век разказва от първо лице за футболното щастие, успехите, трудностите, близките…       В „По моя начин“ вдъхновяващата история на едно обикновено българско момче, стигнало до върховете на световния футбол, е разказана в близо 500 страници. Написана честно и неподправено, тя дава отговори и буди размисли. В нея Димитър е открит както никога досега и със сигурност има с какво да изненада и своите фенове, и своите отрицатели. Изданието на „Сиела“ съдържа непубликувани до момента снимки от личния архив на футболиста, а автор на предговора е самият сър Алекс Фъргюсън.     Димитър Бербатов е записал името си със златни букви до най-големите в българския футбол. Головете му за първия отбор на България са 48 и по този показател нападателят оглавява класацията на най-резултатните голмайстори в националния отбор за всички времена – рекордьор със 7 пъти №1. Тръгнал от „Пирин” (Благоевград) и ЦСКА (София), преминал през три от най-силните първенства в света – Бундеслигата, английската Висша лига и френската лига 1, Димитър и там оставя незаличими следи – както в статистиката, така и в сърцата на феновете с брилянтните си отигравания.     Двукратен шампион на Англия, през третия си сезон в „Манчестър Юнайтед“ (2010/11) Бербатов е сред водещите играчи в своя отбор и в Premier League. Той е с основна заслуга за шампионската титла за сезон 2010/11, когато става и голмайстор на Висшата лига, а Асоциацията на професионалните футболисти (PFA) го избира в идеалния отбор на годината. Той е първият футболист в историята на „Манчестър Юнайтед” от Втората световна война насам, който отбелязва хеттрик на „вечния враг“ „Ливърпул”. В историята на Висшата лига влиза като първия чужденец и четвъртия футболист изобщо, вкарал 5 гола в един мач. Отбелязва три хеттрика – едва трето подобно постижение в цялата история на английския футбол. Но това, с което милионите му фенове по света още го помнят, е „неговият начин” да играе тази велика игра – интелигентно и със способност да импровизира, с отличния му нюх за пласиране, с техниката на владеене на топката, перфектните пасове и играта с глава, както и джентълменското поведение на терена. През годините нападателят нееднократно вдига стадионите на крака с бляскави отигравания. На 7 април 2008 г. звездата учредява фондация „Димитър Бербатов” с мисия да подпомага талантливи български деца да развиват своя потенциал в сферата на спорта, изкуствата и науката. През 2012 г. „за забележителната работа на неговата фондация“ е избран за посланик на ЮНЕСКО. Следва откъс. В ечерта на 8 декември 2009 г. „Манчестър Юнайтед“ гостуваше на „Волфсбург“ в Шампионската лига в мач за първото място в групата. Докато моите съотборници се подготвяха за мача, аз сутринта на същия 8 декември 2009 г. постъпих в „Йоркшир клиник“, за да ме оперират. Умрял от страх. При други обстоятелства докторът щеше да дойде с мен, но сега беше във Волфсбург, нямаше кой да ме придружи. Още рано сутринта се събудих нервен. Станах. Първата ми мисъл беше да проверя крака. Сякаш се чувствах по-добре. Истина ли беше, или си внушавах, защото така ми се искаше?  От „Манчестър Юнайтед“ ми изпратиха шофьор да ме закара. Блъсках си главата с размисли и си тествах коляното. И така половин час. Колкото повече приближавахме, толкова повече се разубеждавах. Но ако сега се откажех, а от утре болките пак се появяха и само бях закъснял за неизбежното? Влязох в клиниката. Регистрирах се. Отведоха ме в стая, в която трябваше да изчакам да ме вземат за интервенцията. Оставиха ме сам. Бях пред припадък от раздвоение. Крачех напред-назад из стаята и правех всевъзможни движения, за да видя дали коляното ми ще ми създаде проблем, дали ще ме заболи. Кляках, ставах, сгъвах, разтягах, имитирах удар по топка, нищо! Зарадвах се, но още повече се обърках и започнах да се съмнявам в правотата на решението си! Какво, по дяволите, става тук?! Набрах номера на човека, който беше в Германия, а повече от всичко ми трябваше тук: „Док, май се чувствам по-добре и не трябва да правим операция, не знам, объркан съм…“. Доктор Стийв Макнали винаги е бил голям пич, винаги насреща – за каквото и да е. По всяко време можехме да разчитаме на него. Докторът на „Манчестър Юнайтед“ си беше като част от семейството за всички нас. И в онзи момент реагира много спокойно и адекватно. Успокои ме: „Берба, каквото решиш ти. Ако прецениш, че си по-добре, не го прави. Ако в следващ момент се наложи, ще я направим. Не се чувствай задължен само защото вече си в болницата. Това е твоето здраве“. Затворих телефона на Стийв, стоях на стола в ъгъла на болничната стая. Часовникът отброяваше минутите. Знаех, че всеки момент вратата ще се отвори и ще дойдат да ме отведат за операция. Нямаше време, а аз трябваше да взема решение. Дали да се оперирам и да почивам 4 месеца, докато моят отбор играе без мен, или да се вслушам във вътрешния си глас, който все повече ми казваше да не го правя? Дали наистина всичко щеше да е наред! Влезе докторът, който трябваше да ме оперира: „Здрасти, Берба. Да тръгваме.“", "date": "2018.10.31", "title": "Начинът на Бербатов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389027-%D1%81%D0%B2%D0%B2-%D0%B0%D0%BF%D0%BE%D1%81%D1%82%D0%BE%D0%BB%D0%B8-%D1%81%D1%82%D0%B0%D1%85%D0%B8%D0%B9,-%D0%B0%D0%BC%D0%BF%D0%BB%D0%B8%D0%B9,-%D1%83%D1%80%D0%B1%D0%B0%D0%BD-%D1%83%D1%80%D0%B2%D0%B0%D0%BD-,-%D0%BD%D0%B0%D1%80%D0%BA%D0%B8%D1%81,-%D0%B0%D0%BF%D0%B5%D0%BB%D0%B8%D0%B9-%D0%B8-%D0%B0%D1%80%D0%B8%D1%81%D1%82%D0%BE%D0%B2%D1%83%D0%BB-%D0%BE%D1%82-%D1%81%D0%B5%D0%B4%D0%B5%D0%BC%D0%B4%D0%B5%D1%81%D0%B5%D1%82%D1%82%D0%B5-%D0%B0%D0%BF%D0%BE%D1%81%D1%82%D0%BE%D0%BB%D0%B8", "text": "    Свети Стахий  бил поставен от  за епископ във Византион; заедно с него свети Стахий въздигнал църква в Аргиропол*. Като събрал тук много верни, той ги поучавал на заповедите Христови. Той се трудил така цели шестнадесет години и след такива подвизи предал душата си на Господа.     Апостол Андрей ръкоположил в сан епископ  Амплий и Урбан , Амплий - в Диоспол**, Урбан - в Македония. Те ревностно проповядвали Христовото учение и разрушили много идолски капища; с това те настроили против себе си елините и иудеите. Тези врагове на Христовата вяра предали на мъчения светите мъченици, които се удостоили да получат неувяхващи венци. Светите Наркис, Апелий и Аристовул  също проповядвали Христовото Евангелие: Наркис - в Атина, Апелий - в Ираклия, Аристовул - в Британия. Тези свети мъже след много трудове и подвизи предали душите си на Господа. * Аргиропол, днес Фундукли, предградие на Константинопол близо до Пера и Галата.   ** Диоспол се намирал в Палестина, на северозапад от Йерусалим.", "date": "2018.10.31", "title": "Свв. апостоли Стахий, Амплий, Урбан (Урван), Наркис, Апелий и Аристовул от седемдесетте апостоли"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389028-31-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "475 г. - Ромул Августул е провъзгласен за римски император.     802 г. - Никифор I е провъзгласен за византийски император.   1470 г. - Хенри VI за втори път става крал на Англия.   1517 г. - Реформацията: Мартин Лутер заковава списъка със своите 95 тезиса на вратата на църквата във Витенберг.   1815 г. - Англичанинът Хъмфри Деви патентова миньорската лампа.   1864 г. - Невада е призната като 36-ти щат на САЩ.   1869 г. - Основан е Българският революционен централен комитет.   1876 г. - Огромен циклон помита Индия, в резултат на което загиват 200 000 души.   1888 г. - На шотландеца Джон Дънлоп е издаден патент за надуваема гума на велосипед, което по-късно влиза масово в производството на автомобили.   1892 г. - Артър Конан Дойл публикува „Приключенията на Шерлок Холмс\".   1918 г. - В Европа започва най-унищожителната грипна епидемия - за по-малко от година умират около 20 милиона души.   1919 г. - Създаден е АФК „Лийдс Юнайтед\".   1922 г. - Бенито Мусолини става министър-председател на Италия и установява коалиционно правителство съставено от фашисти, националисти и либерали.   1941 г. - След 14 годни, приключва работата по мемориала в Маунт Ръшмор.   1944 г. - Втората световна война: В концентрационния лагер Освиенцим е извършена последната масова екзекуция в газова камера.   1954 г. - В Алжир избухва въстание за национална независимост от Франция.   1956 г. - Суецката криза: Обединеното кралство и Франция започват да бомбардират Египет, за да предизвикат отварянето на Суецкия канал.   1961 г. - Балсамираното тяло на Йосиф Сталин е извадено от Мавзолея на Ленин в Москва и погребано.   1963 г. - В Индианаполис (САЩ) избухва изтичащ газ пропан-бутан по време на състезание по фигурно пързаляне, загиват 74 души и около 400 са ранени.   1984 г. - Министър-председателката на Индия Индира Ганди е убита от двама сикхи от охраната.   1985 г. - Отворена е австралийската писта от Формула 1 Adelaide Street Circuit.   1992 г. - Папа Йоан Павел II се произнася за реабилитирането на Галилео Галилей, осъден като еретик.   1999 г. - Египетски пътнически самолет Боинг-767, прелитащ от Ню Йорк до Кайро, катастрофира край бреговете на Масачузетс, загиват 217 души.    ", "date": "2018.10.31", "title": "31 октомври, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389029-%D0%BF%D0%BE%D1%87%D1%82%D0%B8-70-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BA%D1%83%D0%BB%D1%82%D1%83%D1%80%D0%B0-%D0%BF%D1%80%D0%B5%D0%B2%D1%8A%D0%B7%D1%85%D0%BE%D0%B6%D0%B4%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8%D1%82%D0%B5", "text": "Над 2/3 от българите смятат, че българската култура превъзхожда останалите. 1/3 биха приели мюсюлманин за свой роднина. Почти 80% са против еднополовите бракове. Какво мислят останалите  в Европа по тези и други въпроси?         Стената, която до 1989 година разделяше Европа на две, отдавна не съществува. В социокултурен аспект обаче в главите на хората все още има останки от нея - въпреки оживеното движение през границите. До този извод стига актуално изследване на американския институт \"Пю Рисърч\" за нагласите на европейците по актуални теми: отношението им към мюсюлманите и евреите, към еднополовите бракове, абортите или към собствената им култура. По-добре евреин, отколкото мюсюлманин?   Резултатите от проучването показват ясно пукнатината, разделяща Западна и Източна Европа. Например по отношение на настроенията спрямо мюсюлманите. Най-склонни да приемат като част от своето семейство човек, изповядващ исляма (например чрез женитба), са норвежците - 82 процента от тях са отговорили положително на въпроса. След тях се нареждат шведите (80%) и финландците (66%). Висока толерантност демонстрират и холандците, белгийците, испанците и французите.     Германия е някъде по средата - с 55 процента одобрение, почти колкото и при австрийците и швейцарците. На Изток обаче одобрението спада. Така например само 33 процента от поляците биха приели мюсюлманин за роднина. В Унгария делът им е още по-нисък - само 21 процента, а в Чехия - само всеки десети би приел подобно нещо. Още по-нататък в източна и югоизточна посока одобрението отново започва да нараства: 57 процента от хърватите и половината от словаците отговарят с \"да\" на този въпрос, докато в България, Румъния, Гърция и Русия само около 1/3 от анкетираните биха приели мюсюлманин в семейството. По отношение на евреите одобрението е доста по-високо: 96% от холандците, 95% от норвежците и 92% от датчаните не биха имали нищо против да приемат евреи в семейството си. В Германия - страната, отговорна за унищожението на европейските евреи по време на Втората световна война - две трети от анкетираните са посочили, че биха приели евреин за свой роднина. Най-резервирани в това отношение са босненците - само 37 процента от населението на тази балканска страна с голяма мюсюлманска общност отговарят положително на въпроса. Кой е по-по-най?   Големи различия между Западна и Източна Европа се забелязват и по въпроса за отношението към собствената култура. Например по въпроса за това дали тя превъзхожда чуждите култури. В Русия и България така смятат 69% от анкетираните, а в Румъния - 66%. Но най-уверени в себе си са в Гърция - там цели 89% от хората смятат, че собствената им култура превъзхожда останалите. На другия полюс са испанците (20%), белгийците (21%) и холандците (31%). И във Франция едва 1/3 от французите поставят своята култура над чуждите. В тази категория Германия отново попада някъде по средата - 45% от германците определят германската култура като превъзхождаща останалите. Големи различия между източно- и западноевропейци има по въпроса за еднополовите бракове. Най-високо е одобрението в Швеция, Дания и Холандия (88%-86%), следвани от страни като Испания, Германия и Франция (77%-75%). Сред страните от Централна и Източна Европа въпросът се натъква на одобрение само в Чехия - 65% от анкетираните там са отговорили, че нямат нищо против еднополовите бракове. Във всички останали страни от този регион неодобрението е изключително високо. Така например 59% от поляците, 74% от румънците, 79% от българите, 84% от босненците и 85% от литовците са против еднополовите бракове. А в Русия неодобрение изразяват цели 90%.   За държавата и църквата   Европейците изглеждат по-сплотени единствено по въпроса за разделението между държавата и църквата. Хората в Швеция, Финландия и Босна се застъпват най-силно за принципа на разделение - 80%, 77%, 76%. Но и в останалите европейски държави, с изключение на пет, мнозинството подкрепя разделението между държавата и религията. В Русия, Беларус и България въпросът е на кантар: половината от населението там не одобрява разделението между държава и църква. А единствено в Грузия и Армения мнозинството смята, че държавата трябва да подкрепя църквата - съответно 52% и 59% от анкетираните. Изследването на \"Пю Рисърч\" стига до извода, че Европа е разделена идеологически по оста Запад - Изток. От института обаче добавят, че разделение има и вътре в отделните държави.", "date": "2018.10.31", "title": "Почти 70% от българите: българската култура превъзхожда останалите"}
{"url": "http://www.classa.bg/%D1%81%D0%B2%D1%8F%D1%82/item/389023-%D0%BA%D0%BE%D0%B3%D0%B0%D1%82%D0%BE-%D0%BC%D0%B0%D1%80%D1%81%D0%B8%D0%B0%D0%BD%D1%86%D0%B8%D1%82%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0", "text": "На този ден преди 80 години милиони американци изпадат в шок: по радиото вървят съобщения за инвазия на извънземни, които са на път да потопят в кръв цялата Земя. А всъщност става дума  за блестящо инсценирана радиопиеса.               В неделната вечер на 30 октомври 1938 година милиони американци слушат музика по CиБиЕс, когато програмата на радиото внезапно е прекъсната за спешна новина. Водещият съобщава, че на Марс имало необичайно силни експлозии, а големи газови облаци стремително се носели към Земята. Малко по-късно музиката отново е прекъсната за спешно съобщение: на някакво поле в Ню Джърси бил забелязан странен обект. \"Война на световете\"   Шок и паника, а всъщност става дума за блестящо инсценирана радиопиеса. Младият режисьор Орсън Уелс майсторски пресъздава със средствата на радиотеатъра романа на Хърбърт Джордж Уелс „Война на световете\" от 1898 година, в който се разказва за инвазия на извънземни. За целта Орсън Уелс използва редица трикове и ефекти, каращи слушателите да повярват, че действително следят репортаж на живо - дава думата на мними експерти, включва дори „очевидци\".     Така всеки слушател остава с впечатлението, че действително става дума за атака на извънземни, които имат за цел да потопят в кръв цялото земно кълбо, като за начало Ню Йорк е на път да бъде превзет с помощта на отровен газ. И наистина: твърди се, че радиопиесата предизвиква масова паника по улиците на града. Орсън Уелс и неговият екип не искат да заблуждават или плашат хората, а по-скоро да им предложат развлечение. Но не отчитат факта, че по онова време съществува реална военна заплаха: тревожните новини от нацистка Германия, накарали англичаните да провеждат дори пробни учения с газови маски. Още докато върви радиопиесата, възбудени хора започват да звънят в полицията и да съобщават за облаци от дим, затъмняващи хоризонта. Някои дори твърдят, че са видели марсианци, други са убедени, че става дума за нападение не на извънземни, а на германците.   Орсън Уелс   По онова време редица вестници, сред които „Ню Йорк Таймс\" и „Бостън Дейли Глоуб\", се възползват от ситуацията, за да обявят новата медия - радиото - за ненадежден и безотговорен източник на информация. Междувременно се знае, че истинските фалшиви новини се разпространяват в деня след излъчването на радиопиесата, когато различни медии публикуват преувеличени съобщения за масова паника и истерия. Примери за други подобни случаи, в които една медийна измислица е възприета като истина, има предостатъчно - включително и от България, където навремето в едно хумористично телевизионно предаване бе съобщено за тежка авария в АЕЦ \"Козлодуй\". Сюжет, подобен на американския, се разиграва през 1949 година и в Еквадор, където настъпва истинска масова паника след съобщения за нашествие на извънземни и за сражения с танкове по улиците на Кито. Когато хората осъзнават, че става дума за медийна измислица, страхът прераства в гняв - разярени тълпи щурмуват сградата на радиото, хвърлят камъни по нея и дори я подпалват. В размириците загиват шестима души. Ефектът от подобни съобщения е просто поразителен. При това идеята на Орсън Уелс е била тъкмо обратната - да накара хората да осъзнаят, че не бива безкритично да вярват всичко, което медиите им поднасят.   В ерата на алтернативните факти и фалшивите новини   В публикувано през септември допитване мнозинството от анкетираните американци заявяват, че вече не вярват на утвърдените медии, тъй като те работели неточно и разпространявали алтернативни факти и фалшиви новини - две понятия, които често се използват от американския президент Доналд Тръмп и неговия екип. Тръмп от години атакува т.нар. \"лъжлив печат\" и обявява всичко, с което не е съгласен, за \"фейк нюз\". При това има доказателства, че преди президентските избори в САЩ Фейсбук е бил пълен с манипулирани съобщения, идващи от уж достоверни информационни източници - с цел да се отслабят позициите на Демократическата партия. Впоследствие Фейсбук обеща да противодейства, но т.нар. \"Fact-Checker\" изобщо не смогват да пресеят всички фалшиви информации, подавани от различни ботове в интернет. \"Постоянно би трябвало да се питаме на кои информационни източници можем да се доверяваме - особено в един алгоритмизиран свят, в който Фейсбук, Инстаграм и Туитър конфекционират съобщенията, които получаваме, и ни показват само онези съдържания, за които те си мислят, че ни интересуват\", предупреждава медийният експерт Майкъл Соколов, преподавател по комуникация и журналистика в университета в Мейн. „Ние, потребителите, трябва да сме много по-критични. И трябва много по-интензивно да поставяме под въпрос собствената ни медийна компетентност. Тъкмо такава е била целта, преследвана от Орсън Уелс\", казва Соколов.", "date": "2018.10.31", "title": "Когато марсианците нападнаха Америка"}
{"url": "http://www.classa.bg/%D1%81%D0%B2%D1%8F%D1%82/item/389024-%D0%B2%D0%B0%D1%88%D0%B8%D1%82%D0%B5-%D0%B3%D1%8A%D1%80%D0%B4%D0%B8-%D1%81%D0%B0-%D1%81%D0%B8-%D0%B2%D0%B0%D1%88%D0%B8-%D0%B8-%D0%BD%D0%B8%D0%BA%D0%BE%D0%B9-%D0%BD%D1%8F%D0%BC%D0%B0-%D0%BF%D1%80%D0%B0%D0%B2%D0%BE-%D0%B4%D0%B0-%D0%B3%D0%B8-%D0%B4%D0%BE%D0%BA%D0%BE%D1%81%D0%B2%D0%B0", "text": "Чували ли сте за \"изглаждането\" на гърди? Тази изключително болезнена практика е дълбоко вкоренена в камерунските традиции. Гърдите пречели на момичетата и затова било  по-добре да ги няма – така мислят немалко камерунци.             Уйни Ейоно Ндонг говори пред 70 момчета и момичета на възраст между 9 и 11 години. Те са насядали плътно едно до друго на тесни дървени чинове. В класната стая е задушно. Третокласниците от държавното основно училище \"Есос I\" в камерунската столица Яунде слушат историята ѝ със затаен дъх и следят с поглед движенията на младата жена, облечена в семпла сива рокля. Уйни Ейоно Ндонг работи за организацията \"Рената\" и в момента нарушава едно непоклатимо табу в Камерун: тя говори за \"изглаждането\" на женските гърди. В 25-милионната африканска страна тази изключително болезнена практика продължава да съществува - въпреки всички просветителски усилия.   Уйни Ейоно Ндонг Гърдите пречат на ученето?   Ндонг и нейните колежки вече от седем години обикалят училищата в страната. Организацията им е основана през 2005 година. Освен разяснителната дейност в училищата, организацията провежда и семинари за непълнолетни майки, на които експертите обясняват какви са опасностите от принудителното смаляване на гърдите. 27-годишната Ндонг е засегната лично от тази практика. Тя отраснала с майка си в Яунде, но ваканциите прекарвала при баба си на село. Била на девет години, когато една братовчедка за пръв път ѝ разказала за това изтезание. Баба им била взела метална шпакла, нагорещила я над огъня и после започнала да \"изглажда\" гърдите на момичето. Болката била чудовищна.     Само дни по-късно и самата Ндонг изпитала ужаса от тази болка. \"По онова време гърдите леко ме боляха, явно растяха. Разказах на баба, а тя се усмихна и ме прегледа.\" Същата вечер нагорещената шпакла обработила и нейните гърди. Благонадеждната информация за тази ужасна практика все още е оскъдна. През 2013 година, със съдействието на голямата германска помощна организация GIZ, беше проведено проучване, според което за осем години броят на засегнатите момичета е намалял два пъти. Но въпреки това 12% от анкетираните общо 5914 момичета и жени казват, че са били жертва на това изтезание. Говорителката на \"Рената\" Катрин Аба Фуда уточнява, че същата практика съществува и в съседни страни като Того и Чад. \"Там обаче все още не осъзнават проблема. А дори и да го осъзнаят, няма да знаят как да говорят за него. Защото тази практика е дълбоко вкоренена в традициите и в културата\", казва Фуда. За т.нар. \"изглаждане\" се използват различни методи и инструменти - нагорещени шпакли, ластици за пристягане или дори камъни. Целта винаги е една и съща: гърдите не бива да се уголемяват или поне трябва да изглеждат по възможно най-грозния начин. \"Много жени в северната част на страната ни обясниха, че по този начин предпазват малолетните си дъщери от ранни бракове\", обяснява говорителката на \"Рената\". А в западните и централните части на Камерун се ширело убеждението, че за момичетата е лошо да им растат гърди твърде отрано: това им пречело на ученето, защото момчетата непрекъснато ги зяпали.   След болезнената процедура с нагорещена шпакла   НЕ на \"изглаждането\" на гърди!   Уйни Ейоно Ндонг не вярва, че ако гърдите на една жена са грозни, това непременно ще я предпази от посегателства. Тя разказва за собствения си трагичен опит. За да избяга от изтезанията, тя в крайна сметка се скрила в гората. Там обаче я намерил един от чичовците ѝ. \"Аз ще говоря с баба ти\", казал той, \"и тя няма повече да те закача\". Тук Ндонг замълчава и преглъща. Вместо да я опази обаче, чичото я изнасилил. Но в селото никой не ѝ повярвал, а чичото излъгал, че тя е паднала и се е наранила. Класният ръководител на децата, пред които говори Ндонг, обяснява: \"Сред третокласниците вече има деца, които навлизат пубертета. А такива срещи им дават някаква ориентация.\" Но подобни разговори били изключение, а като цяло въпросите около сексуалността оставали голямо табу. Срущата с Ндонго е към края си. Учениците стават прави и повтарят заедно с нея на висок глас: \"Да кажем НЕ на \"изглаждането\" на гърди!\". На тръгване жената се обръща към момичетата с думите: \"Вашите гърди са си ваши. И никой няма право да ги докосва!\"", "date": "2018.10.31", "title": "\"Вашите гърди са си ваши. И никой няма право да ги докосва!\""}
{"url": "http://www.classa.bg/%D1%81%D0%B2%D1%8F%D1%82/item/389025-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%80%D1%8A%D1%81%D1%82-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "Независимо от ожесточаването на западните санкции, показателите за икономическото развитие на Русия изненадват с положителната си динамика, пише  Както отбелязва изданието, в последната част от годината Русия е получила профицит на текущия платежен баланс в размер на 26.4 милиарда долара.     Това съответства на 6.5 процента от БВП, което е асболютен рекорд. Централната банка очаква през 2018 година профицит в размер на 98 милиарда долара. «Тези данни не са по вкуса на тези, които се надяваха, че различните икономически санкции ще доведат до бърз и изключително негативен ефект върху руската икономика. Но минимум в краткосрочна перспектива всичко се случи точно по обратния начин», отбелязва авторът на статията. По данни на аналитиците на изданието, главната причина за «сензационните» печалби на руските компании и бюджета са станали такива фактори, като ръста на цената на нефта и промяната в динамиката на рублата. Въпреки традициите, руската валута вече не се развива пропорционално на цената на черното злато. Освен това, поевтиняването на рублата доведе до поскъпване на импортните стоки, превръщайки по този начин в по-привлекателни руските. В резултат импортът намаля, а експортните доходи се увеличиха. Експертите от Welt подчертават, че върху настоящия профоцит могат да повлияят не само евтината рубла, но и завършването на големите инвестиционни проекти, например изграждането на Кримския мост.    ", "date": "2018.10.31", "title": "Сензационен ръст на руската икономика"}
{"url": "http://www.classa.bg/%D1%81%D0%B2%D1%8F%D1%82/item/389026-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%E2%80%93-%D1%81%D0%BF%D0%B8%D1%80%D0%B0%D1%87%D0%BA%D0%B0-%D0%B8%D0%BB%D0%B8-%D1%82%D0%BB%D0%B0%D1%81%D1%8A%D0%BA-%D0%B7%D0%B0-%D1%80%D0%B5%D1%84%D0%BE%D1%80%D0%BC%D0%B8-%D0%B2-%D0%B5%D1%81", "text": "Съобщението на Ангела Меркел, че ще се оттегли като партиен лидер, а след време и като германски канцлер, слага прът в колелата на реформите в ЕС, но според някои, това в края на краищата може да засили ключовата роля на Берлин в европейската интеграция.     64-годишната Меркел каза, че нейният четвърти мандат, който приключва през 2021 г., ще е последен. За много политици от ЕС и анализатори, разнищвали този исторически ден, последиците вероятно ще са продължителна парализа и Германия, която е по-малко склонна да споделя богатството си и в конфронтация със съседите си. Някои обаче виждат най-малкото шанс, че този шок, предизвикан от слабите резултати на регионалните избори, може с времето да доведе до нова коалиция, по-ангажирана със засилването на ЕС. Това може да означава нова роля за възраждащите се еврофили, каквито са Зелените, или самата Меркел да се опита да излъска европейското си наследство, като се противопоставя на много от съпартийците си християндемократи в парламента. „За Европейския съюз това се случва в най-лошия възможен момент, когато на Съвета през декември трябва да се договарят много неща“, каза Лукас Гутенберг, зам.-директор на берлинския мозъчен тръст Институт „Жак Делор“, занимаващ се с евроинтeграцията. Натискът от страна на френския президент Еманюел Макрон и други да се договорят мерки за засилване на общата евровалута може отново да бъде пресечен на срещата на високо равнище на 13 и 14 декември, тъй като на Меркел може да й се наложи да прехвърли взимането на решения по ключови въпроси на новия лидер на ХДС, който ще бъде избран седмица по-рано. Министрите вече се договориха по някои фини настройки на правилата в еврозоната, но амбициите на Макрон за грандиозна нова структура и надеждите за по-широки реформи в ЕС след Брекзит, трябва да се поукротят: „Полето й за маневриране вече бе твърде ограничено“, каза Гутенберг, като отбеляза, че й отне шест месеца да състави сегашната си коалиция. „За Макрон и други това не е добра новина“. За други обаче конфронтацията с Италия заради плановете й за радикално експанзивен бюджет през следващата година въпреки големите дългове, вече попари много от амбициите на Брюксел и слабата позиция на Меркел в Берлин вече не е толкова решаващ фактор. Изборни затруднения Изборните й проблеми са по-скоро показателни за по-нататъшния упадък на големите традиционни партии, тенденция, която беше изгодна както на Макрон, така и на евроскептиците като новата управляваща коалиция в Италия, казаха няколко дипломати от ЕС в Брюксел и други столици. На този фон намаляването на влиянието на Меркел след 13 години като ключов фактор в Европа може да означава, че на лидерите на ЕС ще им е трудно, когато се опитват да решат новите противопоставяния. „Германия ще отсъства“, каза високопоставен дипломат в Източна Европа. „Ще стане още по-трудно да се свърши работата“. Меркел изигра ключова роля в усмиряването на германските ястреби, когато ставаше дума за разделенията Север-Юг по въпроса за публичните финанси в еврозоната. Неотдавна тя помогна за преодоляване на разкола между Изтока и Запада относно субсидиите на ЕС и гражданските права, като отчасти се опря на опита си като някогашна жителка на принадлежащата към съветския блок Източна Германия. „За Централна и Източна Европа фактът германски канцлер да е човек, който наистина знае какво е да живееш под комунистическа диктатура, беше огромно предимство, чието значение ще осъзнаем, чак след като изчезне“, каза дипломат от Източна Европа. Гутенберг и институтът „Делор“ очакваха Германия да запази широкия си проевропейски консенсус, да се придържа към установения курс за новото място на Великобритания извън блока и да се противопостави на опитите на Рим да не спазва бюджетните правила. Но „градивните“ ходове за задълбочаване на интеграцията ще бъдат временно поставени в режим „изчакване“: „Не очаквам революции“. Моментът на Макрон? От друга страна, икономисти в Ситибанк написаха, че изборният успех на Зелените може да е положителен за онези, които смятат, че реформата в еврозоната е добра за икономиката и дори провокират възникването в Германия на т.нар. момент на Макрон с появата на широко подкрепено центристко движение, което да се справи с проблемите. „Възходът на проевропейските Зелени носи значителен положителен потенциал, поне за еврозоната“ написаха те. Сред скептиците обаче е Филип Ламбер, белгийският съпредседател на Зелените в Европарламента, който отбеляза, че успехите на Зелените са съчетани с възход на евроскептиците: „Ако Меркел загуби контрол върху ХДС, в Германия ще загуби самата идея за евроинтеграция“. Единствената надежда, каза той, е, че Меркел може сега да използва политическия си капитал, за да подтикне германците да приемат промени, които биха моделирали еврото не толкова в тяхна национална полза – възглед, повторение на този на икономиста от ING Карстен Брзески, който написа: „Това може да даде на Меркел свобода и попътен вятър . . . да затвърди наследството си, вероятно с по-смели стъпки да реформира германската икономика и валутния съюз“. В мозъчния тръст „Приятелите на Европа“ в Брюксел председателят Жил Мерит заяви, че Меркел е внесла „инертност“ в ЕС, а провалът й да ограничи германския излишък е довел единната валута до върховно напрежение, което застрашава съюза. „Страховете, че след Меркел ще настъпи нестабилност и дори хаос са разбираеми, но недалновидни“, каза Мерит. „Да се надяваме, че фактът, че тя ще се оттегли, ще подейства като катализатор и ще убеди германските гласоподаватели, че е в техен интерес да има европейска кохезия, че това е по-важно от краткосрочните придобивки“.   БТА", "date": "2018.10.31", "title": "Оттеглянето на Меркел – спирачка или тласък за реформи в ЕС?"}
{"url": "http://www.classa.bg/%D1%81%D0%B2%D1%8F%D1%82/item/389020-ing-%D0%BF%D1%80%D0%BE%D0%B4%D0%B0%D0%B2%D0%B0-%D0%BB%D0%B8%D0%B7%D0%B8%D0%BD%D0%B3%D0%BE%D0%B2%D0%B8%D1%8F-%D1%81%D0%B8-%D0%BF%D0%BE%D1%80%D1%82%D1%84%D0%B5%D0%B9%D0%BB-%D0%B7%D0%B0-%D0%BD%D0%B5%D0%B4%D0%B2%D0%B8%D0%B6%D0%B8%D0%BC%D0%B8-%D0%B8%D0%BC%D0%BE%D1%82%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-%D0%BD%D0%B0-goldman-sachs", "text": "Холандската банка ING Groep NV планира да продаде свия лизингов портфейл в сферата на недвижимите имоти на американската Goldman Sachs като продължение на усилията ѝ да ограничи своите дейности извън Холандия, показва документ, разкрит пред Ройтерс.  В него се споменава, че ING очаква да подпише споразумение с американската банка в началото на декември, като сделката може да приключи най-късно през първото тримесечие на следващата година.     Портфолиото се състои от обслужвани и необслужвани лизингови договори, като продажбата ще остави без работа 31 служители в Италия. ING заяви, че е избрала Goldman Sachs, която си партнира с италианската Finanziaria Internazionale, след разглеждане на редица оферти от нейните експерти. В тандем с италианската през ноември 2017 г. банка Goldman Sachs купи италиански обслужван лизингов портфейл на стойност 483 млн. евро (548,83 млн. долара). За момента както ING, така и Goldman Sachs отказват да коментират сделката. „Дългосрочният матуритет на лизинговите договори при недвижимите имоти означава, че финансовият риск на практика е голям, а действията по неговото понижаване са значително затруднени“, пише в документа. През 2006 г. ING заяви, че лизинговите операции в Италия са най-добре представящите се лизингови подразделения на банката с портфолио от 2,5 млрд. евро, високи маржове и нисък риск.", "date": "2018.10.31", "title": "ING продава лизинговия си портфейл за недвижими имоти в Италия на Goldman Sachs"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389021-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC%D1%8A%D1%82-%D0%BD%D0%B0-%D0%B4%D0%BF%D1%81-%D0%BA%D0%B0%D0%BA%D0%B2%D0%B0-%D1%82%D0%BE%D1%87%D0%BD%D0%BE-%D0%B5-%D1%86%D0%B5%D0%BB%D1%82%D0%B0", "text": "ДПС плаши с предсрочни избори. Но ултиматумът е фалшив. Защото днес Движението има статут, който всъщност много го устройва. И все пак: какво точно се крие зад този ход на ДПС?  Кого и защо заплашва, какво иска да съобщи ?               Дни наред майки на деца с увреждания и подкрепящи ги граждани протестират с искане за оставка на един вицепремиер, за повече морал в политиката и срещу цинизма в нея. И ето, че ДПС, партията на Доган и Пеевски (или обратно), като един истински стожер на политическия морал не просто извиси глас в подкрепа на протеста и справедливата му кауза, но дори зае позата на нейно политическо острие, поставяйки на управляващите нещо като ултиматум.   \"Въздухът трепери\"   \"Или си отива един вицепремиер, или си отива цялото правителство, или позорът е за всички, за цялата държава. Решението да си отиде един вицепремиер е ваше (на управляващите - бел.ред.). Решението да си отиде целият кабинет ще го вземе народът\", обяви председателят на Движението. Според него страната е пред риск, управлението е вредно, а държавността, демокрацията и евроатлантическите ценности са заплашени. Затова всички национално отговорни партии трябва да обединят усилията си и да се намесят решително. Ако ли не, ДПС самó ще „предприеме спешни действия\", защото „промяната е неизбежна\" и „предсрочни избори в тази ситуация са неизбежни\". Както e казал класикът: „Въздухът трепери\". Задава се революционна ситуация. Кого и с какво плаши ДПС? На кого и какво съобщава? Конкретните отговори на тези въпроси се крият някъде в потайното задкулисие на властта, където се разпределят „порциите\", спазаряват се постовете и сферите на влияние, формират се мнозинствата. Предупреждаващите и предупреждаваните си знаят кой на кого какви нишани дава. Наблюдаващите отстрани можем само да гадаем. Но пък през годините сме натрупали достатъчно познания за ДПС, за да сме сигурни, че това, което чуваме, не е онова, което Движението има наум. И че това, което се разиграва пред очите ни, е само привидност.   Фалшива загриженост   Да, държавността и демокрацията в страната наистина са заплашени. Но едва ли партията на Доган изведнъж се е загрижила за тях. Защото през годините тя бе сред най-активните и заслужили дейци на тази заплаха. Пряк участник в срастването между политическа, икономическа и медийна власт, в превземането и подчиняването на държавните институции и превръщането на демокрацията в куха фасада. Да, председателят на ДПС е прав, когато казва, че „липсват управленска визия и реформи\", но едва ли това е първата му грижа. Защото реформи липсваха и когато Движението бе в управлението. И най-вече защото то има основна „заслуга\" за системния провал на ключови реформи, като съдебната например. От което произтичат куп други проблеми. Прав е също така, че това \"националистическо\" и \"популистко\" управление е заплаха и за евроатлантическите ценности. Както и че „на власт са ксенофобията, езикът на омразата и расизмът\". Само че неговата партия има „заслуга\" и за овластяването на носителите на тези явления, след като години наред си сътрудничеше на принципа на скачените съдове с най-отявления представител на това политическо течение, а после, въпреки очевидната му привързаност към евразийските ценности, се ползваше от неговия „златен пръст\". А паралелно с това хвърляше цялата мощ на така наречените си медии за омаскаряването, смачкването и отстраняването от политиката на всички нормални реформистки личности и партии.   Фалшив ултиматум   Освен с фалшивата си загриженост, изявленията на председателя на ДПС впечатляват и с нелогични противоречия и откровени небивалици. Което е сигурен знак, че привидно ултимативният им патос е също толкова фалшив. Предсрочните избори били неизбежни. Но пък в същото време са и безсмислени - защото „какво ще се случи с държавата след това\", а и „ние не споделяме принципа „стани да седна\"\". Правителството било опасно, вредно, цинично и въобще негодно във всяко отношение. Но очевидно виновен за това е само единият от вицепремиерите - достатъчно е той да си отиде и изведнъж всичко ще е наред. ГЕРБ носели цялата отговорност за политическата криза, хаоса и „пълния блокаж на изпълнителната власт\". Но пък са любезно поканени да се ангажират и в бъдещото управление заедно с другите „партии с доказана привързаност към европейските ценности и демокрацията\". Тук стигаме до най-смешното - „всички национално отговорни партии да се обединят за решителни действия\" и за „алтернативна форма на управление с ясна програма за ускорено развитие на страната\". Призивът е напълно безсмислен, защото такова обединение е на практика абсолютно невъзможно. И защото двете партии, към които е отправен призивът, заедно със самото ДПС, всъщност отдавна са се обединили (задкулисно и национално безотговорно) в нежеланието и неспособността си за нужните решителни реформи. Движението знае всичко това много добре. Както и че в обозримо бъдеще въпросните партии за нищо на света не биха влезли в официално партньорство с партията на Доган.     Спокойно, никой никого няма да сваля   На нея обаче това и бездруго не ѝ е нужно, защото днешният ѝ статут на негласен участник в управляващото мнозинство, който не носи отговорност за нищо, я устройва напълно. Законодателните ѝ инициативи се радват на благосклонно отношение. Доверените ѝ кадри са на ключови (финансово отлично обезпечени) постове, обикновено маскирани в квотата на националиста-евразиец. Обръчите от фирми са живи и здрави, а притокът на държавни поръчки към тях е гарантиран.  А „хидроинженерът\" Доган вече е собственик на топло-електрическа централа, подсигурен от държавата със „студен резерв\" за десетки милиони. ДПС от своя страна се притичва на помощ на това „цинично, брутално и позорно\" управление винаги, когато се налага. Включително като системно крепи кворума в парламента, докато мнозинството укрепва приятелските връзки по всички краища на света. Непрекъснатите изцепки и скандали на „Патриотите\" пък вършат чудесна работа на Движението, тъй като му служат като идеално прикритие и му дават възможност да се прави на опозиция и на най-голям защитник на евроатлантическите ценности. Цялото това театро, което се разиграва в момента, също е част от това прикритие. Но и нещо повече - вдигат си цената, защото вероятно са хвърлили око на още нещо. Тъй че - спокойно. ДПС няма да сваля никого (поне засега). Сигурен белег за което е, че принадлежащите му т.нар. медии все така ревностно бранят правителството. И заедно с присъдружните му правоохранителни органи неуморно бият по неговите опоненти.", "date": "2018.10.31", "title": "Ултиматумът на ДПС: каква точно е целта?"}
{"url": "http://www.classa.bg/%D1%81%D0%B2%D1%8F%D1%82/item/389022-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B8%D1%81%D0%BA%D0%B0%D1%82-%D0%B4%D0%B0-%D0%BD%D0%B8-%D0%B2%D0%BD%D1%83%D1%88%D0%B0%D1%82-%D0%BF%D0%BE%D0%BF%D1%83%D0%BB%D0%B8%D1%81%D1%82%D0%B8%D1%82%D0%B5", "text": "Тръмп в САЩ, Болсонаро в Бразилия: популистите са във възход. Макар и в различни държави, структурата на техните послания е една и съща. Ето как популистите виждат света.            ДВ : На какви послания разчитат популистите и защо толкова много хора ги харесват? Йорн Прехт:  Във филмовата индустрия го наричат принципът KISS: \"Keep it smile, stupid\". Това означава да говориш по начин, който всеки разбира. Точно на това залагат и популистките движения: на простички, лесно разбираеми и, точно поради това, ефективни послания. Те обикновено биват гарнирани с нещо пикантно и най-напред с някаква катастрофа.     Кризите и сривовете са неразделна част от речите на популистите. Друг елемент в популистката реторика е представата за напрегнати отношения между обикновения народ и елита. Популистите обичат и коспиративните теории за интригите на елитите. Обикновено речите по тези въпроси са гарнирани с една особена морализираща нотка. ДВ:  С тези похвати ли си служи Доналд Тръмп? Йорн Прехт:  Да. Самият му девиз \"Да направим Америка отново велика\" говори за някаква криза. Зад него прозира въпросът: защо Америка вече не е велика и кой е виновен за това? Отговорът гласи: демократите или елитите. В същото време Тръмп е милионер, т.е. човек от елита. Но популистите като Тръмп се смятат за преки и единствени изразители и носители на народната воля. Те внушават на хората, че ги защитават от корумпираните елити. По тяхната логика, елитите винаги са в съюз с мюсюлманите, мексиканците или чужденците като цяло, които те - десните популисти - смятат за паразити. Тръмп се изживява като божи пратеник, който трябва да покаже на хората как да се отбраняват срещу злото. Така той рисува една твърде опростена картина на обществото. В посланията си популистите залагат основно на две чувства: носталгията и страхът от неизвестното. ДВ:  Носталгия и страх, но после идва ред на надеждата, чийто носител е именно новият \"герой\". Така ли? Йорн Прехт:  Да. Популистът кара хората да вярват, че има лесно решение на проблемите. В психологически план това силно напомня за семейството: представата за \"бащицата\", който ще оправи нещата. Популистките движения имат склонност да залагат на мъжки лидери. Идеологически те ни връщат назад към 1950-те години, когато мъжът е ходел на работа, а жената се е грижела за домакинството. В този смисъл Доналд Тръмп е нещо като мачото от петдесетте години. Популистите често се опитват да култивират една определена носталгия по отношение на ролята на двата пола. Те и привържениците им са убедени, че навремето светът не е бил толкова сложен. Но ако си направим труда да отворим вестниците от онова време, ще установим, че жените са били потискани в много по-голяма степен. Което съвсем не означава, че светът тогава е бил по-лесен. ДВ:  Има ли прилики между популистите в Бразилия, САЩ, Унгария и Германия например? Йорн Прехт:  Да. Макар да говорим за съвсем различни култури, носталгията, чувството, че съществува определена заплаха, както и копнежът към силен лидер в ролята на \"бащица\" изглежда се повтарят навсякъде. В много страни това функционира много добре. ДВ:  Щом емоциите са толкова важни, тогава какво е влиянието на фактите? Йорн Прехт:  Да вземем например Доналд Тръмп - при него оставаме с впечатлението, че фактите не играят вече никаква роля. Популистите умишлено подбират само онези факти, които им вършат работа. Онези, които подкрепят техните възгледи. Те не обичат критиката, защото тя означава дискусия, а тя пък от своя страна води до прозрението, че светът все пак е по-сложен от онова, което твърдят популистите. ДВ:  Използва ли се този опростенчески поглед към света и в социалните медии? Йорн Прехт:  Туитър и Фейсбук дават на потребителите възможност да коментират публикациите на реномирани медии. А това дава поле за изява на популисткото говорене. Съществуват и добре организирани групи, които се опитват - включително с помощта на руски ботове или фалшиви профили - да влияят на общественото мнение по спорни теми, каквато например е темата за бежанците. Има обаче и контра движение - хора, които се опитват да опровергават фалшивите новини и факти. В същото време държавите започват да се учат как да реагират на нелегалните начини да се влияе на хората. Наскоро германската канцлерка Ангела Меркел заяви, че нейното правителство обмисля въвеждането на наказателни мерки. А това означава, че все още има надежда за възстановяването на сериозния дебат, който се базира на фактите.", "date": "2018.10.31", "title": "Ето какво искат да ни внушат популистите"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389014-%D0%BF%D0%BE%D1%80%D0%BD%D0%BE-%D0%B7%D0%B2%D0%B5%D0%B7%D0%B4%D0%B0-%D0%BF%D0%BE%D0%BA%D0%B0%D0%B7%D0%B0-%D0%BA%D0%B0%D0%BA", "text": "талианската порно звезда, обявила се за върл фен на Наполи - Паола Саулино, направи първи стъпки в спортната журналистика. Хубавицата коментира червения картон на вратаря на СПАЛ Ваня Милинкович-Савич, брат на звездата на Лацио Сергей Милинкович-Савич, показан му за това, че тръгна да гони топката, без да забележи, че на терена вече му е подхвърлена още една. Реферът сметна усилията му като проява на бавене на играта и го изгони.     \"Аз също обичам да играя с две топки\", каза по повод ситуацията и направи жест с ръка със сексуален подтекст. Думите й предизвикаха над 36 хиляди гледания само за седмица и куп коментари.", "date": "2018.10.31", "title": "Порно звезда показа как ...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389015-%D1%81%D0%B5%D0%BA%D1%81%D1%81%D0%B8%D0%BC%D0%B2%D0%BE%D0%BB-%D0%B2-%D1%82%D0%B5%D0%BD%D0%B8%D1%81%D0%B0-%D0%BD%D0%B0%D0%BF%D0%BE%D0%BC%D0%BD%D0%B8-%D0%B7%D0%B0-%D1%81%D0%B5%D0%B1%D0%B5-%D1%81%D0%B8", "text": "Южени Бушар отново прикова погледите в социалните мрежи, споделяйки снимки от последната си фотосесия.  Тенисистката, която се превърна в сексимвол, не блести на корта, но затова пък сияе извън него.  Канадката зарадва феновете си с фотоси, на които е в компанията на още дами и отправи послание: „Усетете вкуса на дъгата!“   Вижте снимки:              ", "date": "2018.10.31", "title": "Секссимвол в тениса напомни за себе си"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389016-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-31-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "ОВЕН ( 21 март - 20 април ) Ще действате по инстинкт, без да слушате съветите на приятели и роднини. Така че, не се оплаквайте по-късно, ако не успеете в нещо. Бъдете по-коректни в разговор с шефа, само така, ще получете това, което искате. За финансови инвестиции, може да избере втората половина на деня. Ще спечелите, ако обмислите всички подробности. ТЕЛЕЦ ( 21 април - 21 май )  Очаква ви успех в работата. Може би увеличение на заплатата и нов по-висок пост. Толкова дълго сте се стремили към това, че днес за вас, ще бъде празник. В личната сфера, желанията ви ще се сбъднат, ако не се подадете на флирт с противоположния пол. Вечерта за приятелите си, ще се окажете незаменими. БЛИЗНАЦИ ( 22 май - 21 Юни ) Може да получите толкова голяма сума пари, че да решите да изкупите всички стоки в магазина. Не забравяйте, че такива дни не се случват често, така че, няма да е зле да спестите нещо. В личната сфера, ще почувствате прилив на сили и вдъхновение, но в работата се очаква осезаем спад. Вечерта обърнете внимание, на възрастните си роднини.   РАК ( 22 юни - 23 юли ) Очаква ви активна работа, резултата от която, ще ви удовлетвори. Но ако не сте готови да поемете нови проекти, кажете на шефа си за това. Вашите близки се нуждаят от подкрепа, така че не ги оставяйте сами. Тайните замисли в любовта, ще започнат да се реализират, което вече води до сериозни и официални отношения. ЛЪВ ( 24 юли - 23 август ) Не трябва да копаете в миналото, на своя възлюбен. Ако стигнете до там, където не трябва, скоро ще бъдете зад борда на кораба, наречен \"Любов\". На работното място, всичко ще е наред, парите сами ще идват при вас, а здравето ще е отлично. Но от пътувания с кола, по-добре се откажете. ДЕВА ( 24-ти август - 23 септември ) Не се препоръчва, рязко да променяте курса, ако сте го избрали заедно с близък човек. В любовта, човек трябва да търси компромис и да не използва критиката като \"оръжие\". Ясни изчисления, ще са необходими във финансовите въпроси. Ако се опитвате да спестите пари за пътуване и почивка, тогава е по-добре да ги вложите в личната си сметка. ВЕЗНИ( 24 септември - 23 октомври) Трябва да се замислите сериозно и да прецените всичко, ако работата и финансите ви, са заложени на карта. Разсеяността и решителността, могат да ви навредят дори повече, отколкото безгрижността по важни въпроси. Благоприятен ден за промяна на имиджа, медицински преглед и лечение. Вечерта е възможна романтична среща.   СКОРПИОН ( 24 октомври - 22 Ноември ) Препоръчва се, да спрете за малко полета на фантазията си, докато нещата не се превърнат в реалност. Всъщност, половината от тях нямат нищо общо, както с вашите способности, така и с мъдрите решения. В любовната сфера, ще трябва да се конкурирате със съперници, за да спечелите сърцето на онзи, когото обичате. Само не се вълнувайте, без причина.   СТРЕЛЕЦ ( 23 Ноември - 21 Декември ) Не прибързвайте, както в работата си, така и във финансите. Ако бързате-ще станете за смях! В интимен план, всичко ще е наред. Основното е, че избраникът ви, ще бъде с вас на същата вълна. Настъпателна позиция, ще ви трябва при комуникацията с приятели, които, ще ви водят по свой път. Отървете се от негатива, с помощта на йога. КОЗИРОГ (22 Декември - 20 януари ) Очаква ви не лек ден, ако започнете да избързвате и насилвате нещата. Важните задачи, отложете, така че да не пречат, да анализирате новите проекти. Този ден е подходящ за строги икономии, а не за безразсъдни разходи и малки покупки. Въпреки това ако близки хора, ви искат заем, не отказвайте. Ще ви върнат всичко, с лихвата.  ВОДОЛЕЙ ( 21 януари -  19  февруари ) Ще постигнете зашеметяващ успех в работата, което ще предизвика завист в някои колеги. Животът по график не е за вас, затова действайте спонтанно. Особено в любовта. Вечерта е възможно творческо вдъхновение, интересни предложения и промяна на имиджа. Само сдържайте емоциите си, ако смятате, че сте на ръба на срива.   РИБИ ( 20 февруари - 20 март ) Не се препоръчва да се включвате в разговори, които първоначално водят до неприятни слухове. Бъдете честни не само със себе си, но и с другите. Днес, ще сте през цялото време в движение, ще говорите с хора и ще се грижите за по-възрастните членове на семейството. От любимия, не трябва да скривате чувствата си, ако искате връзката да продължи.", "date": "2018.10.31", "title": "Дневен хороскоп 31 октомври"}
{"url": "http://www.classa.bg/%D1%81%D0%B2%D1%8F%D1%82/item/389017-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D0%B8%D0%B7%D1%8A%D0%BC-%D0%BF%D1%80%D0%B5%D0%B7-2018-%D0%B0-%D0%BE%D1%82-%D1%80%D0%B5%D1%87-%D0%BD%D0%B0-%D0%BE%D0%BC%D1%80%D0%B0%D0%B7%D0%B0%D1%82%D0%B0-%D0%B4%D0%BE-%D1%87%D0%B8%D1%81%D1%82-%D1%82%D0%B5%D1%80%D0%BE%D1%80", "text": "Това е нещо, от което те отдавна са се опасявали. С увеличаването на заплахите, с все по-ожесточения тормоз онлайн, с масовото оскверняване на синагоги и културни центрове със свастики, вероятността от терористична атака е надвиснала над еврейската общност в САЩ. В събота най-страшното от тези опасения се сбъдна, след като стрелец нахлу в синагога в Питсбърг и уби 11 души, докато крещеше \"Всички евреи трябва да умрат\". Това е най-тежката целенасочена атака срещу американски евреи в историята на страната. И тя е част от опасна тенденция, за която предупреждаваха мнозина, следящи антисемитската активност.     \"За съжаление, в атмосферата, в която се намираме, колкото и шокиращи винаги да са тези инциденти, те не са изненадващи. Антисемитизмът е неотменима част от екстремизма, насилието винаги \", казва Орен Сегал, директор на центъра за борба с екстремизма към Антиклеветническата лига (ADL), основана през 1913 г. В годишния си анализ на антисемитски прояви в САЩ,  ADL са отчели 57% ръст на инцидентите през 2017 г. в сравнение с предишната година . Това включва какво ли не - от бомбени заплахи и побоища до вандализъм, оскверняване на еврейски гробища, разпространяване на антисемитски плакати и графити. Смъртоносната атака в Питсбърг се случва на фона на особено токсична ера в американския политически и социален живот. Много американци вярват, че нарастването на антисемитизма, ксенофобията и расизма в последните две години е провокирано от реториката на някои от лидерите на страната, особено президента Доналд Тръмп, чиито митинги често включват остри критики към имигрантите и осмиване на \"глобалистите,\" което се приема като кодова дума за евреите. В последно време Тръмп се обяви за \"националист,\" с което зарадва някои от последователите му, които се идентифицират като бели националисти. Минаха само 14 месеца, откакто бели расисти преминаха с горящи факли през кампуса на университета на Вирджиния в  Шарлотсвил , като скандираха \"Наша кръв, наша земя!\" и \"Евреите няма да ни заменят!\". Напрежението доведе до сблъсъци между тях и антифашистки активисти, които кулминираха с врязването на автомобил в група демонстранти, убийството на млада жена и раняването на 19 души. Първоначално проявата на насилие беше осъдена от Тръмп в Twitter, който впоследствие обаче обяви, че е имало \" \". Симпатизантите на крайната десница приемат думите на президента като подкрепа за поведението и идеите им и насърчение да продължават да ги отстояват. \"Реакцията беше крайно незадоволителна. Не е трудно нацистите или антисемитите да бъдат заклеймени категорично. Това беше очакването на еврейската общност. Всъщност такова е очакването на всички общности\", казва Сегал. Въпреки че антисемитизмът бележи ръст, той не е новост в САЩ. Еврейските общности и организации в страната отдавна са мишена на фанатици, но през голяма част от американската история е имало сравнително малко мащабни атаки. Определено досега не е имало нищо сравнимо с масовото убийство в синагогата в Питсбърг. Фактът, че то се случва в толкова наситена с омраза политическа атмосфера, също е от значение. \"Виждали сме актове на насилие. Това, което е ново, е контекстът на тези актове на насилие,\" казва Ерик Уорд, изпълнителен директор на Western States Center, базирана в Орегон прогресивна група, фокусираща се върху въпросите за социалната и икономическа справедливост. \" Никога досега не съм виждал такова съчетаване на политическо насилие с политическа реторика ,\" казва Уорд, който изучава антисемитизма през последните 30 години. \"То идва основно от маргинализирани групи, и това, което е различно в този момент и е плашещо в този момент, е че реториката вече идва от масите, и това позволява на маргинализираните хора да действат.\" Шествията в Шарлътсвил, Вирджиния миналата година бяха първата публична демонстрация на антисемитизъм от края на 70-те години насам, когато група неонацисти се бореха в съда за правото си да организират шествие в Илиноис. След 11 септември 2001 г. много синагоги и еврейски центрове започват да изискват от посетителите документ за самоличност и издигат бариери, за да предотвратяват атаки от атентатори-самоубийци с коли. Някои от предпазните мерки изглежда прекалени за времето си, но вече не изглеждат така. Теоретичната заплаха се превърна в реална буквално в рамките на минути. Дебора Липстад, професор по еврейска история и изследвания на Холокоста в университета \"Емъри\", казва, че през 50-те и 60-те години, антисемитизмът е бил по-структурен, под формата на дискриминация при наемането на работа и в образованието. \"Знаех, че трябва да бъда два пъти по-добра от не-еврейските деца\", за да ме приемат в университет, споделя тя. Атаки са се случвали и на лично ниво, например побоища над еврейски деца, които живеят в квартали със смесен етнически състав. \"Нападението в синагогата е отвъд всичко, което сме преживявали досега,\" коментира тя. Вълната от антисемитски инциденти през последните две години, според нея е резултат от \"антисемитски провокации\" от страна на политически лидери. Тя придава смелост на неонацисти и бели расисти, решени да извършат актове на насилие. Нарастването на антисемитските атаки и тормоз онлайн, особено в популярните социални медии, е сериозно опасение в последните години. Възходът на крайната десница в Америка и Европа е свързан с разпространението на антисемитски конспиративни теории за еврейска глобална доминация и нараснали призиви за затваряне на границите в държавите с преобладаващо бяло население. Интересът към конспиративни теории за евреите, особено за Джордж Сорос, достига нова публика чрез интернет мемета и онлайн-медии. Въпреки че все повече институции настояват социалните мрежи да следят и да премахват материали с антиеврейско съдържание, не всяка платформа полага специални усилия за справяне с проблема. Подобно бездействие и отказ да се възпрепятства разпространението на конспиративни теории започва да става опасно. \"Не може човек да върши такава работа, без да поддържа солидна доза надежда, че нещата ще станат по-добри,\" казва Орен Сегал. \"Трябва да се надяваме, че този момент във времето няма да бъде запомнен само с хейтърите и насилието, а с нещата, които хората са направили в отговор на това. Вече виждаме хора да излизат на улиците и да заявяват, че това не е представително за нас, това не е представително за тази страна. Това е добра първа стъпка. Сега имаме нужда от избраните ни политици и лидери на общности и бизнес-лидери да реагират категорично на тази омраза, повече от всякога.\"    ", "date": "2018.10.31", "title": "Антисемитизъм през 2018-а: От реч на омразата до чист терор"}
{"url": "http://www.classa.bg/%D1%81%D0%B2%D1%8F%D1%82/item/389018-%D0%BC%D0%B5%D1%80%D0%BA%D0%B5%D0%BB-%D1%81%D0%B8-%D0%BE%D1%82%D0%B8%D0%B2%D0%B0,-%D0%BC%D0%B8%D0%B3p%D0%B8%D1%82e-%D0%BE%D1%81%D1%82%D0%B0%D0%B2%D0%B0%D1%82", "text": "Ерата „Меркел“ се очертава да приключи! Явно не само под обществения натиск, но и загубите на политическата й партия на последните избори в Германия. Тя ще се спаси в кротко забвение, като ще бъде политически труп, защото видно от съдбата на Хелмут Кол, германците не прощават грешките на политиците си! А Меркел направи сериозни политически грешки не само за Германия, но и обрече цяла Европа на сериозни, ама много сериозни проблеми.     Бездетната Меркел реши да прояви майчински чувства към едни хора, с коренно различни традиции, култура, ценности и възпитание. Които не могат и няма да се впишат в европейските. Европейската цивилизация по същността си е християнска, ценностите на християнската вяра са в основата й. Върху тях са изградени принципите на държавите, правосъдието, образованието. С навлизането на дивия либерализъм, соросоидите НПО-та и най-вече, с вземането на властта от тази женица, Европа навлезе в тъмни времена – на изнасилвания, грабежи, социална несправедливост, убийства и мръсотия. В подредените и образцови немски градове се заселих диви варвари, непроумяващи елементарни човешки /повтарям, не християнски, а човешки/ ценности, непроумяващи защо трябва да се спазват законите, непроумяващи, ЧЕ СА ГОСТИ! Меркел ги НАТРАПИ на всички европейци. И нагло поиска всички европейски държави в ЕС да приемат на територията си НЕЙНИТЕ ГОСТИ, ДА ГИ ИЗДЪРЖАТ, ДА НЕ ГИ УПРЕКВАТ, ДА НЕ ГИ СЪДЯТ, КОГАТО ИЗНАСИЛВАТ, ГРАБЯТ И УБИВАТ, ЗАЩОТО ТОВА СА ТЕХНИ ТРАДИЦИИ…. Сега ЕС започва сериозно да се разклаща от „ценните“ гости на Меркел. Проблемите с Унгария, Полша, Италия, Испания, до голяма степен се дължат на водената от нея политика, която тя наложи на ЕС! Вместо подпомагане на гражданите на ЕС, развитие на съюза, на ценностите, на идеите, парите отиваха за издръжка на същества, които само разрушаваха, не работят, няма и никога да работят, с претенции да ги издържаме до живот в лукс, който не са и мечтали и….размножаващи се усърдно – защото това Е ТЯХНОТО ОРЪЖИЕ СРЕЩУ НАС. Много е зле, когато допуснеш личните ти комплекси да замъглят политическото ти зрение за реалността! Вижда се края на ерата „Меркел“. И е време Европа и България да решат по кой път да поемат. А… да, и нейното вярно пуделче Боку също му е време да си отива с господарката си!    ", "date": "2018.10.31", "title": "Меркел си отива, мигpитe остават!"}
{"url": "http://www.classa.bg/%D1%81%D0%B2%D1%8F%D1%82/item/389019-%D1%8E%D0%BD%D0%BA%D0%B5%D1%80-%D1%83%D0%B4%D0%B0%D1%80%D0%B8-%D1%83%D0%BD%D0%B3%D0%B0%D1%80%D0%B8%D1%8F-%D0%BF%D0%BE-%D0%B1%D0%BE%D0%BB%D0%BD%D0%BE-%D0%BC%D1%8F%D1%81%D1%82%D0%BE", "text": " и така не беше популярен политик сред унгарците, а неотдавнашната му реч само влоши ситуацията. Президентът на Европейската комисия каза на румънския президент Клаус Йоанис, че националния празник на Румъния, който отбелязва обединението с Трансилвания, е също и европейско тържество.     По време на речта си в Европейския парламент г-н Юнкер каза следното: \"Румъния ще отпразнува на 1 декември тази година своята стогодишнина, стогодишнината на великия съюз, както казват нашите румънски приятели. Исках да кажа на президента, че това е румънски празник, но също така е европейски празник, защото всичко, което се отнася до Румъния, засяга Европа. Всичко, което е специфично за Румъния, не е чуждо на Европейския съюз. В същия ден ще отпразнуваме заедно великия момент на румънската история и великия момент на европейската история“. Неговите думи, разбира се, предизвикаха възмущението на унгарците, тъй като скръбта по \"Велика Унгария\" остава най-чувствителното място за населението. Ще напомним, че Унгария загуби Трансилвания след Първата световна война и все още смята това за историческа трагедия.   Превод: М.Желязкова", "date": "2018.10.31", "title": "Юнкер удари Унгария по болно място"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389012-%D0%BE%D1%81%D0%BB%D0%B5%D0%BF%D0%B8%D1%82%D0%B5%D0%BB%D0%BD%D0%B0-%D1%83%D0%BA%D1%80%D0%B0%D0%B8%D0%BD%D0%BA%D0%B0", "text": "Тя е само на 23 години и е от Киев, а медиите вече я наричат украинската Ким Кардашиян. Красавицата вече е привлякла вниманието на над 1 млн. фена в Инстаграм. И това не е случайно. Ослепителната Елена има примамлив бюст и съблазнителни бедра, които биха разпалили всеки мъж. Фигурата й прилича на тази на Ким Кардашиян, но украинката има свой собствен чар. Елена радва всеки ден феновете си с предизвикателни фотографии, на които позира само по съблазнително бельо, бански или впити тоалети. Тя не крие нищо, дори това, че вече си е увеличила гърдите и е постоянна клиентка на козметичните салони. А дали наистина е по-привлекателна от двойничката си Ким Кардашиян, отсъдете сами:              ", "date": "2018.10.31", "title": "Ослепителна украинка"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389013-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%B4%D0%B0", "text": "Популярният британски модел и водеща Кати Прайс е пред обявяване на фалит, но се надява да избегне това с продажбата на свое имение в Западен Съсекс за сумата от 2 милиона паунда.     Сексбомбата е по-известна в шоубизнеса като Джордан и се прочу с разкрепостеното си поведение и секс завоевания с известни футболисти. Кати Прайс трябва да похарчи първо 150 000 паунда, които ще са изчистването на въпросното имение, което е затънало в боклуци и според брокерите няма как да бъде продадено в сегашното си състояние.", "date": "2018.10.31", "title": "Сексбомба се надява да ..."}
