{"url": "http://www.classa.bg/%D1%81%D0%B2%D1%8F%D1%82/item/385085-%D1%85%D0%B5%D0%BC%D0%BE%D1%84%D0%B8%D0%BB%D0%B8%D1%8F%D1%82%D0%B0-%E2%80%93-%D1%86%D0%B0%D1%80%D1%81%D0%BA%D0%B0-%D0%B1%D0%BE%D0%BB%D0%B5%D1%81%D1%82", "text": "Първата носителка на фаталния ген на хемофилията била кралица Виктория Хемофилията винаги е била смятана за признак на принадлежност на болния към царски род, а понякога я смятали за привилегия на монарсите. Но и простосмъртните също боледуват от нея, макар че едва ли може да се намери документ, който да удостоверява този факт. Животът на страдащия от хемофилия е постоянно оцеляване. За здравия падането, порязването и кръвотечението от носа са нещо съвсем обикновено, но за хемофилика те могат да се превърнат в смъртоносни. По-голям проблем са вътрешните кръвотечения, които могат да възникнат спонтанно, без външно въздействие. Причината за хемофилията е вроден ген, чийто носители най-често са жени. Девойката приема този ген от майка си, след това го предава на сина си, който ще боледува от хемофилия, или на дъщеря си, която също ще носи този ген. За „течната кръв“ се споменава най-напред в талмуда. В древни времена старият юдей е внесъл в него правилото, на момчето, чиито по-големи братя са починали заради кръвозагуба, от операцията, да не се обрязва. През 12 век медик от арабските страни писал в своите лекарски дневници, че се сблъскал с цяло семейство, в което мъжете често умирали от кръвотечения, предизвикани от малки рани. През 19 век лекарят от Америка Джон Ото установил, че кръвотеченията от незначителни рани са болест, която е наследствена и от която най-често страдат мъже. Ото нарекъл болестта „предразположеност към кръвотечения“, а впоследствие учени от Швейцария я нарекли хемофилия. Наричат я още „викторианска“ и „царска“ болест. Тези имена не са възникнали случайно. Най-прочутата носителка на фаталния ген била кралица Виктория. Тя била първата носителка на този ген в семейството й, тъй като в семействата на родителите й това заболяване не било открито. А сред наследниците й има много болни. Болен бил синът й – Леополд, а дъщеря й предала хемофиличната епидемия на своите наследници, които я разнесли по всички кралски семейства в Европа. Църквата смятала, че болестта на Леополд е наказание за греховете на кралицата майка. Според предписанието тя не бивало да ражда, когато била болна. Леополд имал пъргав ум и се стремял към нови знания, дори помагал на майка си в държавните дела. Принцът се оженил за Елена – сестрата на холандската кралица. В семейството му се родили две деца, които също страдали от фаталната болест. Леополд починал от кръвоизлив в мозъка. Благодарение на потомците на Виктория хемофилията проникнала и в Русия. Единственият син на Николай Втори – Алексей, страдал от нея. Майка му – Александра Фьодоровна била правнучка на кралица Виктория, наследила злощастния ген и го предала на сина си. Царевичът получил първото си кръвотечение на два месеца и от този момент болестта започнала да настъпва. Всяка рана, всяко натъртване можели да доведат до фатален край. В някаква степен хемофилията се намесила в политическия живот на Русия по това време. Освен членовете на императорското семейство при Алексей свободно можел да влиза Григорий Распутин, който по някакъв чудодеен начин успявал да спре кръвотечението му. Николай Втори и съпругата му безгранично вярвали на стареца и се вслушвали в съветите му. 17 април е обявен за Световен ден на хемофилията. В света от нея боледуват около 400 хиляди души. Хемофилията е заболяване, което е свързано с лоша съсирваемост на кръвта. В процеса на съсирването участват десетки специални белтъчини, означени с римски цифри от I до XIII. Дефицитът на фактора VIII се нарича хемофилия А, а факторът IX — В. Терминът „хемофилия“ е въведен през 1828 г. от швейцарския лекар Хопф. Боледуват най-често мъже, а жените са носители на гена на хемофилията и могат да родят болни синове и дъщери. Вероятно този ген се появява, тъй като кралските особи сключват роднински бракове помежду си. Според една от версиите за болестта на кралица Виктория е, че неин баща не е Едуард Август, Кентският херцог, а друг мъж, който бил болен от хемофилия. Английската кралица предала това заболяване на царстващите семейства в Германия, Испания и Русия.", "date": "2018.08.07", "title": "Хемофилията – Царска болест"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/385078-9-%D1%82%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B6%D0%B5%D0%BB%D1%8F%D0%B7%D0%BA%D0%BE%D0%B2-%D0%B8-%D0%BD%D0%B5%D0%B3%D0%BE%D0%B2%D0%B8%D1%82%D0%B5-%D0%BF%D0%BE%D0%BA%D1%80%D0%BE%D0%B2%D0%B8%D1%82%D0%B5%D0%BB%D0%B8", "text": "Лятото не струва, ако Митьо Очите не блесне с героична проява. Ако МВР не блокира поне веднъж всички входно-изходни точки около Слънчев бряг в негова чест, сезонът не е започнал. Ако не се събират гилзи и не се отмиват локви кръв след поредния джентълменски спор за \"паркомясто\", не ми го хвалете. Този път чак турският вътрешен министър беше вдигнат \"на ура\" в 3 ч. след полунощ, за да осигури намирането на Митьо Очите. Издирваният се оказа открит в хотелската стая на общински съветник от БСП, а политическият скандал доста бързо изпревари екстрадицията. В цялата навалица от възклицания, похвали и коменари в стил \"ние ги пускаме, те ни ги връщат\" останаха няколко въпроса. Ако рекетьорската групировка в Слънчев бряг е разследвана от началото на 2016 г. (по думите на зам.-главния прокурор Иван Гешев), как така Митьо Очите беше със статут на цивилен гражданин до преди седмица? Чак сега ли ГДБОП и прокуратурата намериха доказателства за смущаващия бизнес на Желязков като \"менажер по търсенето на обекти за охрана\"?  в Слънчев бряг от юни 2016 г. беше само епизод от десетилетната мутренска война за влияние. Наборът от методи за убеждаване на хотелиери, ресторантьори и търговци да плащат такса \"Спокойствие\" са зле пазена публична тайна. Това, което се виждаше с невъоръжено око от местните жители, туристите и журналистите, така и не влезе в полезрението на съда. Затова Димитър Желязков се е разхождал като свободен гражданин до Германия, Гърция и Турция - просто никой го е гонил.       А ако не те гонят, бягаш ли? По наличната досега информация - Митьо Очите е пресякал две държавни граници с антураж от 6 души с C-класи със софийски регистрации, в компанията на действащ общински съветник и бивш депутат. Групата се е настанила в луксозен хотел в центъра на Истанбул като екскурзианти в градска отпуска, докато Интерпол е качвал алармата в червения си бюлетин. Ако на това му се казва  \"да излезеш на дюшеци по български\" , то родната организирана престъпност води с няколко обиколки пред цялата италианска мафия по разкош и безгрижие. Или по липса на всякакъв инстинкт за самосъхранение? Дали късметът на МВР проработи за първи и последен път, или арестът на Очите не е бил чак толкова изненадващ за самия него, няма как да гадаем. Но фактът, че главният заподозрян по делото беше арестуван без съпротива, а набеденият за негов съучастник общинар от Несебър е неоткриваем вече четвърти ден, дава някои поводи за съмнение в ефективността на издирването \"от днес за утре\". Най-голямата мистерия на българските гласове си остава мотивацията на  Бенчо Бенчев  - другарят социалист с \"Ролс-Ройс\"-а (дай Боже всекиму!), зам.-председател на Общинския съвет в Бургас от БСП. Между другото - работодател на Митьо Очите и негов спътник в пътешествието му към ареста. Политическа кариера на Бенчев ефективно приключва след снимката му с белезници в Турция, но в задачата се пита - а как изобщо е започнала? Как така безпартийният милионер, когото Вигенин нарече \"отрицание на всичко, в което вярваме\", се оказа втори мандат представител на БСП в местната власт? На \"джендърския\" принцип \"Не питай, не казвай\"? Ако се обявяваш за \" коректив спрямо неравенството и несъвършенствата на пазарната икономика \" и обещаваш да \"освободиш икономиката от паяжините на организираната престъпност\", не си твърде убедителен, щом в продължение на години не забелязваш гредата в собственото си око. Корнелия Нинова с право поиска оставката на общинаря, но след \"А\" ще последва ли и \"Б\"? Ще назове ли поименно всички вътрешнопартийни мислители, които са я съветвали \"да си трае и да не се намесва\"? Ще направи ли БСП пълно разследване кой е получавал дарения от Бенчев и ако финансовият му принос за партийната каса се окаже реален, ще бъдат ли върнати парите? А дали този случай е инцидент или практика? Както отбеляза бившият депутат и зам.-министър от левицата Георги Кадиев (познавал Бенчев още от 2005 г.) -  \"Всички обичат суджук на аванта; взимат от едни и същи хора, понякога повече, понякога по-малко\". Това мрачно (само)признание вероятно дава обяснения за произхода на \"9-те живота\" на Димитър Желязков и неговите покровители. Затова не се изненадвайте, когато следващият сезон в Слънчев бряг започне с нова бомбастична циркова програма.", "date": "2018.08.07", "title": "9-те живота на Димитър Желязков и неговите покровители"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/385079-%D0%B1%D0%BE%D0%B9%D0%BA%D0%BE-%D0%B2%D0%B4%D0%B8%D0%B3%D0%BD%D0%B0-%D1%82%D0%BE%D0%BF%D0%BA%D0%B0%D1%82%D0%B0-%D0%B7%D0%B0-%E2%80%9C%D0%B2%D0%BE%D0%BB%D0%B5%E2%80%9D-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F,-%D0%B2-%D0%B5%D0%B4%D0%B8%D0%BD-%D0%BE%D1%82%D0%B1%D0%BE%D1%80-%D1%81%D0%B0%E2%80%A6-%D0%B8%D0%B7%D1%87%D0%B0%D0%BA%D0%B0%D1%85-3-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0,-%D0%BF%D1%80%D0%B5%D0%B4%D0%B8-%D0%B4%D0%B0-%D0%BD%D0%B0%D0%BF%D0%B8%D1%88%D0%B0-%D1%82%D0%B0%D0%B7%D0%B8-%D1%81%D1%82%D0%B0%D1%82%D0%B8%D1%8F%E2%80%A6", "text": "Изчаках да се съберат три доказателства, преди да напиша тази статия. Не че отдавна не ми беше ясно. И съм напълно наясно какво ще последва – отново ще ме обвинят за гербер, че искам да клатя “светата Корнелия” и Бойко Борисов ми е платил. Така става винаги като кажа Истината, а аз всъщност обичам да я казвам. Не ме интересува какво ще кажат, това е Истината… Сега всички гледате Митьо Очите и цирковете около общинския съветник от БСП, дето се оказа, че му е приятел. То затова е целият цирк – за да го гледате. А истинската му същност е съвсем друга – Бойко просто “вдигна топката” за “воле” на Корнелия. Това е съвместна акция, която е със съвсем предвидими резултати. Корнелия ще разчисти терена вътре в БСП. Тя вече се включи. Вместо да се “срамува” и да се скрие някъде, тя излезе с “принципна” позиция, заклейми виновника и посочи, че той е вкаран в листите от предното ръководство. Т.е. от Станишев и Миков. Тъй като скандалът става грандиозен, какво ще последва? Много просто – Корнелия ще създаде някакви “правила”, според които кандидатите по места се утвърждават от Централното ръководство. За да не се получат нови такива случаи. Ще изглежда принципно и правилно. Реално ще е “метла”. Корнелия ще разчисти всяка опозиция, ще допремахне останали демократичен характер на БСП, в която единствено и неповторимо от всички други партии, местните структури издигат кандидатите. Сега всичко ще се пише на “Позитано”. И това ни най-малко не значи, че ще изчезнат хората на криминалните групировки. Не, остават. Те са нужни – с парите си, но най-вече – с гласовете, които носят. Ще ги има. Има ги във всички партии. Просто вече ще са хората на Корнелия, а не тези на Станишев. Един перфектен театър на Бойко, с който даде рамо на червената лъвица. Но това е само доказателството номер 3. Другите 2 се в обратна посока. Преди 2 месеца властта брутално се разклати. Ставаше думи за квотите за бежанци и за логичните съмнения на народа, че силно зависимият от Меркел Бойко, ще клекне. То може и да е станало, но да не знаем. Какви ли не слухове пълзят. Но тогава – точно като изригна недоволството, и… се появи Корнелия. Тя “публично” зададе въпроси на министър-председателя. И той моментално се появи в парламента, за да им отговаря. И направи едно бомбастично популистко изказвам, че “и милиарди да му дадат, няма да приема никого”. Така, след прекрасно вдигнатата “топка”, Баце удари успешно воле, и вкара гол. Народът се успокои, въпреки че реално нищо по мигрантите не е решено. Но театърът на Бойко и Корнелия, реално укрепи Бойко. Ако тя не се беше появила, истерията се самовъзпламеняваше и можеше да отнесе доста крехкия кабинет. И да стигнем и до второто “воле” – Странджа. Отново народът “изтрещя”, което е съвсем логично – Бойко отдавна е компрометиран и омръзнал, присъствието му във властта може да се счита дори за наглост. И отново – заради Странджа, народът изригна. Избиват добитъка, гонят хората, за да заселват мигранти… Вълната бе неудържима. И тогава… пак се появи Корнелия. С едно проекто-решение на парламента за “не-приемане на мигранти”. И пак Бойко “цъфна” в Парламента, той самият нареди да се приеме решението, и излезе с лаври от там. Изобщо, Корнелия твърде съмнително се появява точно като на Бойко му е най-трудно. А сега това с Митьо Очите и общинския съветник от БСП идва твърде удобно преди Евроизборите и преди тези за местна власт след година. Корнелия не владее напълно БСП. Това е най-демократичната партия в България. Наистина локалните организации имат много права. Нещо невиждано например в костовисткото СДС или в тоталитарната организация ГЕРБ. Няма друга такава партия, в която хората по места реално да могат да вземат решения. Но с това се свършва. Хората по места издигнаха ортаците на Митьо Очите, край с това. Ще преглеждаме всяка номинация. Бойко се укрепва с волетата от Корнелия, а тя – с волетата от Бойко… Всъщност, цялата схема е пределно ясна. Корнелия е удобна на Бойко. Не защото не си мечтае да го измести, и не защото е покорна. Не, тя има амбиции към стола му. Просто няма възможности. БСП е на историческия си максимум, тя повече проценти от тези не може да вземе. Каквото и да прави Корнелия, това ще е. Реално ако я сменят, може да паднат дори. Освен това, БСП няма “патерици”. Тя няма удобни малки партии, с които да направи коалиция. Така единственият начин да състави правителство, е да падне в лапите на ДПС. Което за БСП винаги е самоубийствено, и което Корнелия категорично не иска. Такъв съперник е идеален за ГЕРБ. Винаги ще е на второ място (дори с 1-2%) и винаги Бойко ще става премиер. Реално дори да изпревари с малко, тя отново остава далеч от 121 гласа. И отново Бойко ще намери коалиция, и ще бъде на власт. Корнелия е идеалният опонент на Бойко, и той затова я крепи. От друга страна, самият той е идеален опонент, защото е толкова компрометиран, че е постоянно под атаки, и вдига тонуса на БСП. Истината е, че без Бойко насреща, резултатът на БСП може още да падне. Така и на двамата им е удобно да подкрепят другия – уж чрез атаки срещу него. Митьо Очите не е най-големия мафиот и колко ли пъти вече е арестуван. Такъв като него винаги могат да му намерят за какво да го приберат. Едно време така правеха с Иво Карамански – обикновено преди избори. Сега е тоя. Но последствията на втория план са далеч по-важни. И очевидно Бойко направи така нещата, че Корнелия да получи “метла” в ръцете си. Тази симбиоза може да има всевъзможни последствия. Най-вероятно накрая ще се стигне и до прословутата “голяма коалиция” и това ще е последният мандат, преди маските да паднат… После – кой ли знае. Може вече да няма България. С темповете на изчезването на този народ, може и да няма смисъл нито от правителство, нито от държава вече…    ", "date": "2018.08.07", "title": "Бойко вдигна топката за “воле” на Корнелия, в един отбор са… Изчаках 3 доказателства, преди да напиша тази статия…"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385080-%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BE%D1%81%D0%B2%D0%B5%D1%82%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B5%D0%B4%D0%B8%D0%B8%D1%82%D0%B5", "text": "КЗК е на мнение, че предложението за разширяване на обхвата на данните за действителния собственик и финансирането на доставчиците на медийни услуги в публичен регистър би подпомогнало работата на КЗК Комисията за защита на конкуренцията (КЗК) обяви, че подкрепя приетия на първо четене от Народното събрание проект за промени в Закона за задължителното депозиране на печатни и други произведения, внесен от депутатите от ДПС Делян Пеевски, Йордан Цонев и Велислава Кръстева Сезирана от Народното събрание, комисията \"съгласува без забележки\" закона. КЗК е на мнение, че предложението за разширяване на обхвата на данните за действителния собственик и финансирането на доставчиците на медийни услуги в публичен регистър, както и за създаването от Министерството на културата на публичен регистър на лицата, разпространяващи и/или продаващи печатни издания, би подпомогнало работата на КЗК при проучвания по производства пред Комисията с оглед изясняване на всички релевантни данни и информация, свързани с дейността на предприятията от медийния сектор, се казва в становището. Регулаторът държи да подчертае, че икономическите анализи по конкретни производства пред КЗК отчитат и други фактори, освен пазарния дял и данните за собствеността и финансирането на медиите и разпространителите/собствениците на печатни издания, които е предвидено да бъдат направени публични, съгласно разпоредбите на законопроекта. Едновременно с това КЗК подчертава, че гарантирането на свободата на словото и медийния плурализъм като основни ценности на демократичното общество излизат извън обхвата на нейните правомощия. Тя предлага на Народното събрание \"да прецени дали и кой специализиран орган би могъл да следи за спазването на принципите на свободата на словото и да гарантира плурализма в медиите, както и с какви инструменти би разполагал този медиен регулатор\". В КЗК са постъпили становища по темата от Конфедерацията на работодателите и индустриалците (КРИБ), търговско.-промишлената палата (БТПП), Съюза на журналистите и от професора по медийно право Нели Огнянова. Съюзът на журналистите смята, че е нужен цялостен единен закон за прозрачността и собствеността на медиите в България, докато сегашната редакция е ограничено временно решение. От КРИБ са на мнение, че законопроектът \"има потенциала да утвърди международната практика за публично изразяване на мнение за личните виждания и убеждения на съответния редакционен колектив при спазване на най-високите утвърдени журналистически стандарти за посочване на поне два източника на информация и коментари\". БТПП отбелязва, че проектът не предвижда санкции за лицата, които нарушават ограниченията върху монопола в разпространението на печатни издания. Проф. Нели Огнянова е на мнение, че предлаганите мерки имат ограничена конюнктурна цел. Проверка на антикорупционната комисия не откри конфликт на интереси у депутата - издател като вносител на законопроекта, тъй като законът има за цел оповестяване на публична информация - каква е собствеността на медиите, а депутатът нямал лична цел за облага. Преди месец Комисията за защита на конкуренцията (КЗК) прие и публикува на сайта си секторен анализ на конкурентната среда на медийния пазар в България. Една от ключовите препоръки на КЗК е създаването на регистър за собствениците на всички медии и прозрачно финансиране при ползването на публични средства. \"Комисията счита за удачно създаването на регистър, съдържащ информация относно крайните собственици на всички медии – тв, радио, печатни издания, онлайн новинарски издания, както и относно крайните собственици на разпространителите (дистрибуторите) на съответния вид медийно съдържание\", пише в доклада. Като друг проблем в анализа се откроява насочването на основната част от рекламните бюджети към големите медийни групи, което поставя на изпитание оцеляването на по-малките участници, поради което КЗК е на мнение, че всички допълнителни финансирания (извън установения начин на финансиране и/или бизнес модел) на участници на съответните пазари с публични средства, в т.ч. целеви средства по програми, следва да се извършват при ясни правила, прозрачни, недискриминационни условия и осъществяване на ефективен контрол във връзка с горното.", "date": "2018.08.07", "title": "Комисията за защита на конкуренцията подкрепя промените в Закона за осветляване на медиите"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385081-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D1%81-53-260-%D0%BB%D0%B2-%D0%B2-%D0%B1%D1%80%D0%BE%D0%B9,-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%B4%D0%B5%D0%BA%D0%BB%D0%B0%D1%80%D0%B8%D1%80%D0%B0-%D0%BD%D0%B0%D0%BB%D0%B8%D1%87%D0%BD%D0%B8-8000-%D0%BB%D0%B2", "text": "Председателят на Народното събрание Цвета Караянчева е декларирала налични 17 400 лв. от трудови доходи Комисията за противодействие на корупцията и за отнемане на незаконно придобитото имущество публикува ежегодните декларации за имущество и интереси, подадени до 08 юни 2018 г., както и встъпителните и финални декларации, подадени през периода от 01 януари до 31 юли 2018 г. от лица, заемащи висши публични длъжности. Публикувани са 2866 ежегодни декларации, 3568 встъпителните декларации, 102 финални декларации. Общо 148 са лицата, неподали или подали в извън законоустановения срок съответните декларации, като от тях: 22 лица са кметове, заместник-кметове, председатели на общински съвети и главни архитекти на общини и райони, 69 лица са управители и изпълнителни директори на лечебни заведения за болнична помощ и други задължени по закона лица. Съгласно закона лице, заемащо висша публична длъжност, което не подаде декларация в законоустановения срок се наказва с глоба в размер от 1000 до 3000 лв. Когато нарушението е извършено повторно, глобата е в размер от 3500 до 6000 лв. В случаите на неподаване на декларация от лицата по чл. 6, ал.1 от закона за същите започва проверка за установяване на незаконно придобито имущество. В декларацията на премиера Бойко Борисов са вписани 53 260 лв. налични парични средства. Годишна данъчна основа от трудови доходи е 83 917 лв. Годишна данъчна основа за доходи от трудови правоотношения, извън тези за заеманата длъжност е 6806 лв., пише онлайн изданието на „Труд\". Президентът Румен Радев декларира налични 8000 лв. от заплати и 14 600 лв. на депозит също от заплати, кредитна карта за 10 000 лв. и 18 301 лв. в универсален пенсионен фонд. Вицепрезидентът Илияна Йотова декларира 40 000 лева в банка и 50 000 евро, също в банка, докато съпругът ѝ Андрей Йотов е с малко над 500 000 лева в банката, както и с малко над 100 000 евро. И Йотова, и Йотов посочват като източник на тези доходи „заплата и хонорари, декларирани в предходни години\". Отделно Йотова има вложение от малко над 7000 лева в Универсален пенсионен фонд (УПФ) Председателят на Народното събрание Цвета Караянчева е декларирала налични 17 400 лв. от трудови доходи, 2600 лв. от „заплата и спестявания, декларирани в предходни декларации\", 35 207 лв. от „заплата и спестявания, декларирани в предходни декларации\" и 16 500 лв. в УПФ. Партията на Марешки му „предоставила безвъзмездно\" Ауди А8 Лек автовомобил Ауди А8 е „предоставен безвъзмездно\" от партия „Воля\" миналата година на нейния лидер Веселин Марешки, пише в неговата имуществената му декларация. В списъка с возилата на Марешки са още едно „безвъзмездно\" Ауди А8 и две Бентли-та – едно „безвъзмездно\" и едно „предоставено\". На името на съпругата му Светлана са два „безвъзмездни\" Мерцедес-а. Миналата година тя е придобила безвъзмездно и половината от собствеността на къща с 346 кв. РЗП в столичния район „Витоша\". Зам.-председателят на парламента е вписал само 20 400 лв. налични пари – 3000 лв. от заплата, останалите от безотчетните депутатски добавки. Съпругата му има налични 2,2 млн. лв. от дивиденти и влогове от 10 774 лв., 23 360 евро и 299 153 евро от дивиденти и договори за управление и контрол, както и вземане от 42 500 лв. от паричен заем. Самият Марешки има само 2885 лв. и 137 евро в банки от дивиденти. Двамата са поръчители и солидарни длъжници по дълъг списък от заеми.", "date": "2018.08.07", "title": "Борисов разполага с 53 260 лв. в брой, президентът Радев декларира налични 8000 лв."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/385082-%D0%BD%D0%BA%D0%B6%D0%B8-%D0%BE%D1%82%D0%B2%D0%B0%D1%80%D1%8F-%D0%BE%D1%84%D0%B5%D1%80%D1%82%D0%B8-%D0%BF%D0%BE-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B0-%D0%BF%D0%BE%D1%80%D1%8A%D1%87%D0%BA%D0%B0-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%82%D1%83%D0%BD%D0%B5%D0%BB%D0%B8,-%D0%BC%D0%BE%D1%81%D1%82%D0%BE%D0%B2%D0%B5-%D0%B8-%D0%B2%D0%B8%D0%B0%D0%B4%D1%83%D0%BA%D1%82%D0%B8", "text": "Проектът се финансира от Оперативна програма \"Транспорт и транспортна инфраструктура\" 2014-2020 и предвижда да бъдат изградени над 20 километра тунели и 23 моста и виадукти, с обща дължина около 3 км. Предвижда се още да бъдат модернизирани 5 жп гари, както и премахване на всички пресичания на едно ниво между жп транспорта, автомобилното движение и пътниците, информира БНР.", "date": "2018.08.07", "title": "НКЖИ отваря оферти по обществена поръчка за строителство на тунели, мостове и виадукти"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/385083-%D1%84%D0%B0%D0%BA%D1%82-%D0%B5-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D0%BD%D0%B0-%D0%B1%D1%81%D0%BF-%D0%B8-%D0%B3%D0%B5%D1%80%D0%B1-%D1%81-%D0%BC%D0%B0%D1%84%D0%B8%D1%8F%D1%82%D0%B0", "text": "Със 170 евро кой ще те приеме в еврозоната, скептичен е бившият служебен премиер Факт е, че БСП и ГЕРБ имат връзка с мафията, заяви бившият служебен премиер на България и кмет на София Стефан Софиянски. Той посочи пред bTV случаят „КТБ\" като доказателство за обвързаността на престъпниците с мафията. „Две правителства – на Станишев и на Борисов, наливаха пари в КТБ, така че тя да се разрасне до степен, до която стана опасна. И след това се разбраха и я фалираха – това нормална среда ли е? Сега търсим Цветан Василев, който е на 400 км в Белград, но се хвалим, че сме заловили Митьо Очите. Като е толкова опасен какво прави толкова години на свобода\", запита Софиянски. Според него изказванията на премиера Бойко Борисов по отношение на финансовата политика на страната са популистки. Софиянски заяви, че през последните години външният дълг на страната ни се е увеличил двойно. „Безспорно той е нисък на фона на останалите европейски държави, но проблемът е, че тези пари изчезват без да се вложат в адекватен икономически растеж\", допълни Софиянски. Бившият служебен премиер заяви, че ЕС предпочита влизането ни в еврозоната да се забави, а това ще бъде полезно и за българското общество. „Тези хора знаят, че със слабите темпове на развитие, България си лепна етикета „най-бедна държава.\" Със 170 евро пенсия кой ще те приеме в еврозоната\", каза още Стефан Софиянски.", "date": "2018.08.07", "title": "Факт е връзката на БСП и ГЕРБ с мафията"}
{"url": "http://www.classa.bg/%D1%81%D0%B2%D1%8F%D1%82/item/385084-%D1%80%D0%B0%D0%BA%D1%8A%D1%82-%D0%B5-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0-%D0%B8%D0%B7%D0%BC%D0%B8%D1%81%D0%BB%D0%B8%D1%86%D0%B0-%D0%BD%D0%B0-%D0%B8%D0%BB%D1%8E%D0%BC%D0%B8%D0%BD%D0%B0%D1%82%D0%B8%D1%82%D0%B5", "text": "«Ракът не е болест, а защитен механизъм за оцеляване на организма.» За пръв път за рак се споменава преди четири хиляди години, но тогава той не е бил смъртоносен като днес. Ракът е съществувал винаги, когато хората се поддавали на злото и животът им тръгвал по негативни пътища. Древните медици твърдели, че ракът не е клетъчно разрушаване на организма, а струпване на едно място на тъмна енергия. Ракът съществувал и по времето, когато Мойсей дал на хората десетте божи заповеди, и по времето на Иисус, който съветвал хората да живеят в любов един към друг и с вяра в Бога. Ракът започнал активно да се проявява от средата на 18 век при тайното управление на Илюминатите, който им бил наложен от извънземни завоеватели – Драконийците, на които им била нужна тъмна енергия, за да съществуват комфортно на земята. И те я получавали, когато хората страдали – от войни, от негативно отношение един към друг и от болести. За целта се наложило Илюминатите да разработят план, в основата на който била концентрацията на негативна енергия у хората, която да предизвика образуването на рак. Как Илюминатите разпространили рака по света Страхът пред извънземните принудил Илюминатите да създадат тези планове за управление на нашия свят и хората да живеят в страдания и болка във всичките сфери на своето битие. Това засягало и емоционалния им живот, отношенията в семейството, на работа и пр., както и материалния им живот, в който властвали богатството и положението в обществото. До тези процеси водели разпространените сред хората наркомании, алкохолизъм, хаотичен секс, насилия и фаст-фудовото хранене. Всичкото това отслабвало организма и пресичало пътя на хората към добро бъдеще. През 60-те години на 19 век пагубното влияние на тъмния живот било проверено от Илюминатите върху физическото и психическото здраве на американците, но то било широко разпространено в края на ХХ век. По това време натуралното производство било заменено от химическо при стоките от първа необходимост. Появили се интересни химически продукти на известни фирми, които принадлежат на Илюминатите – „Марс“, „Сникърс“, „Кока-кола“, „Фанта“ и пр. Те влияят силно на здравето на хората и разрушават органите им. Химическите лекарства не позволявали на хората да оздравеят, но ги принуждавали постоянно да ги употребяват. Това предизвиква в организма нисковибрационни зони, които блокират способността на органите да се самоизцеляват. През 90-те години на миналия век дошла още една напаст – нисковибрационното излъчване на битовата техника, включително и мобилните телефони, телевизионните кули и др. Те са локални устройства от типа ХААРП с определен нисковибрационен диапазон на излъчване, което предизвиква не само болести на органите и психически разстройства, но и провокира образуването на ракови тумори, в които се натрупва цялата енергийна мръсотия и химически частици от храната и лекарствата. При това тъмно, химическо хранене злокачественият тумор бързо прогресира в организма, тъй като от замърсената храна и негативния живот имунната система на хората бързо отслабва. Защо се разпространил ракът по света     Причината за разпространението на тази смъртоносна беда по света за хората било не само тъмното влияние на извънземните Драконийци върху Илюминатите, но и техните страхове, че природните ресурси на земята ще се изчерпят и тя ще стане непригодна за живот. Илюминатите искали да научат хората на изкуствена храна, но още по-лошо било, че искат да съкратят населението на планетата до един „златен милиард“, затова наложили химическата храна. Развитието на рак у хората бил един от инструментите за реализирането на този план. Всичките традиционни методи на лечение са основани на химическата терапия и така в организма се блокират всичките възстановителни процеси, от което той се разрушава още повече. Тези тъмни методи са измислени от Илюминатите, които целят да се увеличи смъртността на болните от рак хора. Лечението и профилактиката на злокачествените тумори се ориентират върху потискането на симптомите на болестта, но не и на лечение на причините й. В плановете на Илюминатите никога не е влизало оздравяването на хората, защото тайното им управление се стреми да съкрати населението на земята. Поради това онкологичните болести се разпространяват в света за сметка на самовнушението, нисковибрационното излъчване, употребата на химическа храна и лекарства, дишането на замърсен въздух, поради които имунната система силно отслабва. Какво представлява ракът     Злокачественият тумор се нарича рак, защото представлява зло за организма, защото в основата му са агресивните тъмни енергии. В него се концентрира тъмна мръсотия, защото там е най-слабото място в организма на човека. То привлича мръсотията от цялото тяло и това място се превръща в „помийна яма“. В основата на тъмната енергийна мръсотия лежат низките вибрации, в които хората се намират постоянно – от негативни мисли, от химическата храна, от химическите лекарства и ваксини, от лошата екология във водата, въздуха и на земята, от нисковибрационното излъчване на битовата техника. Ракът е възпалителен процес, срещу който сработва естествената реакция на организма за унищожаване на чуждородните енергии, след което там започва процесът на регенерация. Организмът има десетки хиляди защитни механизми и те сработват още при първите признаци на възпалителен процес. Когато той се активира, организмът реагира с болка. Главното е да се претърпят нейните признаци, а след това организмът сам ще се справи с нея и ще задейства процеса на възстановяване. Но той няма да се възстанови пълноценно, ако човек поддържа своето негативно състояние и химическото хранене, поради което се блокират процесите на самоизцеление в органите. Симптомите на възпалителните и възстановителните процеси си приличат, те са еднакво болезнени. Не бива да се потиска болката с лекарства, защото тя е сигнал за това, че е започнал възпалителен процес, след който следва възстановяването. Това е болезнена процедура, но в организма на човека природата е заложила да се справя с нея, ако той не се концентрира върху нея, а я пусне и даде възможност на организма си да си почине. Организмът може да се справи с всяко възпаление самостоятелно, ако му се даде възможност, която е отнета от Илюминатите, които накарали хората да повярват в съществуването на рака и че той е смъртоносна болест. Всъщност това онкологично заболяване не съществува в природата. То е измислено от Илюминатите и е наречено от тях „рак“, за да обяснят разрушаването на клетъчната структура на организма. В природата не съществува нито един организъм, който да се стреми към самоунищожение и дори раковите клетки отчаяно се опитват да оцелеят. Ракът представлява силен глад на клетките, на които са нужни не химически лекарства, които ги убиват, а природна храна с цялата й енергийна палитра. Злокачественият тумор се лекува с методики, които били известни на нашите деди:   Продукти лечители:   Зеле, зелен грах, кромид лук и зелен лук, царевица, чесън, домати, краставици, пипер, тиква, моркови, цвекло; Домашни яйца, мед, ръжен хляб, пълнозърнест хляб, растителни нерафинирани масла, горчица, хрян, джинджифил, ориз, елда, булгур, фасул, нахут, зелен чай; Всичките видове сухи плодове и ядки – сухи смокини, фурми, лимон, нар, ананас, облепиха, боровинки, диня и пъпеш, грозде. В организма трябва да има достатъчно желязо и витамин Д, който съдържа в себе си слънчевата енергия. Преминаването от химическо към натурално хранене трябва да протича и плавно, като се съкращават постепенно лекарствата и храните химикали. Първите дни от този процес могат да бъдат трудни, но след 7 дни дискомфортът изчезва, а след 13 дни започва самоизцелението на организма.     Лечебното гладуване помага на организма да не изразходва енергията си за преработването на храната, а я насочва само за лечение; Очистване на организма с чиста вода не по-малко от четири дни, за да се промият всичките органи, включително и червата, в които се натрупва цялата мръсотия от боклуците в храната и ужасната екология; Натурална храна, без химически добавки; Никакви излишества в храненето, в мозъка – никакви телевизии, сплетни, реклами, лоши новини и др.;  5. Шунгитовата вода отлично очиства организма; Чист въздух сред природата, очистване на белия дроб и кожата от химическия смог; Къпане в чисти водоеми, които зареждат енергийно организма; Здравословен нощен сън; Слънцето изцелява всички болести, възстановява защитните функции на организма; Позитивната настройка е много важна в самолечението. Илюминатите се наричат „просветени“, защото са успели да измамят обществото и да формират у повечето хора лъжлива представа за реалността. Притежавайки най-древни знания за силата на злото, те се кланят на дявола и в същото време убеждават хората, че Бог не съществува или им налагат хиляди лъжливи религии в замяна на Истината, т.е. на християнството.", "date": "2018.08.07", "title": "Ракът е смъртоносна измислица на Илюминатите"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/385076-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B3%D1%83%D1%80%D0%B1%D0%B5%D1%82,-%D0%B4%D0%B5%D1%86%D0%B0%D1%82%D0%B0-%D0%BF%D0%BE-%D1%81%D0%BA%D0%B0%D0%B9%D0%BF", "text": "Дистанционните родители – сърцераздирателно или нормално? Днес майката не може да носи на работа детето си в цедилка. А връзката родители-деца се развързва           Детето, оставено на баба някъде из България, сяда да закусва. След мъжка борба дядото успява да включи скайпа. На екрана се появява майката, включила телефона си в слугинската стая някъде из Италия. Станала е по-рано, за да „закусва\" с детето си. Научи ли си уроците? Ама защо не си ядеш филийката?... От Германия бащата звъни само в неделя, защото на строежа няма интернет. С него обсъждат каква футболна фланелка ще му донесе за Коледа.   Покъртителното стана всекидневие   Преди петнайсетина години този сюжет звучеше покъртително, а днес взехме да свикваме. Хората пак са принудени да чергарстват, но откакто България влезе в Евросъюза, връщането стана по-лесно, а и много хора вече взимат децата си там и ги закачат за социалните служби. Нали оправданието на емиграцията и преди 15 години, и сега е едно и също: правим го за децата.     Има и психологически казуси на хора – най-често разведени бащи - които предпочитат да общуват дистанционно, защото физическият контакт им е труден. Тези случаи са много по-разпространени отколкото си представяме. Седи тийнейджърът в стаята си, запушен със слушалки и потънал в някакви сайтове, а таткото, който също сърфира из някаки екрани, му текства от другата стая:   „Днес съм свободен, искаш ли да правим нещо заедно?\"   „А, сега не мога.\"   „Е, добре друг път.\"   Как се развързва връзката родители-деца   Интерфейсът те улеснява, когато искаш да откажеш, да игнонирарш, да превключиш към друг разговор. И в този смисъл позволява да се развърже тежката и многопластова връзка дете-родител. Това сякаш е и същината на дигиталната революция: да се освободим един от друг. Телеродителството е необратима тенденция, а раздялата всъщност е елемент на всяка модернизация. Когато жената тръгва на работа в завода, тя вече не носи детето в цедилка, за да го кърми между смените – поверява го на детска градина. В глобалния вариант на модерността става все по-трудно и мъжът, и жената да си намерят работа на едно и също място. И това важи не само за семейства от гледачка и строител като в горния пример, но и за инженери, университетски преподаватели, евроексперти. Обикновено единият се жертва за по-добрата кариера на другия. В някои случаи работодателят намира работа и на половинката, за да задържи желания специалист. Но тази асиметрия често създава конфликти и допълнително подкопава и без това нетрайните семейни връзки. Дигиталната комуникация: колкото, когато, с когото   Засега не изглежда, че телеродителството скоро ще изчезне, дори напротив. Предлагат се разнообразни апликации на различни платформи, които улесняват телеродителя - най-често разведен баща. А колкото по-флуидно става семейството – раздели, нови бракове, децата от единия и от другия живеят в третия... - толкова по-важна роля ще придобива онлайн контактът. Та нали главната специфика на дигиталните комуникации е следната: само с когото искаш, колкото искаш, когато искаш. Затова се заслужава психолозите да разсъждават по темата. Проблемът е в това, че онлайн родителят не е цялостно човешко същество, той е образ. В реалния контакт ние въздействаме на детето цялостно, вкючително с елементи на поведението си и с езика на тялото, които не осъзнаваме. На екрана се саморедактираме – появяваме се само в момент, в който сме в добро настроение, подготвили сме предварително какво ще кажем, какви шеги, какви обещания за подаръци. В резултат детето често идеализира родителя, който му се явява не като противоречиво човешко същество, а като филмов герой – има немалко случаи, когато деца, контактували години наред онлайн, срещат реалния родител и се разочароват, не го искат - защото са живели не с реалния, а с идеализирания образ. \"Истинска\" и истинска майка   Книгата \"Мама по Скайп\"   Другият момент е раздвоението. В миналото дете, оставено, примерно, на леля си, първо страда, после лека-полека пренася родителския авторитет върху нея, тя му става майка - и точка. Осиновяването е старо колкото човечеството – то предполага отговорността и грижата от един да премине у друг. Нали сте чували за фантазиите на много деца, че истинските им родители всъщност са граф и графиня и ще ги избавят от сегашния им живот? Е, тези фантазии са просто начин на борба срещу властовите отношения в семейството - и си отиват с порастването на детето. Какво обаче се случва, когато детето е оставено (на леля, баба, мащеха, съседка...), а „истинската\" майка все пак през ден му се явява на екрана и плаче за него? Слагам кавички, защото майка, която е напуснала детето си, вече не е истинска - майчината роля вече играе друг. Резултатът е, че родителската роля се раздвоява, единият авторитет е тук, другият там далеч, а детето чудодейно получава възможността да ги сблъска, да ги използва един срещу друг. Нима така израстваш като възрастен човек? Нима изграждаш здрава идентичност? Какви са психологическите следствия от всичко това ще разберем в близките години. Подобно раздвояване мултимедийното присъствие на отсъстващото поражда във всички сфери. Например емигрантът, който продължава да поддържа връзка с родината си и никога не се интегрира докрай: той развива двойна идентичност, която според някои е богатство, според други обаче сериозен проблем за демокрацията. А ако си припомним сериала „Черното огледало\", можем да си представим, че след някоя година компютърът ще ни позволява да общуваме с починалия си близък, като ни го връща във вид на холограмно, говорещо привидение. Никога няма да го погребем, да надживеем загубата и да продължим напред.", "date": "2018.08.07", "title": "Родителите на гурбет, децата по Скайп"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/385077-%D0%BB%D1%8F%D1%82%D0%BD%D0%BE%D1%82%D0%BE-%D1%87%D0%B0%D1%81%D0%BE%D0%B2%D0%BE-%D0%B2%D1%80%D0%B5%D0%BC%D0%B5-%D0%B8%D0%BB%D0%B8-%D0%B7%D0%B0-%D0%B2%D1%81%D0%B8%D1%87%D0%BA%D0%B8,-%D0%B8%D0%BB%D0%B8-%D0%B7%D0%B0-%D0%BD%D0%B8%D0%BA%D0%BE%D0%B3%D0%BE", "text": "Над 250 отговора в минута: Онлайн запитването на Европейската комисия дали да бъде премахнато лятното часово време се превърна в истински хит. Но какво ще стане след като гласуването приключи?           Онлайн запитването на Европейската комисия стартира на 4-ти юли и ще продължи до 16-ти август. Какво предстои след края на гласуването? Еврокомисарката Виолета Булк отговаря на този и други въпроси в интервю за „Зюддойче Цайтунг\". Ето някои от по-интересните моменти. Дали самата тя вече е гласувала? Да, гласувала е, но предпочита да запази отговора си в тайна, защото това си лично нейна работа, отговоря еврокомисарката Виолета Булк. След което пояснява, че запитването е открита консултация на EК. Комисията кани европейските граждани да споделят какво мислят за лятното часово време: да бъде ли то запазено и ли да бъде премахнато.     Еврокомисарката добавя, че ЕС не „властва\" над времето. Страните от Съюза сами избират в коя часова зона да се намират – така ще остане и занапред. Тя припомня също, че има определени правила за лятното и зимното часово време, които ЕС е приел през 1980-те. Тогава е решено, че страните-членки трябва да завъртат стрелките на часовника едновременно. Защото ако го правят всяка когато си поиска, нямаше да има общ пазар. А общият пазар е най-важното постижение на ЕС. Запитването на ЕК явно е събудило много голям интерес, защото страницата често не се отваря... - Такива неща се случват, когато някоя от консултациите ни се радва на широк обществен интерес, посочва Виолета Балк. ИТ-експертите обаче се справяли с проблема. \"През първите 3 дни от запитването получихме повече от половин милион гласа. Към момента идват по 250 отговора в минута. Всеки глас е важен\", казва евкрокомисарката. И обяснява, че не е поставена възрастова граница за участие в допитването. Въпросите са преведени на всеки от официалните езици в ЕС, но всеки гражданин може да гласува само по веднъж. \"Освен това, техническият отдел се старае да спре автоматичното попълване на въпросника от т.н. „ботове\". Подобни трикове биха опорочили резултатите\", споделя Виолета Булк пред ЗЦ. Дали Европейската комисия може да задължи всички страни от ЕС да премахнат лятното време? - Откритата консултация е част от обща оценка на лятното часово време, припомня еврокомисарката. Нужно е единно решение Тази оценка е необходима заради редица запитвания от Европейския парламент, страните от ЕС и европейските граждани. \"Комисията има обаче законовото право да задължи всички държави в ЕС да премахнат лятното часово време\", посочва Виолета Булк. Според някои неофициални запитвания в Интернет, две трети от участниците искат лятното часово време да бъде премахнато. Може ли да се говори за подобна тенденция и при запитването на ЕК? - Гласуването ще продължи до 16-ти август, напомня еврокомисарката. За резултатите ЕК ще информира след като то приключи. \"Едно обаче трябва да е ясно: нуждаем се от общо решение. Или всички страни-членки ще завъртат стрелките на часовника напред, или нито една. Иначе ще нарушим баланса на европейския пазар. Бихме навредили както на големите фирми, така и на обикновените граждани. Затова питаме европейците дали искат лятното часово време да се запази или премахне на територията на целия ЕС\", изтъква Виолета Булк. А какво, според нея, освен единното решение за времето, е необходимо, за да функционира Европа? - \"Мир – в мислите, в сърцата и в поведението ни. Ако има мир, всичко останало ще последва. Не бива да губим време, а трябва да работим заедно за един Съюз, който закриля и подкрепя европейците\", обобщава в интервю за ЗЦ еврокомисарката Виолета Булк.", "date": "2018.08.07", "title": "Лятното часово време: или за всички, или за никого"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385075-7-%D0%B0%D0%B2%D0%B3%D1%83%D1%81%D1%82,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "/626 г. - Завършва десетдневна аварска обсада на Константинопол, в която участват славяни, прабългари и други народи.     936 г. - Отон I става германски крал.   1316 г. - Йоан XXII е избран за 194-ти римски папа.   1782 г. - Джордж Вашингтон учредява почетния знак за военни заслуги Пурпурно сърце.     1786 г. - Джак Балма и Мишел Пакар покоряват връх Монблан (4807 м.).   1803 г. - Започва първото околосветско плаване на руския мореплавател Иван Крузенщерн.     1865 г. - Тодор Бурмов започва да издава в Цариград вестник „Время\".   1876 г. - В Букурещ Стефан Бобчев започва да издава политическия вестник „Стара планина\".   1877 г. - Руско-турска война (1877-1878): Започва преместването на Главната квартира на руската армия от село Тръстеник (днес град) в село Горна Студена, Търновско.     1908 г. - Основани са Български конституционни клубове в Кратово и Крива паланка.   1913 г. - Във Франция е въведена задължителна тригодишна военна служба.   1924 г. - Приет е Закон за борба със скъпотията, който създава общински комисарства по продоволствието.   1927 г. - Тържествено е открит Мостът на мира над река Ниагара, свързващ САЩ и Канада по шосе.     1941 г. - В Кишиневското еврейско гето са ликвидирани 550 евреи.   1942 г. - Втора световна война: Започва битката между САЩ и Япония за Гуадалканал.   1944 г. - Генерал Дуайт Айзенхауер премества своята щаб-квартира от Лондон в Реймс (Франция).   1947 г. - Завършва плаването през Тихи океан на Тур Хейердал и неговата експедиция на борда на лодката Кон-Тики.     1959 г. - Американският сателит \"Експлорър 6\" е изстрелян от полигона в Кейп Канаверал и става първия спътник, изпратил снимки на Земята.   1960 г. - Фидел Кастро подписва декрет за национализиране на американската собственост в Куба.   1960 г. - Кот д'Ивоар получава независимост от Франция.   1964 - Американският Конгрес приема Тонкинската резолюция, давайки разрешение на Президента Линдън Джонсън за използване на конвенционално оръжие в Югоизточна Азия.     1962 г. - България признава независимостта на Ямайка   1981 г. - В околоземна орбита е изведен изкуственият спътник Интеркосмос-България-1300.   1990 г. - Министър-председателят Андрей Луканов подава във Великото народно събрание оставката на правителството.     1990 г. - Партията Африкански национален конгрес на Нелсън Мандела прекратява борбата си срещу управлението на белите и започва официални преговори за премахване на системата на апартейд в ЮАР.   1990 - САЩ започват военна операция Пустинен щит от територията на Саудитска Арабия.   1996 г. - НАСА съобщава за открита примитивна форма на живот при изследване на метеорит, паднал на Земята преди 13 000 години.     1998 г. - Извършени са атентати срещу американските посолства в Найроби (Кения), и Дар-ес-Салаам (Танзания), в резултат на които загиват над 224 души, а 4500 са ранени.    ", "date": "2018.08.07", "title": "7 август, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/385070-%D0%BA%D1%80%D0%B0%D0%B9-%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%80%D1%83%D1%81%D0%BA%D0%B8%D1%8F%D1%82-%D0%B3%D0%B0%D0%B7-%D1%89%D0%B5-%D1%81%D0%B5-%D0%BE%D0%BA%D0%B0%D0%B6%D0%B5-%D0%BF%D1%80%D0%BE%D0%B1%D0%BB%D0%B5%D0%BC-%D0%B7%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "В продължение на десетилетия \"Газопроводът на дружбата\" доставя петрол от Русия към Европа, затопляйки германските домове дори и в най-мрачните дни на Студената война. Но новият газопровод, който ще минава по дъното на Балтийско море и ще доставя газ директно до Германия няма да има такъв „приятелски“ ефект, а по-скоро ще раздели страната от останалите ѝ съюзници в региона, причинявайки на канцлера Ангела Меркел сериозно главоболие, смята Ройтерс. За американския президент Доналд Тръмп газопроводът   е „ужасяващ“ и ще увеличи зависимостта на Германия от руската енергия. Украйна, която се бори срещу руските сепаратисти, се опасява, че проектът ще позволи на Москва да я отстрани от доходоносния и стратегически транзит на газ.  Това се случва в трудно време за Меркел. На фона на проблемите в НАТО и търсещите икономическо развитие Китай и Русия, тя призна, че Германия трябва да поеме по-силна и водещ роля в европейската политика. „Световният ред е поставен в положение на силен натиск“, каза тя през миналия месец, като добави: „Това е предизвикателство за нас. Отговорността на Германия нараства и ние имаме още много работа“. През април Меркел за първи път прие, че трябва да има „политически съображения“ около „Северен поток\" 2 - проект, който доскоро се описваше като „търговски“. Повечето европейски държави искат Германия да направи повече, за да защити източните съседи, които са притеснени от руското влияние. Заобикаляйки Украйна, „Северен поток\" 2 прави точно обратното. „Цената би била още по-голяма загуба на доверие от страна на Прибалтийските държави, Полша и Украйна“, каза Родерих Кийзеветер, съюзник на Меркел в парламентарната комисия по външните работи. Много анализатори смятат, че ползите от новия газопровод не са особено големи. Друг газопровод вече свърза Русия с Германия по дъното на Балтийско море. Неговото разширение просто ще удвои капацитета на доставките, но бъдещото търсене е несигурно. От друга страна германската индустрия харесва всичко, което би могло да осигури по-евтина и по-достъпна енергия. Коалиционните партньори на социалдемократите на Меркел, основни лобисти в Германия, също подкрепят проекта. Този въпрос раздели политическата класа в Берлин.", "date": "2018.08.07", "title": "Край на приятелството: Руският газ ще се окаже проблем за Германия"}
{"url": "http://www.classa.bg/%D1%81%D0%B2%D1%8F%D1%82/item/385071-%D0%BF%D0%BE%D0%BB%D1%88%D0%B0-%D0%BE%D1%81%D1%8A%D0%B4%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%89%D0%B0%D1%82%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%BE%D0%BA%D1%83%D0%BF%D0%B0%D1%86%D0%B8%D1%8F-%D0%BD%D0%B0-%D1%87%D0%B0%D1%81%D1%82-%D0%BE%D1%82-%D0%B3%D1%80%D1%83%D0%B7%D0%B8%D1%8F-%D0%BE%D1%82-%D1%80%D1%83%D1%81%D0%B8%D1%8F", "text": "\"Заедно с грузинските власти искаме да напомним на света какво се случи през август 2008 г., нарушаването на независимостта на Грузия, трагедията на хиляди прогонени от домовете им семейства, стотиците убити и ранени\", каза полският външен министър, който ще посети грузинската столица заедно с колегите си от Литва и Латвия и украинския вицепремиер Павло Розенко. \"Искаме да припомним първата в следвоенната европейска история военна агресия на една страна срещу суверенна държава и продължаващата до днес окупация на нейна територия\", добави Чапутович. Той припомни \"историческата визита\" в Тбилиси през август 2008 г. на тогавашния полски президент Лех Качински, който заедно с колегите си от Украйна, Литва и Естония и премиера на Латвия отиде да засвидетелства солидарността си с Грузия. През лятото на 2008 г. руската армия се намеси в Грузия в подкрепа на обявилата независимост проруска сепаратистка територия Южна Осетия, където Грузия водеше военна операция. Руските войски отблъснаха грузинските сили и можеха да превземат Тбилиси. Постигнато бе мирно споразумение с посредничеството на френския президент  , но Русия призна независимостта на грузинските сепаратистки области Южна Осетия и Абхазия и оттогава поддържа там военно присъствие.", "date": "2018.08.07", "title": "Полша осъди продължаващата 10 години окупация на част от Грузия от Русия"}
{"url": "http://www.classa.bg/%D1%81%D0%B2%D1%8F%D1%82/item/385072-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%82%D1%8F%D0%B3%D0%B0-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%BF%D0%B0%D1%80%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B4%D0%B8", "text": "Мярката беше оповестена в момент, когато Иран иска да върне свои средства от хамбургска банка, а Съединените щати упражняват натиск върху съюзниците си да втвърдят отношението към Техеран, предаде Асошиейтед прес, цитирана от БНР. Иран иска преди новите американски санкции да си прибере 300 милиона евро, които в момента държи в Европейско-иранската търговска банка. Промени в деловите й условия, които влизат в сила от 25 август, ще позволят на \"Бундесбанк\" да блокира преводи, ако липсват гаранции, че определена транзакция не нарушава финансови санкции или правилата срещу  . Днес американският посланик в Берлин Ричард Гренел заяви, че Съединените щати са благодарни на германското правителство за това, че е признало \"необходимостта да се действа\". \"Зловредните дейности на Иран из цяла Европа все повече ни безпокоят\", сподели американският дипломат.", "date": "2018.08.07", "title": "Германия затяга правилата за паричните преводи"}
{"url": "http://www.classa.bg/%D1%81%D0%B2%D1%8F%D1%82/item/385073-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BB%D0%B8%D1%80%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B0-%D1%81%D1%80%D0%B8%D0%B2", "text": "Повод за тези страхове даде интервю през уикенда на британския министър на международната търговия Лиъм Фокс за вестник \"Сънди таймс“, в което той прецени като 60-процента вероятността Лондон да напусне единния блок без споразумение за бъдещите отношения на Обединеното кралство с ЕС. Опасенията, че може и да няма   започнаха да набират скорост през миналата седмица, когато Английската централна банка повиши основната си лихва до 0,75%. Само ден по-късно обаче управителят на АЦБ Марк Карни предупреди, че има \"неприятно висок\" риск, че Великобритания може да напусне ЕС без да бъда постигнато търговско споразумение.", "date": "2018.08.07", "title": "Британската лира отбеляза срив"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/385074-%D1%81%D0%B2-%D0%BC%D1%8A%D1%87%D0%B5%D0%BD%D0%B8%D1%86%D0%B8-%D0%BC%D0%B0%D1%80%D0%B8%D0%BD-%D0%B8-%D0%B0%D1%81%D1%82%D0%B5%D1%80%D0%B8%D0%B9", "text": "  В дните на езическите царе Валериан и на неговия син Галиен* в Рим  живял един  честен и добродетелен велможа, на име Астерий , който изповядвал Христовата вяра. Той бил знатен и богат човек и се ползвал с благоразположението на царете. По време на гоненията, които бил повдигнати срещу Христовата Църква, Астерий строго пазел благочестието, без да крие своята вяра в Господа Иисуса Христа. Веднъж, когато се намирал в пределите на Палестина , свети Астерий дошъл в град Кесария Филипова**, известен у финикийците под името Панеади. В този град, населен с идолопоклонници, имало обичай да се извършва езическо празненство близо до извора, изтичащ от планината Панеас. Оттук, предполагат, води началото си и река Иордан.     В деня на този празник принасяната на беса жертва ставала невидима: обитаващият там бяс похищавал жертвата, скривайки я от очите на хората и заслепените от заблуждението си езичници прославяли тази бесовска измама като велико чудо. Христовият раб Астерий, като присъствал на самия бесовски празник, не могъл да не изпита болка в сърцето си заради заблуждението и душевната слепота на прелъстения народ. Той повдигнал очите си към небето, издигнал ръце и с вяра се помолил на Христа Бога да изгони беса, който прелъстявал народа. И бесът на часа бил прогонен от Божията сила, и бесовското чудо се прекратило: всички виждали с очите си жертвата, тя вече не се скривала както по-рано и не ставала невидима. А когато чудото престанало да се извършва, вече не се извършвало и празненството, тъй като езичниците престанали да се събират при изворите. Така молитвата на свети Астерий, съединена с вяра, очистила това място от бесовската сквернота. А неговото страдание за Христа, по Божие усмотрение, станало по следния начин. В другата Кесария - Кесария Палестинска* - живеел един  знатен и богат воин на име Марин,  но той бил още по-благороден чрез вярата си в Христа и още по-богат - чрез добрите си дела. Другарите му в полка го подтиквали да заеме мястото на стотника, което останало свободно след смъртта на заемащия го преди това воин. Докато Марин се готвел да го заеме, друг един войник, който му завиждал и сам желаел да стане стотник, отишъл при съдията Ахеос. Той открил на съдията, че Марин, бидейки християнин, не желае да принася жертви на боговете и на изображенията на царете, а поради това - добавил доносчикът - такъв човек, по силата на римските закони, не трябва да се поставя за стотник. Съдията призовал Марин и го попитал каква вяра изповядва. Като чул от него, че е християнин, му дал три часа, за да размисли: да избере живота или смъртта. За свети Марин имало два пътя: или да принесе езическата жертва и да остане жив, или да умре за изповядването на Христовата вяра. В това време епископът на Кесария Палестинска Тетеик дошъл при Христовия изповедник и го завел в църквата, като му дал душеполезни наставления. След това, като влязъл заедно с него в светия олтар, епископът, посочвайки с ръка светото Евангелие и воинския меч, с който бил въоръжен Марин, казал: - Избери едно от тия две неща, достойни мъжо: или да носиш този меч, за да служиш временно на земния цар, а след смъртта си да получиш вечна погибел, или - да станеш воин на небесния Цар, да положиш душата си за Неговото пресвето Име, което е написано в тази книга, и да царуваш заедно с Него в безкрайните векове. Свети Марин посочил светото Евангелие и с гореща любов го целунал, показвайки, че е готов да отиде на смърт заради Христа. Тогава епископът му казал: - Прилепи се с цялата си душа към Бога и укрепяван от Неговата сила, приеми това, което сам избра за себе си. След това отпуснал свети Марин с думите: - Иди си с мир. Когато свети Марин излизал от църквата, глашатаят стоял при вратите на съда и високо призовавал Марин по име, тъй като трите часа вече били изминали. Като влязъл в съдилището, свети Марин по-безстрашно и отпреди изповядал, че е християнин, пред всички прославил Христовото име и порицал езическото нечестие. Съдията произнесъл смъртна присъда, след което светият мъченик бил изведен извън града и обезглавен. На неговата мъченическа кончина присъствал свети Астерий, който по Божие устроение в това време пристигал в града. След страдалческата смърт на свети Марин, той снел от себе си скъпоценната си одежда и обвил в нея честното тяло и главата на мъченика и като го занесъл на раменете си до определеното място, сам го погребал с чест. Затова и самият той се удостоил с мъченически венец. Нечестивите езичници го заловили и му отсекли главата[30] и по такъв начин свети Астерий, заедно със свети Марин, предстанал в лика на светите мъченици пред небесния Цар - Христа. Това станало при царуването на Галиен, който наследил престола след гибелта на своя баща Валериан. Заради кръвта на множеството християни, която пролял, Валериан бил наказан от Божия гняв: по време на сражение с персите, те удържали победа над римляните и той попаднал в плен на персийския цар Саворий. Отвели го в Персия и там Валериан служел като стъпало на Саворий, когато той се качвал на коня си. При това Валериан не можел да бъде откупен от позорния плен: Саворий не желаел да го размени за никакви съкровища, скъпейки тази слава, че имал възможността да стъпва върху шията на римския цар. След като продължително издевателствал над Валериан, персийският цар накрая заповядал да му одерат кожата пред целия народ и да го посипят със сол. Така зле погинал злият, започвайки вечните мъки още в този живот. Тази гибел на неговия баща уплашила Галиен. Той познал в нея Божието наказание заради безмилостното проливане на християнската кръв. Затова Галиен издал указ за всички области на Римската държава, който нареждал да се прекрати гонението срещу християните и да се разреши на епископите свободно да управляват своите църкви. Но преди указът да достигне в Кесария Палестинска, светите Марин и Астерий приели мъченическа смърт за Христа и влезли в радостта на своя Господ и нашия Владика Иисус Христос, Който царува заедно с Отца и Светия Дух. По молитвите на светите наши отци, Господи Иисусе Христе, Боже наш, помилуй нас.   Амин.", "date": "2018.08.07", "title": "Св. мъченици Марин и Астерий"}
{"url": "http://www.classa.bg/%D1%81%D0%B2%D1%8F%D1%82/item/385066-%D0%BA%D0%B0%D0%BA-samsung-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%BB%D0%B0%D0%B2%D0%B8%D1%80%D0%B0-%D0%BC%D0%B5%D0%B6%D0%B4%D1%83-%D0%BA%D0%B8%D1%82%D0%B0%D0%B9-%D0%B8-%D1%81%D0%B0%D1%89-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0", "text": "Търговската война между Китай и САЩ поставя южнокорейския технологичен гигант Samsung Electronics в неудобна позиция, пише в свой анализ Wall Street Journal. Двете държави са сред най-големите пазар на Samsung, а взети заедно донесоха около 40% от нейните приходи за 2017 г. Предизвикателството за Samsung е да запази връзките си със САЩ и Китай без да се окаже в центъра на търговската битка между двете, дори и американските мита да заплашват продажбите ѝ на продукти за дома и на компоненти за устройства. Samsung продава телевизори, смартфони и други продукти на американците, а нейните чипове за памет се ползват в милиони китайски устройства. Освен това е най-големият чуждестранен инвеститор в двете страни. През последните години Samsung е вложила 10 млрд. долара в САЩ, включително инвестирайки в заводи за чипове и електроника. През февруари 2017 г. президентът Доналд Тръмп написа в Twitter: “Ще се радваме да ви имаме!“, преди компанията да направи инвестицията си в Южна Каролина. В Китай Samsung е инвестирала 7 млрд. долара в производството на чипове за памет. Но Samsung понася удари и от двете страни. Нейните перални машини, продавани в САЩ, макар и само част от общия бизнес, вече са обект на облагане на мита от 50%. Освен това компанията може да се сблъска с още препятствия или спад на търсенето на нейните чипове. На годишната среща на акционерите през март председателят на Samsung Electronics Куон О-хюн заяви, че компанията очаква „несигурности като търговски протекционизъм и геополитически рискове“ през годината. Общото влияние на американските мита върху Samsung трудно може да се прецени, заради глобалната верига от доставки на компанията. Смартфоните ѝ се произвеждат предимно във Виетнам и Индия. Телевизорите ѝ се правят по целия свят, което ѝ позволява да премести производството към държава, която не е в центъра на търговската война, ако е необходимо, твърдят анализатори. лобалната търговска битка може да доведе до спад с 4 млрд. долара на годишния износ на чипове от Южна Корея към Китай, твърдят от Корейската международна търговска асоциация. Samsung ще бъде сред корейските компании, които ще са най-засегнати, ако продуктите, произведени в Китай за американския пазар и използващи нейни чипове, се окажат обложени с мита. Подобни притеснения за забавяне на индустрията за чипове натежаха над прогнозата за печалба на Samsung, твърди HI Investment & Securities, базирана в Сеул брокерска компания, която понижи целта си за цената на акциите на фирмата миналия месец. Променливите перспективи бяха „неизбежни, предвид опасенията за скорошната търговска война между САЩ и Китай“, посочват още от HI Investment. Отношенията на гиганта с Китай се развиват, защото Пекин се опитва да намали зависимостта на страната от чуждестранни чипове и промотира алтернативи на дисплеи, чипове за памет и други компоненти, произведени от нейни компании. Китайското правителство е проучило възхода на Samsung като глобален играч. През юни Samsung беше една от южнокорейските компании и бивши политически лидери, поканени за неформална среща с президента Ли Къцян, твърди източник, запознат с въпроса. Отново през юни китайските регулатори започнаха разследване на производители на чипове, включително Samsung, като посетиха техните офиси в Китай. Властите обаче отказват да коментират. Макар че Samsung запазва предимно неутрална позиция, на фона на случващото се, тя е заета с лобиране и съставяне на стратегии в двете държави, твърдят анализатори. Според тях тя се надява да успее да се защити, дори и търговските търкания да се засилят. В САЩ, които донесоха над една четвърт от приходите на Samsung за 2017 г., компанията засили лобирането си във Вашингтон. Миналата година тя похарчи 3,4 млн. долара за целта. През тази година само за първото полугодие е дала 2,2 млн. долара. Търговията е откровена тема за лобиране от страна на Samsung, сочат правителствени документи. Samsung също така може да се възползва от възможността да изгради своя бизнес за телекомуникационно оборудване в САЩ, след като новото поколение 5G технология стане готова за разработване. Вратата остава отворена за Samsung и другите след като американските депутати поставиха бариери пред Huawei Technologies и ZTE заради опасения за националната сигурност. Същевременно Samsung агресивно разраства своя мрежови екип в САЩ, наемайки инженери, старши мениджъри на проекти и други експерти, привличайки ги от конкурентите, твърди източник, запознат с въпроса. Според анализатори Samsung има известна защита от търговските конфликти, тъй като компаниите, с които работи разчитат много на нейните компоненти и трудно ще намерят други доставчици. Тя е най-големият производител на телевизори в света и повече от един на всеки пет смартфона, продавани в света, е устройство на Samsung. “Светът не може да живее без тях“, коментира Санджеев Рана, базиран в Сеул старши анализатор в CLSA.", "date": "2018.08.07", "title": "Как Samsung се опитва да лавира между Китай и САЩ в търговската война?"}
{"url": "http://www.classa.bg/%D1%81%D0%B2%D1%8F%D1%82/item/385067-%D1%83%D1%81%D0%B5%D1%89%D0%B0-%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%BE%D0%B2%D0%B0%D1%82%D0%B0-%D1%82%D0%B2%D1%8A%D1%80%D0%B4%D0%B0-%D1%80%D1%8A%D0%BA%D0%B0-%D0%BD%D0%B0-%D0%B5%D1%81", "text": "Т рябва ли на България да ѝ бъде позволено да се присъедини към еврозоната и Банковия съюз? Това е въпросът, който европейските политици обмислят през настоящото лято. На теория, разбира се, България не само има правото да се присъедини към двата механизма, но и е правно задължена да го направи съгласно условията приемането ѝ в Европейския съюз. На практика, отговорът на европейските лидери през юни беше лишен от позитивизъм, смята Euromoney. Макар принципно да се съгласиха с искането, приемането на България беше отложено максимално напред във времето, подлагайки страната на периода за оценка от минимум една година, преди страната да влезе в \"чакалнята\" на еврозоната (ERM II).  Опасенията на европейските лидери не са свързани с макроикономическата позиция на България. Страната с лекота изпълнява Маастрихтските критерии. Това, от което европолитиците не са особено доволни от България, са ниските доходи, вкоренената корупция в различните сфери и липсата на единност в банковия сектор. На пръв поглед подобна мярка изглежда разумна - българските институции остават слаби, а управлението е също толкова нестабилно. Опасенията около стабилността на банков сектор също не са безпочвени. Изминаха само четири години от колапса на четвъртата по големина банка в страната – Корпоративна търговска банка (КТБ), което разкри големи пропуски в управлението и надзора. В резултат на това обвинения бяха повдигнати  срещу двама бивши банкови управници, заедно с основния акционер, десетина банкови служители и двама местни одитори. Колкото и зле да изглежда това, макар българският банков сектор има своите проблеми, няма причина да очакваме системна криза. Почти всички най-големи национални банки са част от западни организации, включително и лидерът от миналата година UniCredit Bulbank. Вторият по големина кредитор в България - банка ДСК, е притежание на унгарската OTP Bank. Най-голямата местна банка е Първа инвестиционна банка (FIBank), която е класирана четвърта по общи активи и има депозитна база от 4,4 млрд. долара (7,4 млрд. лева). От това може да се направи изводът, че дори и да се появи нещо негативно в рамките на българския банков сектор, то едва ли ще засегне по някакъв начин останалите страни. България има свой добре организиран \"Фонд за гарантиране на влоговете в банките\", докато Европейският съюз (ЕС) няма такъв. В края на юни европейските лидери отново не успяха да се споразумеят за създаването на обща европейска схема за гарантиране на депозитите. Това оставя налице Единния фонд за преструктуриране, който няма да може да спаси затъващи български кредитори. Във всеки случай България вече показа, че е способна да спаси собствените си банки. Тя помогна на FIBank през 2014 г. и лесно може да си позволи да го стори отново, като се има предвид съотношението на дълга спрямо БВП от 25%. Защо тогава европейските лидери не бързат с присъединяването на България към еврозоната и Банковия съюз? Някои вероятно ще се съгласят с това, че блокът е бил прекалено снизходителен в миналото към новопостъпилите членки и сега е време, макар и със закъснение, да наложи някаква по-строга дисциплина. Но защо трябва именно България да бъде потърпевша? В крайна сметка изминаха по-малко от четири години, откакто Латвия беше посрещната в общността на единната валута, въпреки че беше беше добре известна склонността на някои местни банки да „перат“ руска валута. Трябва да се обърне внимание и на подозрението, че някои европейски политици „съжаляват“, че ЕС е приел нови членки като България и сега се опитват да отхвърля ангажиментите, които вече са поели. Ако това е така, тези хора не трябва да се крият зад стари истории, а да застанат и да изкажат искреното си мнение.", "date": "2018.08.07", "title": "Усеща ли България новата \"твърда ръка\" на ЕС?"}
{"url": "http://www.classa.bg/%D1%81%D0%B2%D1%8F%D1%82/item/385068-%D0%B3%D0%BE%D1%80%D0%B5%D1%89%D0%BE%D1%82%D0%BE-%D0%BB%D1%8F%D1%82%D0%BE-%D0%BE%D1%82%D0%BD%D0%BE%D0%B2%D0%BE-%D0%BF%D0%BE%D0%B2%D0%B4%D0%B8%D0%B3%D0%B0-%D0%B2%D1%8A%D0%BF%D1%80%D0%BE%D1%81%D0%B0-%D0%B7%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0%D1%82%D0%B0-%D0%B1%D0%B5%D0%B4%D0%BD%D0%BE%D1%81%D1%82", "text": "орещата вълна, обхванала по-голямата част от Европа, отново повдига темата за енергийната бедност, пише в коментар EurActiv. Обикновено за проблема се сещаме основно през зимата, когато част от европейците не могат да отоплят адекватно домовете си. Високите температури обаче показват, че охлаждането на сградите съвсем не е лукс. През 2003 година, когато температурите в Европа достигнаха до рекорди, починаха 30 хил. души от невъзможността да охладят сградите, включително и болници и центрове за услуги. Или с други думи енергийната бедност тогава се отразява не само на качеството на живота, а може да се окаже, че е от ключово значение за човешкото здраве. Европейската статистика предоставя данни за хората в ЕС, които не могат да поддържат адекватна температура в домовете си през зимата. Има обаче много малко информация за хората, които не могат да охладят жилищата си и липсва политика на националните правителства в тази област, а и малко държави събират данни за повишена смъртност през лятото заради неадекватно охладени домове. Политиците, особено в Южна и Югоизточна Европа, трябва да се тревожат за увеличаващите се доказателства за ефектите от глобалното затопляне и честотата на бедствията, свързани с това. Те вече започват да се наблюдават и по отношение на човешкото здраве. По данни, цитирани от EurActiv, през 2015 година над 30% от хората в България, Гърция и Португалия могат да бъдат определени като енергийно бедни. Между 25% и 30% е броят на хората в Испания и Италия, които не могат да осигурят адекватна температура в жилищата си. Все пак, сегашната ситуация показва, че предприеманите спешни мерки са много по-адекватни, отколкото през 2003 година. Тяхната основна цел е намаляването на смъртните случаи по време на горещините, но те са само краткосрочни и изглеждат неадекватни на фона на очакванията за зачестяване на горещите вълни в Европа. Дългосрочни действия биха били нови стандарти за строителство на сградите, включващи решения за нощна вентилация, соларни инсталации, които да осигурят енергия за охлаждане и други методи за намаляване на вътрешната температура на жилищата. Това не е лукс, а необходимост. Не е задължително дългосрочната стратегия за охлаждане ще повиши отделянето на емисии въглероден диоксид, особено ако в битката се включат зелените технологии или се направят ремонти на жилищата. Така и охлаждането няма да повиши сметките за електроенергия на хората, които и без това нямат достатъчно средства, за да ги покрият.", "date": "2018.08.07", "title": "Горещото лято отново повдига въпроса за енергийната бедност"}
{"url": "http://www.classa.bg/%D1%81%D0%B2%D1%8F%D1%82/item/385069-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8%D1%82%D0%B5-%D0%B2-%D0%B8%D0%BC%D0%BE%D1%82%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%B0-%D1%81%D1%8A%D1%81%D1%80%D0%B5%D0%B4%D0%BE%D1%82%D0%BE%D1%87%D0%B5%D0%BD%D0%B8-%D0%B2%D1%8A%D1%80%D1%85%D1%83-%D0%B8%D0%B7%D0%B1%D1%8F%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B8%D1%81%D0%BA%D0%B0", "text": "Инвеститори в имоти смятат, че повратната точка на цикъла на имотните пазари в Европа скоро ще бъде достигната. Поради това професионалните инвеститори са все по-притеснени от неправилно разпределените капитали, а целите за доходност се преосмислят, пише онлайн изданието property-magazine.eu. Последното допитване за инвестиционния климат, осъществено от Съюза за инвестиции, показва, че повечето инвеститори в имоти в Германия, Франция и Великобритания очакват вътрешната норма на възвръщаемост на капитала, вложен в недвижими имоти, да започне да расте отново през 2019 или 2020 г. Само една четвърт от инвеститорите смятат, че цикълът на имотния пазар ще продължи след 2021 г. От 163 европейски имотни компании, участвали в последното допитване на Съюза за инвестиции, само 28% заявили, че са готови да поемат по-голям риск, за да постигнат същата възвръщаемост. Те са с 9% по-малко спрямо предходното допитване, осъществено преди шест месеца. Около 64% от инвеститорите планират да запазят стратегията си за поемане на рискове и са готови да приемат по-ниска възвръщаемост. На фона на намаляването на апетита за поемане на риск европейските инвеститори в имоти са много ограничени в очакванията си за доходността в краткосрочен и средносрочен план. По-малко от половината от имотните компании, които са участвали в изследването, смятат, че ще постигнат целите си за доходност в идните три до пет години. Прогнозите за доходността на германските инвеститори са особено песимистични. 55% от участниците в допитването очакват намалена възвръщаемост на вложения в имоти капитал поне до 2023 г. Допитването показва, че инвеститорите в имоти продължават да са съсредоточени върху сигурността. Близо 30% от участниците отбелязват, че сигурността е най-важният аспект при вземането на инвестиционни решения. Ликвидността е топ приоритет за 9% от тях, докато за 58% това е възвръщаемостта. Само във Франция инвеститорите са по-склонни да поемат риск, отколкото  при предишното допитване от зимата на 2017-2018 г. „Силният фокус върху сигурността ограничава възможностите за инвеститорите. Особено стряскащо е, че инвестициите в цели сегменти от имотния пазар се изключват в идните месеци“, казва Олаф Янсен, ръководител на отдел „Имотни изследвания“ в Съюза за инвестиции. Избягване на търговските площи За инвеститорите в имоти търговските площи в момента са начело в списъка на инвестициите, които трябва да се избягват. Около 63% от участниците в допитването смятат да избегнат търговските площи в идните 12 месеца. Основен фактор тук е силното нежелание на британските  инвеститори да обмислят влагане на капитали в търговски площи – 82% от тях смятат да избегнат инвестициите в този сегмент в краткосрочен план. Във Франция същото намерение имат 70% от инвеститорите. За разлика от тях в Германия все още съществува относително високо ниво на доверие в местния пазар на търговски площи, като само 40% от инвеститорите смятат да избегнат този сегмент. Предпазлив подход към инвестициите в хотели Допитването показва, че инвеститорите смятат да са предпазливи и когато обмислят инвестиции в хотели в идните 12 месеца. 33% от анкетираните компании възнамеряват да избегнат напълно инвестициите в хотели, а 29% от инвеститорите смятат, че е добре да избягват инвестиции в логистични площи. За сметка на това жилищният и офис сегментът са временно изключени само от 20% от инвеститорите. „В Германия и Франция скептицизмът към дългосрочната стойност на инвестициите съществува във всички сегменти от имотния пазар, включени в изследването. Тук избягването на риска в много късен стадий на пазарния цикъл е основно притеснение. За сметка на това британските инвеститори насочват стратегията си за избягване на риска само към сегмента на търговските площи“, отбелязва Янсен. Възможности в сегмента на споделените пространства за работа Изследването търси отговор и на въпроса дали тенденцията към пространства за съвместна работа осигурява добри възможности за инвестиции. Смята се, че този сегмент предоставя много различни нива на възвръщаемост в зависимост от региона. На въпроса дали биха инвестирали в имоти, отдавани на доставчик на пространства за съвместна работа, около 60% от участниците в допитването отговарят утвърдително. Инвеститорите във Франция са най-склонни да влагат средства в този вид имоти (73%), следвани от Великобритания с 58%. Инвеститорите в Германия обаче все още възприемат предпазлив подход към възможностите за възвръщаемост в сегмента на споделените пространства за работа. Само 46% от тях биха инвестирали в имоти с един наемател като WeWork или Mindspace. Намаляващ интерес за инвестиции във Великобритания Очакванията за доходност на инвестициите в имоти във Великобритания намаляват. Три четвърти от инвеститорите в Германия в момента не планират да инвестират на британски имотен пазар. Френските инвеститори все още имат малко по-голямо доверие към имотния пазар на Острова – 55% от анкетираните са заявили, че са замразили инвестиции в страната в идните 12 месеца. Британските инвеститори също не са много оптимистично настроени предвид сегашното състояние на страната. 32% от тях очакват условията да се влошат в идните 12 месеца, а 56% не очакват инвестиционният климат да се подобри до лятото на 2019 г. Индексът за инвестиционния климат във Великобритания показва, че настроенията сред британските инвеститори са се влошили още повече заради Brexit. Сега той достига едва 60,6 пункта спрямо 63,6 пункта в предходното изследване. С 67,7 пункта индексът е най-висок във Франция сред трите изследвани страни, въпреки лекия спад в последно време. Индексът за Германия също отчита слабо понижение до нови от 65,1 пункта. „Ако настроенията не се подобрят скоро, ще се стигне до намаляване на обема от трансакции“, казва Янсен.", "date": "2018.08.07", "title": "Инвеститорите в имоти в Европа са съсредоточени върху избягването на риска"}
{"url": "http://www.classa.bg/%D1%81%D0%B2%D1%8F%D1%82/item/385065-%D1%81%D0%BA%D0%BE%D1%80%D0%BE%D1%88%D0%BD%D0%BE-%D0%BA%D0%BE%D0%BB%D0%BE%D0%BD%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%BC%D0%B0%D1%80%D1%81-%D0%BD%D1%8F%D0%BC%D0%B0-%D0%B4%D0%B0-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE", "text": "Основателят на Space X и Тесла Илън Мъск има визия за колонизиране на Марс, основана на голяма ракета създавана в неговата фирма, ядрените експлозии и постепенното създаване на инфраструктура за транспортиране на милиони хора там. Това е смятано за много амбициозно начинание с много технически предизвикателства. Най-видимите сред тях са правилата за планетарна защита и трудностите за тераформиране на планетата (превръщането й в гостоприемна за живот, например чрез затопляне на климата и създаване на атмосфера), както и справянето с тежката радиация. Безспорно, Мъск направи първата крачка към целта си през февруари тази година с пускането на кола на Tesla в орбита с първата ракета Falcon Heavy. Това драматично илюстрира нарастващата възможност за стартиране на бъдещи мисии, предоставени чрез партньорства между търговски и държавни агенции. Но шест месеца по-късно, плановете започнаха да изглеждат по-скоро като фантастика. Оттогава научихме, че може да има живот под повърхността на Марс и че може да е невъзможно да се обработи повърхността му така, че да стане възможно да се живее там. Темата за наличието на живот в момента на Червената планета, беше повдигната отново в края на юли, тъй като учените съобщиха за  . Езерото е на 1,5 километра под южната полярна шапка и е най-малко 20 километра в диаметър. Това се установява от анализа на подземните радарни данни от космическия кораб „Марс експрес“. Предполага се, че водата е солена, като вероятните магнезиеви, калциеви и натриеви перхлоратни соли действат като антифриз до температури от около -73° С. Това е вълнуващо, тъй като е първото откриване на течна вода на Марс и е възможно да има и други дълбоки езера другаде под повърхността на планетата. Това означава, че има реална възможност за живот на Марс.  Вече знаем, че животът може да е съществувал на Марс и в миналото. Има няколко доказателства, които сочат, че Марс е бил обитаем преди 3,8-4 милиарда години. Данните от неотдавнашните мисии – включително Mars Global Surveyor, Odyssey, Opportunity, Curiosity и Mars Express – показват, че е имало вода на повърхността в потоци и езера с умерена киселинност, и че е съществувала правилната химия за създаване на живот по време, по което животът се е развивал и на Земята. Марс обаче е загубил своето магнитно поле преди 3,8 милиарда години, което би защитило живота от силната радиация от космоса. Това също означава, че атмосферата му е започнала да се губи и разсейва в космоса, което го прави все по-неподходящ за живот. Новото откритие може да радва мечтаещите за бъдещо колонизиране на Марс, като водата в подземното езеро може да бъде използвана за поддържане на човешко присъствие, но реалността е много по-различна.  Рискът от замърсяване на планетата означава, че не бива да се изпращат хората там, докато не се знае със сигурност дали има естествено развит живот на Марс – нещо, което може да отнеме десетилетия. Ще трябва да се сондира под повърхността и да се анализират пробите, или на място или от материали, върнати на Земята, и да се види дали ще се намерят подходящи биомаркери, за да сме сигурни за наличието на живот. Може би дори още по-неизпълнима е отдавна предложената идея за тераформатиране на Марс, която вече е твърдо заключена в областта на научната фантастика. Мъск заявява, че иска да форматира така планетата, че да стане по-зелена, за да може „да се разхождаме навън без никакви костюми и оборудване“. Това най-лесно би станало, като се създаде атмосфера на Марс, като се освободят затворените в скалите и леда топли парникови газове, за да повишат температурата и налягането. Мъск предлага за целта да пуснем термоядрени бомби върху леда на полюсите, за да го загреем и да освободим въглеродния диоксид. Но според ново проучване, публикувано в Nature Astronomy, Марс е загубил толкова от своите потенциални парникови газове в пространството в продължение на милиарди години, че сега няма възможност да се превърне останалата атмосфера в такава за дишане от хората с наличната технология. Изследването се основава на измервания на скоростта на изпускане на газове в космоса, измерена през последните 15 години от Марс Експрес и последните четири години от MAVEN. Изследването ни показва, колко ефективни парникови газове въглероден диоксид и вода са на разположение на Марс. Измерванията, съчетани с познанията за запасите от въглероден двуокис и вода на Марс от последните космически мисии, показват, че парниковите газове, блокирани в ледените шапки, не са достатъчни, за да осигурят необходимото затопляне на климата на планетата. Повече въглероден диоксид може да бъде достъпен на по-голяма дълбочина в планетата, но извличането му е далеч отвъд съвременната технология. Също така, атмосферата все още се губи поради липсата на магнитно поле, така че тези загуби трябва да бъдат забавени по някакъв начин, за да се поддържат всички промени, постигнати чрез тераформиране на Марс. Това означава, че потенциалните изследователи ще трябва да използват тежки, херметически затворени сгради, за да осигурят подходящата атмосфера и необходимия щит предпазващ от космическото излъчване. Търсенето на признаци на живот на Червената планета ще продължи с ESA-руски Rover ExoMars 2020, с мисията на НАСА Марс 2020, която ще събере проби за евентуално връщане в лаборатории на Земята до около 2030. Резултатите от всичко това може да ни кажат по-категорично дали има и дали е имало живот на Марс. В нашата слънчева система най-добрите възможни места за евентуален живот извън Земята са Марс, спътникът на Юпитер, Енцелад и Луните на Сатурн – Европа и Титан.", "date": "2018.08.07", "title": "Скорошно колонизиране на Марс няма да е възможно"}
{"url": "http://www.classa.bg/%D1%81%D0%B2%D1%8F%D1%82/item/385060-%D0%BD%D0%BE%D0%B2%D0%B0%D1%82%D0%B0-%D0%B5%D0%BA%D1%88%D1%8A%D0%BD-%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-%D0%BD%D0%B0-%D0%BF%D1%83%D1%82%D0%B8%D0%BD", "text": "\"Актьорът Стивън Сегал стана специален представител на руското външно министерство и ще работи за подобряване на руско-американските връзки в хуманитарната сфера\". Това е едно от онези изречения, които дори на петото прочитане ти приличат на някоя НеНовинарска гавра на гърба на едно от лицата на американските екшъни от '90-те. Но няма лъжа, няма измама, няма #fakenews – Сегал, който от няколко години има руско гражданство, вече е дипломат. Ако се съмнявахте, че световната политика през 2018-а е едно доста сбъркано място и изцепките на Тръмп не са ви убедили в това, ето ви доказателството и от тази страна на Атлантическия океан. Работата е там, че в САЩ няколко жени обвиняват Сегал за случаи на сексуален тормоз или изнасилване отпреди 20-ина години. В Русия обаче тези случаи (недоказани, но все пак) изглежда са без значение, а може би там са на мнение, че им е изтекла давността. Така че на кого да възложат \"подобряването на културните връзки\" със САЩ, освен на човека, който действа с твърда ръка на екрана, а ако в думите на тези жени има нещо вярно – и извън него? Все пак, ако беше помислила поне малко за тези обвинения, говорителката на руското външно – добре познатата у нас с темата \"кой спаси българските евреи\" Мария Захарова – може би нямаше да пуска усмихнати снимки от работна среща с новия \"колега\". Но тя си знае...     Според руското МВнР постът на Сегал ще е сходен с този на посланиците на добра воля на ООН. Да, само че добрата воля в случая е на стария приятел на актьора – Владимир Путин, който му даде руско гражданство през 2016-а. И добре, че на Сегал са му дали да помага в хуманитарната сфера, а не са се подлъгали от бойните сцени на филмите му отпреди 30 години, за да му възложат някоя по-дейна задача. Все пак най-сериозните схватки на актьора през последните години са с наднорменото тегло - онзи най-голям враг на всеки мъж, минал средната възраст. Сегал е идеален дипломат, поне за руската страна. Вече е изразявал мнение, че Путин е \"може би най-великият лидер в света\" и \"брилянтен стратег\". И как да не се съгласи човек с последното – вербуваш едно от лицата на американския екшън от '90-те и го пращаш срещу неговите. Но Путин направи същото и с американския президент, та с един актьор ли няма да успее... Руският държавен глава през последните години приюти и други залязващи знаменитости от Запада като им даде руско гражданство – бягащият от данъци като дявола от тамян Жерар Депардийо, боксьорът Рой Джоунс-младши, американския актьор от японски произход Кари-Хироюки Тагава (\"Смъртоностна битка\")... Цяла гама от потенциални дипломати, които да сближават путинова Русия със света я с чашка в ръка, я с някой юмрук или ритник. Но кога Америка ще бъде наистина прецакана? Когато Чък Норис поиска руско гражданство и го върнат като  \" специален пратеник \" .  За добро или лошо, ние все още си нямаме актьор, който да е изкрещял \"баста!\" и да е потърсил руско гражданство от ръцете на другаря В.П. Ако имахме, вече да го бяха върнали обратно с дипломатически мисия, но то при толкова други \"специални пратеници\" на Дядо Иван на българска територия за какво им е още един? И съвсем случайно само ще ви припомним, че през 2015-а Волен Сидеров се снима със Стивън Сегал при посещението си в Москва за традиционния Военен парад. Оттогава досега Сегал не само взе руско гражданство, но вече е и руски дипломат. Хм...", "date": "2018.08.07", "title": "Новата екшън дипломация на Путин"}
{"url": "http://www.classa.bg/%D1%81%D0%B2%D1%8F%D1%82/item/385061-%D0%BA%D0%BE%D0%B9-%D0%BA%D0%BE%D0%B3%D0%BE-%D1%83%D0%B0%D0%B7-%D1%81%D1%80%D0%B5%D1%89%D1%83-hummer", "text": "Експериментаторите решават да проверят мита, че УАЗ може да се движи по релси, тъй като размерите на пикапа първоначално са били предназначени за това. Вижте какви са резултатите! \r\n Любителите на екстремните експерименти от канала WarGonzo организираха надпревара между двата автомобила и по-късно я публикуваха в YouTube: \r\n Руският производител на автомобили представи УАЗ-31512, превърнат в класическия модел 469. Мостовете на авомобила са “военни” със странични редуктори и японски турбодизелов двигател от 2,7 литра, пише вестник “Российская газета”. \r\n В заснетото видео УАЗ се съревновава с американския Hummer от 1992 година. Моделът, както отбеляза собственикът, е рядък дори за американското военно оборудване. Това е пикап с две врати. Обемът на двигателя е 6,2 литра, а мощността е 150 конски сили. \r\n Експериментаторите решават да проверят мита, че УАЗ може да се движи по релси, тъй като размерите на пикапа първоначално са били предназначени за това. \r\n Автомобилът действително се справя със задачата, макар че се движи много бавно. Той лесно преодолява железопътната линия и перпендикулярно. \r\n Но Hummer просто е по-широк от железопътната линия, така че трябва да “се наклони” по нея. С голяма трудност, но все пак успешно,  “американецът” успява да я прекоси и перпендикулярно. \r\n Блатният терен е лесно преодолян и от двете коли. \r\n След това обаче се случва нещо непредвидено – Hummer засяда в пролетния сняг. \r\n Изглежда, че това е звездният час на нашия УАЗ. Достатъчно е да издърпате противника, за да подчертаете пълното си превъзходство. Руската кола обаче няма достатъчно маса и сила. \r\n В резултат на това, състезанието завършва с равенство. А победителят в надпреварата, според точната дефиниция на съдията, е “майката земя”. / Russia Beyond \r\n \r\n\t\t\t\tПрочетена   пъти\t\t\t", "date": "2018.08.07", "title": "Кой кого? УАЗ срещу Hummer"}
{"url": "http://www.classa.bg/%D1%81%D0%B2%D1%8F%D1%82/item/385062-%D0%B5%D0%B6%D0%B5%D0%B4%D0%BD%D0%B5%D0%B2%D0%B8%D0%B5-%D0%B2-%D1%81%D0%B0%D1%89-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%87%D0%B8%D0%BA%D0%B0%D0%B3%D0%BE,-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D1%83%D0%B1%D0%B8%D1%82%D0%B8", "text": "Убити са петима души, а 40 са пострадали при стрелба вчера в Чикаго Полицията нарече тази вълна от насилие “абсолютно неприемлива”, предаде Франс прес. Сред ранените има 11-годишно дете. Някои изстрели са били определени мишени и органите на реда ги свързват с конфликти между банди, уточни пред журналисти Фред Уолтър от чикагската полиция. През 2016 г. броят на убийствата в Чикаго стигна връхна точка за близо двайсетгодишен период, заради което президентът на САЩ Доналд Тръмп редовно критикува града. Според Фред Уолтър обаче от началото на годината в Чикаго се стреля с над 30 на сто по-рядко, а убийствата са намалели с 25 процента. Полицията е конфискувала из улиците на града повече от 5500 незаконно притежавани оръжия, добави той и подчерта ангажимента на властите да продължат усилията за повишаване на сигурността.", "date": "2018.08.07", "title": "Ежедневие в САЩ: Стрелба в Чикаго, петима души са убити"}
{"url": "http://www.classa.bg/%D1%81%D0%B2%D1%8F%D1%82/item/385063-%D1%80%D1%83%D1%81%D0%BA%D0%BE-%D0%B3%D1%80%D1%83%D0%B7%D0%B8%D0%BD%D1%81%D0%BA%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BE%D1%82-2008-%D0%B3-%E2%80%93-%D0%BF%D1%80%D0%B5%D0%B4%D0%B2%D0%B5%D1%81%D1%82%D0%B8%D0%B5-%D0%B7%D0%B0-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0", "text": "През лятото на 2008 г. руската армия предприе за пръв път намеса в независима държава след безславната война на Съветския съюз в Афганистан. Десет години след конфликта с Грузия Русия е все тъй непреклонна към своите съседи, а скъсването със Запада е свършен факт. Изпратена срещу Грузия, за да се притече на помощ на малката Южна Осетия – проруска сепаратистка територия, където Тбилиси бе започнало военна операция, армията на Москва успява бързо да надвие грузинските сили и е на път да превземе столицата. Мирно споразумение, договорено от френския президент Никола Саркози, довежда в крайна сметка до изтегляне на руските войски; Москва обаче признава независимостта на сепаратистките региони Южна Осетия и Абхазия, където поддържа оттогава силно военно присъствие. За пет дни Русия демонстрира военната си мощ и най-вече доказва, че при нужда е готова да брани със сила интересите си там, където вижда своя зона на влияние. Шест години по-късно, в друга бивша съветска република, Русия анексира украинския полуостров Крим в отговор на събитията в Киев, където прозападни сили вземат властта през зимата на 2014 г. Тя предоставя политическа подкрепа на проруски бунтовници в Източна Украйна; бунтът прераства във въоръжен конфликт и жертвите до момента са над 10 000. Официално руската армия не нахлува в страната, но Киев и Западът обвиняват Москва, че подпомага с военна сила и финансови средства бунтовниците, провъзгласили в региона две сепаратистки републики; Русия и досега категорично отрича. Европа и САЩ, реагирали предпазливо на руско-грузинската война, гневно осъждат този път действията на Москва и й налагат сурови икономически санкции. „Пробен опит“ Както в Грузия, така и в Украйна Москва си поставя за цел с всички средства да осуети присъединяването на тези страни към НАТО – неприемливо за Русия, която след разпадането на Съветския съюз неуморно критикува стремежа на Атлантическия алианс да се разшири до границите й. „В Осетия Русия даде урок на страните от бившия СССР. Показа им, че изобщо нямат шанс да изберат друг модел на развитие“, обяснява руският политолог Константин Калачов. Москва иска „да покаже, че развива средствата си за въздействие и че реакцията на Запада срещу действията й няма критично значение“, добавя експертът, който нарича руско-грузинския конфликт от 2008 г. „пробен опит“ за бъдещата политика на Кремъл. „Без операцията в Южна Осетия нямаше да бъде анексиран Крим“, твърди той. През 2008 г. обаче Русия решава да не анексира двете грузински отцепнически територии, а просто да ги признае за независими, въпреки че след войната де факто ги постави под своя опека. Сценарият впрочем не се разиграва точно според плановете на Кремъл. Дори най-близките му съюзници – Беларус и Казахстан, отказват да признаят независимостта на двете територии. И Москва си взема поука – впоследствие така и не признава независимостта на сепаратистките републики в Украйна, отбелязва аналитикът Андрей Суздалцев. Тя обаче успява навреме да се възползва от разногласията в западния лагер – категорично й се противопоставят само „младоевропейските“ държави начело с Полша и Литва. „Медийна война“ Освен дипломатическите и военните констатации след конфликта с Грузия, Русия успява да установи, че въпреки успехите си на терен е изгубила „медийната война“. След 2008 г. Кремъл всестранно укрепва своята „мека сила“, по-специално създавайки чуждоезични медии, които да бранят становищата му в чужбина – телевизията „Раша тудей“, преименувана на „Ар Ти“, и онлайн агенцията по печата Спутник. Кремъл активно използва тези две медийни оръжия в чужбина по време на конфликта в Украйна и за да подронва доверието към позициите на Запада за Сирия. В случаите с Украйна и Грузия Москва разчиташе да наложи своите интереси и зона на влияние; на първо място обаче двете войни разстроиха дълбоко отношенията й със Запада, изтъкват експертите. „Решението на Москва да признае Южна Осетия и Абхазия разгневи Запада, но впечатлението бе, че ситуацията няма да се повтори, и на Русия й бе простено. Но й бе простено за последен път“, подчертава политологът Алексей Малашенко.", "date": "2018.08.07", "title": "Руско-грузинската война от 2008 г. – предвестие за украинската криза"}
{"url": "http://www.classa.bg/%D1%81%D0%B2%D1%8F%D1%82/item/385064-%D0%B5%D0%BA%D1%81%D1%85%D1%83%D0%BC%D0%B0%D1%86%D0%B8%D1%8F-%D0%B4%D0%BE%D1%80%D0%B8-%D0%BE%D1%82-%D0%B3%D1%80%D0%BE%D0%B1%D0%B0-%D1%84%D1%80%D0%B0%D0%BD%D0%BA%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D0%B7%D0%B4%D0%B5%D0%BB%D1%8F-%D0%B8%D1%81%D0%BF%D0%B0%D0%BD%D0%B8%D1%8F", "text": "Дори от гроба диктаторът от 20 век, управлявал Испания с желязна ръка, продължава да разделя страната. Новото левоцентристко правителство на Испания казва, че преместването на балсамираното тяло на ген. Франсиско Франко от възвеличаващия го мавзолей ще е първата от поредица символични крачки, насочени към помиряване с бурната история на страната. Критици на правителството и наследници на Франко се противопоставят и се заричат да съхранят паметта за режима, на който според тях трябва да се отдаде дължимото за „модернизирането на Испания“. Трябва да се забрани фондацията, която пази наследството на Франко, точно това трябва да се направи, казва Фернандо Мартинес, служителят, назначен да контролира усилията на правителството за ексхумиране и идентифициране на около 114 000 жертви на Испанската гражданска война от 1936-39 г. и четирите десетилетия на диктатура, последвала при управлението на Франко, който почина през 1975 г. „Ексхумацията на тялото на диктатора ще започне да лекува раните на тази страна. Но тази задача ще бъде завършена само ако бъде отворен и последният масов гроб в страната“, каза Мартинес пред АП. Той разговаря с представител на агенцията в министерството на правосъдието в Мадрид, където се създава ръководеното от него ново Главно управление за историческата памет. Мартинес казва, че преброяването на анонимните погребения в цялата страна ще е сред най-неотложните задачи на новото правителство на министър-председателя Педро Санчес. Други стъпки включват отварянето отново на бюро за подпомагане на близките на жертвите – служба, закрита при управлението на предишното консервативно правителство на Испания, въвеждане на нова система за изплащане на обезщетения и превръщане на сегашното гробно място на Франко в музей срещу фашизма. „Възнамеряваме да ускорим работата и да наваксаме изгубеното време, това е въпрос на демократично достойнство“, казва Мартинес, който беше назначен през юли, след като през юни Санчес отстрани консерватора Мариано Рахой с вот на недоверие. Три спонсорирани от ООН мисии в Испания от 2013 г. насам критикуваха властите, че нямат национален план за издирване на изчезнали хора, че координацията на ексхумациите е лоша, а картите на гробовете са остарели. Те също така изразиха загриженост от бездействието на испанските съдилища за законовото преследване на някои от най-страшните престъпления от този период. Но екип от експерти по правата на човека на ООН съвсем наскоро похвали властите, че „поставят правото да се знае истината на първо място в политическия дневен ред“, като „застават начело на усилията за издирване на изчезналите, както и за ангажимента им да бъде създадена Комисия за истината, която да разследва престъпления, извършени по времето на Франко. „Това решение е основополагаща крачка към прилагане на правото на истина за всички жертви на сериозни нарушения на човешките права“, написаха докладчиците. Правителството иска да промени нещата, като внесе поправки в Закона за историческата памет от 2007 г., който не се занимава с исканията на оцелелите и на роднините на жертвите. Освен това консервативното правителство на Рахой ликвидира бюджета за ексхумации и обезщетения. Емилио Силва, председател на Асоциацията за възстановяване на историческата памет (ARMH), каза, че новото правителство трябва да използва изпълнителните си правомощия за изваждане на останките на Франко от Долината на падналите – страховит мавзолей на 50 км северозападно от Мадрид. Той иска също правителството да разкопае всички гробове на жертвите на Франко, вместо да започва голяма политическа конфронтация между консервативните и прогресивните гласове в парламента. „Те се страхуват, че ще има законови засечки“, каза Силва за правителството. Но нарече разкопаването на необозначени гробове и обезщетяването на роднините на идентифицираните жертви „много основни, човешки неща. Това не би трябвало да се оспорва“. С високия си 150 м кръст, който се вижда от километри, мрачният мавзолей в неокласически стил и базиликата в Долината на падналите са построени от Франко в знак на почит към загиналите по време на неговия т.нар. „славен кръстоносен поход“ за сваляне на испанското демократично правителство. Около 34 000 души, сражавали се и от двете страни в братоубийствената война, са погребани на това място. Повечето така и не са били идентифицирани. Там са и останките на Хосе Антонио Примо де Ривера, основателя на фашистката партия Испанска фаланга. Надгробният паметник на Франко, семпла гранитна плоча, върху която е издълбано само името му, е на централно място пред олтара на базиликата. На нея винаги има свежи цветя. Обществените събития, подкрепящи режима на Франко, бяха забранени през 2007 г., но грандиозният обект остава популярно място за поклонения на онези, които изпитват носталгия по диктатурата. Активисти казват, че цялото място има тоталитарно излъчване и е обида към паметта на жертвите. Те са ядосани и заради окаяното състояние на останките, защото просмукваща се вода е превърнала криптите в „купчини от кости“, според оценка на експерт през 2011 г. Мартинес казва, че замислената промяна на закона ще включва предложение за премахване на символите, възхваляващи диктатурата, и ще превърне Долината в паметник за помирение и музей, който разказва за малтретирането по време на строежа с използването на политически затворници. Правителството обаче, което не успя да ексхумира Франко преди юли, както беше обещано, е изправено пред безброй пречки, включително слабата си позиция в парламента. Стотици хора, изпитващи носталгия по франкизма, участваха в протести в Долината, а консервативните партии обвиняват правителството на Санчес, че отваря отново глава, смятана от тях за затворена, вместо да се концентрира върху проблемите на 21 в. Междувременно наследници на семейството на Франко отказват да сътрудничат на властите, завеждат дело срещу плановете за ексхумиране на диктатора и отказват да положат останките му в семейната гробница в Галисия- Така властите са изправени пред дилемата какво да се прави с останките на Франко. Изваждането на Франко от гроба, казва Мартинес, цели „укрепване на нашата демокрация“, установена мирно в края на 70-е години след смъртта на диктатора. Мартинес не рискува да се ангажира с дата за ексхумацията на Франко, но, дори ако останките бъдат извадени и преместени, правителството на Санчес ще се изправи пред политически деликатната задача да обяви за незаконна Националната фондация „Франсиско Франко“, която до 2003 г. получаваше публично финансиране за опазване на документите от времето на режима 1939-75 г. Фондацията „Франко“ не отговори на искане на АП за коментар, но в скорошни изявления в интернет служители казаха, че всеки опит тя да бъде забранена ще е нарушение на конституцията на Испания, която защитава свободата на словото. Нейният председател, генералът от резерва Хуан Чичаро, написа, че фондацията трябва да се защити сама от „смайващото обявяване извън закона на всеки, който не се подчинява на тоталитарните повели“ на испанската левица. Силва от ARMH каза, че „забраната на фондацията не ограничава свободата им да изразяват идеите си“, а само ограничава достъпа им до публично финансиране. Мартинес вярва, че въпросът не е за свободата на словото, а за защита на демокрацията в Испания. „Никоя фондация, оправдаваща франкизма, няма място в едно демократично общество, също като организациите, които подкрепят фашизма или идеологията на нацизма, защото това са идеологии в разрез с демократичните ценности и свободи“, каза той. „Тези от нас, които са за демокрация, имат право да защитават демокрацията“.", "date": "2018.08.07", "title": "Ексхумация: Дори от гроба Франко продължава да разделя Испания"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385056-%D1%81%D0%B8%D0%BB%D0%B8%D0%BA%D0%BE%D0%BD%D1%8A%D1%82-%D0%BD%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%B8%D0%B7%D1%87%D0%B5%D0%B7%D0%BD%D0%B0", "text": "Малолетната певица Сузанита е лъгала феновете си, че е надарена в пазвата, след като фото извън нейния профил показва, че девойката на този етап е плоска. Коафьорът й пусна няколко кадъра на блондинката, с които да се изфука, че визията й за новия й музикален проект е поверена в ръцете му, пише Хот Арена. Той й е направил шантава прическа, в която преобладава черния цвят пред добре познатия – рус нюанс, с какъвто малката обича да си боядисва гривата.      На кадъра Сузи е по бански, а горната му част сякаш е пълен с нищо. Снимките доказват, че щерката на Орхан Мурад не си е сложила никакъв силикон и не само – тя изобщо не е имала големи гърди, с каквито се хвалеше в своите профили из мрежата. Вероятно си ги е уголемявала с Фотошоп, за да заблуди и медиите, че на крехката възраст е прибегнала до толкова сериозни пластични корекции.", "date": "2018.08.07", "title": "Силиконът на Сузанита изчезна"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385057-%D0%B3%D0%BB%D0%B5%D0%B4%D0%B0%D1%82%D0%B5-%D0%B8-%D0%BD%D0%B5-%D0%B2%D1%8F%D1%80%D0%B2%D0%B0%D1%82%D0%B5", "text": "В ресторант в Анталия решили да устроят конкурс по надяждане с кебап. Изненадата била пълна, когато призът бил грабнат от 21-годишната туркиня Серен Йълмаз, която тежала едва 44 килограма. Когато се записала за участието, роднините и организаторите били против толкова крехко и слабо момиче да се състезава редом със здрави мъже, но Серен настоявала на своето. Какво било удивлението на тези, които се явили на състезанието, когато осъзнали, че момичето ги побеждава без особени усилия. То успяло да погълне 255 кебапа само за 23 минути, освен това си похапвало и хляб. \r\n    ", "date": "2018.08.07", "title": "Гледате и не вярвате!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385058-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-7-%D0%B0%D0%B2%D0%B3%D1%83%D1%81%D1%82", "text": "ОВЕН ( 21 март - 20 април ) Препоръчително е да се заемете с неща, които са наистина са ви интересни. Рутинната и скуката, ще ви потопят в такава депресия, че ще бъде трудно да се измъкнете от нея дори седмица по-късно. Можете да организирате екскурзия сред природата или малко пътешествие, ако времето го позволява. Като цяло, не стойте на едно място. На любовния фронт, всичко ще е наред. ТЕЛЕЦ ( 21 април - 21 май )  Трябва да поискате прошка и да се сдобрите с тези, които някога сте оскърбили. Благоприятно ще се развиват събития, свързани с цел благотворителност. Ако имате конкретен план за този ден, реализирайте го заедно с приятелите си. Сами, ще ви бъде трудно да достигнете желаното ниво в работата. БЛИЗНАЦИ ( 22 май - 21 Юни ) Ще имате възможност да установите отношения с онези, с които е било невъзможно да намерите общ език. Трудности при получаването на пари, могат да се появят при тези, които не са предвидили някои нюанси. На пътя трябва да бъдете по-внимателни. Особено, ако климатичните условия, не позволяват удобно и безопасно каране.   РАК ( 22 юни - 23 юли ) Очаква ви не само страст и романтика в любовта, но и горчиви разочарования. Ако се страхувате, че ще изглеждате смешно в някоя ситуация, по-добре планирайте действията си предварително. В работата, се съсредоточете върху минали проекти, а в ежедневието решете проблемите, които отдавна ви тревожат. Вечерта, ще намерите практично приложение на творческите си фантазии. ЛЪВ ( 24 юли - 23 август ) Може да избегнете проблеми и капризи, от страна на партньора си, ако сте по-меки в комуникацията. Не се огорчавайте, ако в работата нещо не стане, така както сте планирали. След обед, може да бъдете изпратени в командировка или да ви дадат нови задачи. Вечерта ще се насладите на приятно събитие, свързано със семейството или приятелите. ДЕВА ( 24-ти август - 23 септември ) Възможно е бързо решение на дългогодишен личен проблем. Ще получите необичайна оферта или подарък от човек, на който симпатизирате. По-добре е да се въздържате от грандиозни покупки, особено ако трябва да спестявате всеки лев. От любимия човек, не искайте невъзможното, ако не искате да останете сами. ВЕЗНИ( 24 септември - 23 октомври) Ще трябва да направите някои компромис, по-отношение на роднини и приятели. Но точно така, ще може да разрешите всички въпроси, които ви пречат за мирното съжителство с околните. Пред фалит ще се окажат тези, който не знят мярка при покупки, изкушения и собствени илюзии. Бъдете по-внимателни на пътя.   СКОРПИОН ( 24 октомври - 22 Ноември ) Не се препоръчва да влизате в конфликти, а трябва да поддържате спокойна среда в семейството и екипа. Вие сте твърде агресивно настроени, дори и към тези, които са ви верни. Ценна информация за ново работно място, ще ви отвори очите за много неща. Грешките в любовта ще ви струват скъпо, така че е по-добре да отмените назначената среща.   СТРЕЛЕЦ ( 23 Ноември - 21 Декември ) Трябва да запазите недоволството си от възникващите ситуации за себе си. В противен случай всичко това, ще доведе до кавги не само с близки хора, но и до вътрешни конфликти. При финансови затруднения, може да разчитате на приятели, без да влизате в дългове. От дълго пътуване със собствен транспорт, се откажете - има вероятност от аварии. КОЗИРОГ (22 Декември - 20 януари ) Препоръчително е, да преодолеете недоверието и раздразнителността, ако се налага да изяснявате отношенията си с роднини. Дори всичко да се обърка и да не става както искате, съдбата не може да излъжете. Изчакайте за точния момент. В любовната сфера, не трябва да разчитате на меркантилни интереси, а на искрени чувства.  ВОДОЛЕЙ ( 21 януари -  19  февруари ) Животът около вас, ще ври и кипи с най-непредсказуеми събития. Обаче ако бързате и насилвате нещата, всички проблеми и мечти, ще бъдат напразни. В работата, ще ви пречи самоувереността. Може да влезете в спор с колега, от който изцяло зависи изхода от ситуацията. Вземете това в предвид.   РИБИ ( 20 февруари - 20 март ) Днес, трябва да слушате интуицията си, ако ситуацията с близките влезе в задънена улица. Толкова ревниво се захващате с проблемите в дома, че пропускате много важни аспекти. Финансовата ситуация, ще е доста благоприятна, ако гледате на нея оптимистично. Вечерта, може да ви върнат пари или да ви платят прилична сума, за по-рано свършена работа.", "date": "2018.08.07", "title": "Дневен хороскоп 7 август"}
{"url": "http://www.classa.bg/%D1%81%D0%B2%D1%8F%D1%82/item/385059-%D0%BE%D0%BD%D0%BB%D0%B0%D0%B9%D0%BD-%D1%81%D0%B1%D0%BB%D1%8A%D1%81%D1%8A%D0%BA%D1%8A%D1%82-%D0%BD%D0%B0-%D0%B2%D0%B5%D0%BA%D0%B0-%D0%B2%D0%B5%D0%B3%D0%B0%D0%BD%D0%B8-%D1%81%D1%80%D0%B5%D1%89%D1%83-%D0%B2%D0%B5%D0%B3%D0%B0%D0%BD%D0%B8", "text": "Кариерата на Стела Рае до огромна степен се дължи на YouTube. На 19 години тя вече има хиляди последователи на канала си, който от няколко години използва, за да промотира веганството. Но подходът й се променя драматично и сега целта й е да покаже на хората, че могат да са вегани и едновременно с това да живеят нормално. По-ранната й работа обаче не привлича толкова симпатии. Рае е сред десетките млади инфлуенсъри, които трупат последователи като показват какъв е животът им като вегани. Те споделят вегански рецепти из YouTube, Facebook и Instagram, препоръчват продукти, които не са тествани на животни, и споделят откъде са си купили хубава чанта от изкуствена кожа. Както много от членовете на тази онлайн общност, Стела навлиза във веганството с религиозна отдаденост. В ранните си тийнейджърски години тя се бори с хранително разстройство. Във веганството тя вижда морална справедливост и започва да го проповядва агресивно чрез социалните мрежи. Рае публикува клипове със заглавия като \"Тъпотиите, които месоядните казват\", в които обяснява, че \"яйцата са кокоши месечен цикъл\". Тонът й се променя, когато започва онлайн тормоз, който идва от хората, за които най-малко се предполага, че ще я нагрубят. Очаква се, че хора, които не са вегани, ще й казват \"Наистина трябва да ядеш месо\" например. Но по-голямата част от критиките идват от други вегани. Агресивните им коментари я карат изцяло да смени подхода си. Преживяното от Рае е често срещано явление във веганските общности. От създателите на съдържание в социалните платформи се очаква да са перфектни. А да си \"перфектният веган\" не означава само да не консумираш животински продукти. Има вегани, които не ядат продукти с глутен, с рафинирана захар, суровоядци, такива, които не ядат сготвена храна преди 4 следобед. Малка, но доста гръмогласна е групата на джънк фууд веганите - те опитват веганските менюта на популярни вериги за хранене. Има толкова много мнения кой е правилният начин да бъдеш веган, че набадките са неизбежни за всеки, който публикува снимки на храната си. Повечето вегани поставят в центъра на съществуването си това да обясняват колко е лошо да се ядат животни.     Но в процеса обидите на тема храна се превръщат в истинска тенденция сред веганската онлайн общност. Тази форма на критика може да бъде опасна, особено в случаи като този на Рае, която има хранително разстройство зад гърба си. Самата тя също научава за веганството от YouTube като започва да следва една от първите веганки в платформата за видео споделяне. В клиповете, които София започва да гледа, консумирането на месо се сравнява с убийство, изнасилване и мъчение. А когато авторите попаднат на звезди вегани, които не отговарят на разбиранията им, призовават за публичен линч. В друга част от видеата се обсъжда дали дадена манекенка, за която се знае, че е веган, е твърде слаба и какъв точно хранителен режим следва, за да поддържа форма. Не са рядкост обиди като \"ходеща закачалка за дрехи\". Най-ентусиазираните вегани онлайн не използват този подход. Повечето казват, че не искат да вредят на другите и това е основният им принцип в онлайн поведението им. Но почти всички от тях се сблъскват с различни нюанси на негативизъм в коментарите под клиповете си. Този негативизъм може да има психически и дори физически последици. Една влогърка споделя, че заради критики към нея е развила орторексия - крайна и вредна фиксация по здравословното хранене. Вследствие тя страда от хронична анемия. Налага се отново да започне да консумира животински продукти, за да поддържа организма си. Когато споделя през какво преминава в YouTube канала си, най-яростните нападки идват от вегани. Една от последователките й дори пише имейл, в който й пожелава да умре. А във възстановяването от хранително разстройство също има моди и натиск те да бъдат следвани. При по-внимателно разглеждане на снимки на храна на възстановяващи се от хранително разстройство се вижда как се публикуват едни и същи неща - чия, киноа, салати и зърнени закуски. Очевидно хората се страхуват да споделят свободно какво точно ядат, за да не се сблъскат с критики. Следването на модата при веганите влияе и на приходите им от профилите им в социалните мрежи. Много от тях работят с определени марки и вериги магазини, така че е важно да са в крак с това, което публиката им търси. Преди са били на мода ястията с до пет съставки, сега е планирането на веган меню за седмица напред, утре ще е нещо друго. В търсенето на последователи веганите често имат само две опции - или да пренебрегнат критиките към храната си, или да ядат каквото публиката им очаква да ядат. В едно от последните си видеа Рае говори за това как можеш да си веган и да си мил с хората онлайн. В крайна сметка целта е със снимка на веганско къри да зарибиш месоядните си последователи, а не да ядосваш останалите вегани.", "date": "2018.08.07", "title": "Онлайн сблъсъкът на века - вегани срещу вегани"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385055-%D0%BC%D0%B5%D0%B3%D0%B0%D0%BD-%D1%80%D0%B0%D0%B7%D0%BA%D0%BE%D0%BF%D1%87%D0%B0-%D0%B4%D0%B5%D0%BA%D0%BE%D0%BB%D1%82%D0%B5%D1%82%D0%BE", "text": "В събота новата снаха в британското кралско семейство Меган Маркъл отпразнува 37-ия си рожден ден. Херцогинята отбеляза празника заедно със съпруга си принц Хари. Двамата отидоха на сватбата на приятеля му Чарли ван Щраубензе. Меган облече кокетна лятна рокля с къс ръкав, като не пропусна и задължителната за висшето общество малка шапчица с оригинални орнаменти.  Меган обаче стана жертва на моден гаф. За миг горните копчета на роклята ѝ се разкопчаха и всички видяха сутиена ѝ. Грешката едва ли е била умишлена, тъй като по време на цялата церемония тоалетът на Меган бе плътно закопчан.    На сватбата присъства и братовчедката на Хари - принцеса Южени. Тя и годеникът ѝ Джак Бруксбанк пристигнаха заедно, комбинирали облеклото си в бебешко синьо. Меган получи множество официални поздрави от различните профили на кралското семейство в социалните мрежи. Нейната полусестра Саманта също ѝ честити в Туитър, като ѝ напомни да прати, дори късно, картичка за рождения ден на баща им, който е роден на 18 юли.", "date": "2018.08.07", "title": "Меган разкопча деколтето"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/385054-%D1%81%D0%B8%D1%8F%D0%B5%D1%89%D0%B0%D1%82%D0%B0-%D0%B4%D0%B6%D0%B5%D0%BD%D0%B8%D1%84%D1%8A%D1%80", "text": "След като преди дни даде доста смело интервю с някои разкрития за личния си живот, Дженифър Анистън бе видяна да пристига в прекрасно настроение в къщата на Джордж и Амал Клуни в Комо заедно с колегата си Адам Сандлър, с когото заедно участват в снимките на филм в момента, съобщава \"Дейли Мейл\". 49-годишната актриса изглежда спокойна, докато се наслаждава на добре заслужена почивка. Холивудската звезда, която понастоящем е в Италия заради работата си, изглежда шик в черния си тоалет, който подчертава нейната изящна фигура. На снимките се вижда как актрисата слиза от моторната лодка, докато до нея стои бодигард, който същевременно държи бутилка розе - очевидно подарък за семейство Клуни. От машината слиза и 51-годишният Сандлър, облечен в спортен стил, който също няма нищо против да изкара няколко часа в страхотната компания на Джордж и Амал Клуни, докато е в Италия за снимките.          ", "date": "2018.08.07", "title": "Сияещата Дженифър"}
