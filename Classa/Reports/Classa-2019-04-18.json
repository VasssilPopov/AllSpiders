{"url": "http://www.classa.bg/%D1%81%D0%B2%D1%8F%D1%82/item/394681-%D0%B0%D0%B2%D1%81%D1%82%D1%80%D0%B8%D1%8F-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B5-%D0%BE%D0%BF%D0%B0%D1%81%D0%BD%D0%B0-%D0%B8%D0%B4%D0%B5%D1%8F", "text": "Австрийският национален ежедневник Der Standard публикува статия, в която предупреждава, че \"промените на границите на Балканите е идея, която ще има опасни последици\".       Фактът, че идеята за териториален обмен отново се обсъжда – при това сериозно, крие опасности. Обсъждането на предложението за размяна на територии между балканските страни на равнище ЕС е историческа грешка, която се основава на повърхностност и плашеща липса на познания за региона и на миналото му. Дори канцлерът на Австрия Себастиан Курц не се противопостави на тази концепция,  макар че онези, които познават Балканите, винаги са предупреждавали да не се отворя кутията на Пандора.", "date": "2019.04.18", "title": "Австрия: Промяна в границите на Балканите е опасна идея"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394680-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BD%D0%B5-%D0%B5-%D0%B2%D1%82%D0%BE%D1%80%D0%B0-%D1%80%D1%8A%D0%BA%D0%B0,-%D0%B7%D0%B0-%D0%B4%D0%B0-%D1%8F%D0%B4%D0%B5-%D0%B2%D1%82%D0%BE%D1%80%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%BE-%D1%85%D1%80%D0%B0%D0%BD%D0%B0", "text": "\"Как \"антиевропейското” поведение на БСП стана европейска норма. През 2016 г. произнесох изречението “българите не сме втора ръка хора в Европа, за да ядем второ качество храна\". Веднага ме връхлетя страшна буря, припомня във фейсбук тя Лидерът на БСП Корнелия Нинова призова българите да приемат, че са равни на останалите граждани на европейските държави от ЕС, във връзка с решението на Европейския парламент да гласува за забрана на т.нар. „двоен стандарт“ при храните днес.      \r\n  ", "date": "2019.04.18", "title": "Корнелия Нинова: Българинът не е втора ръка, за да яде второ качество храна"}
{"url": "http://www.classa.bg/%D1%81%D0%B2%D1%8F%D1%82/item/394679-%D0%B3%D1%8A%D1%80%D1%86%D0%B8%D1%8F-%D0%B8%D1%81%D0%BA%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%BC%D0%B8%D0%BB%D0%B8%D0%B0%D1%80%D0%B4%D0%B8-%D1%80%D0%B5%D0%BF%D0%B0%D1%80%D0%B0%D1%86%D0%B8%D0%B8-%D0%BE%D1%82-%D0%B1%D0%B5%D1%80%D0%BB%D0%B8%D0%BD-%D0%B7%D0%B0-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0", "text": "Премиерът Алексис Ципрас заяви, че Атина ще изпрати вербална нота до Берлин, в която ще повтори своите \"неотменими права\" за обезщетение Германският вестник BILD обръща внимание на подновените гръцки претенции към Берлин за изплащане на репарации заради действията на нацистите в годините на Втората световна война, предава Агенция \"Фокус\". За правителството на ФРГ обаче въпросът е решен, а позицията на Берлин е аргументирана с договора „2+4“ за обединението на Германия. В него се посочва, че „не се предвиждат по-нататъшни репарации\".  Федералното правителство е категорично – всички претенции за щетите от Втората световна война са уредени. Съгласно думите на говорителя на Берлин Щефан Зайберт, въпросът за репарациите е регламентиран правно и политически.  Изданието привежда и подробен списък с исканията на гърците:  - 171,4 милиарда евро са нетните вземания на Гърция до 2014 г. и се отнасят до искове за разрушаването на гръцката инфраструктура по време на войната.  - 10,3 милиарда евро компенсация за задължителни заеми, които Гърция е трябвало да вземе от Нацистка Германия по време на окупацията.  - 33,8 милиарда евро за по-нататъшни загуби на държавни ресурси (петрол, други ресурси, селско стопанство) за периода от 1940 до 1944 година.  - 53,8 милиарда евро компенсация за производствени загуби в индустрията по време на окупацията.  - В допълнение към исканията на гръцката държава, за първи път са включени и индивидуални искове. Гръцката парламентарна комисия споменава два възможни варианта. Или обезщетение за роднините на 120 000 души, които са били убити в бойни действия или в лагери. Компенсация от 700 евро за 15 години на загинал човек, или общо 15,1 милиарда евро.  - Друг вариант за индивидуално обезщетение споменава всички цивилни лица, загинали по време на окупацията. Според данни от Парижката конференция от 1946 г.: 558 000 загинали и 880 000 ранени. Компенсация за 15 години от по 700 евро на месец за загиналите и пет години по 700 евро на месец за ранените. Или общо 107,2 милиарда евро.  Снощи гръцките депутати одобриха предложение държавата да потърси официално обезщетения от Германия за военни престъпления, въпреки че Берлин отхвърли исканията, твърдейки, че няма основание за репарации, пише гръцкото електронно издание Kathimerini.  Предложението призовава правителството да предприеме \"всички подходящи дипломатически и правни действия, за да поиска и напълно да удовлетвори всички претенции на гръцката държава\".  То бе одобрено от мнозинството от присъстващите депутати, въпреки че много народни представители отсъстваха. Неонацистката „Златна зора“ го отхвърли.  Докладчикът на комунистическата партия Танасис Пафилис заяви, че партията има собствено предложение, което призовава гръцкото правителство „незабавно, пряко и без отлагане“ да представи на Германия и на всяка компетентна международна организация искане за компенсации и обезщетения.  Преди гласуването премиерът Алексис Ципрас заяви, че Гърция ще изпрати вербална нота до Берлин, в която ще повтори своите \"неотменими права\" за обезщетение.  Той каза, че исканията ще включват репарации за материално унищожение и разрушаване на производствените способности на страната, обезщетение за роднините на жертвите, изплащане окупационен заем и връщане на откраднати археологически съкровища.  \"Търсенето на германски военни репарации е исторически и морален дълг за нас,\" каза Ципрас, добавяйки, че това ще помогне за \"изграждането на по-добро бъдеще\" в двустранните отношения. Той също така отхвърли аргумента, че Гърция използва претенциите, за да договори намаляване на натрупания дълг.  Лидерът на консервативната нова демокрация Кириакос Мицотакис заяви, че подкрепата на предложението е \"минималното ниво на консенсус, което демократичните политически партии могат да постигнат по този значителен исторически нерешен въпрос\".  Окупационният заем е най-силната основа за искането на Гърция, каза той, добавяйки, че страната трябва да „изгради своето съдебно дело със сила, отговорно и реалистично отношение.“ Искането, каза той, „със сигурност е юридически открито и политически осъществимо“.  По-рано през деня говорителят на германското правителство Щефан Зайберт потвърди позицията на Берлин по въпроса.  \"Въпросът за германските репарации е окончателно уреден, както от правна, така и от политическа гледна точка\", каза той, добавяйки, че германците са \"наясно с историческата си отговорност\".   \r\n  ", "date": "2019.04.18", "title": "Гърция иска стотици милиарди репарации от Берлин за Втората световна война"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394678-%D0%B4%D0%B0%D0%BD%D0%B8%D0%B5%D0%BB-%D0%B2%D1%8A%D0%BB%D1%87%D0%B5%D0%B2-%D0%BD%D0%B0%D0%BA%D0%B0%D0%B7%D0%B0%D1%82%D0%B5%D0%BB%D0%BD%D0%B0%D1%82%D0%B0-%D1%80%D0%B5%D0%BF%D1%80%D0%B5%D1%81%D0%B8%D1%8F-%D0%BD%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0", "text": "Ожесточаването на наказателната репресия не води до намаляване на престъпността и това е доказано с множество изследвания   Това заяви деканът на Юридическия факултет на Софийския университет проф. Даниел Вълчев пред БНТ. По думите му  системата на наказания в Наказателния кодекс се  е объркала съвсем, а намесите на Народното събрание са променили по недопустим начин логиката на наказания в НК. Велчев посочи, че през последните шест месеца по отношение на развитието на законодателството парламентът е надминал \"собствените си спортни постижения\". Като примери Велчев цитира промените в Кодекса за социалното осигуряване, който е изменян и допълван 13 пъти за една година, както и закона за бюджета на здравната каса, чрез който се правят поправки в 17 други закона. Продължава и отклонението от правилото, че нормативните актове влизат в сила три дни след обнародването им. Това се прави, за да може обществото да се запознае с тях и този срок не бива да се скъсява, посочи юристът. Помолен да коментира предложените от правосъдния министър промени, с които да се въведе възможност за разследване на председателите на Върховния касационен и на Върховния административен съд, както и на главния прокурор, Велчев коментира, че принципът е че всеки трябва да може да бъде разследван. Това трябва да се уреди обаче, като се гарантира намирането на баланс, така че да не се стигне до саморазправа. Според Вълчев двойните стандарти са характерни за посткомунистическите общество. Те не са само в съдебната система, така е в образованието, в здравеопазването. Зависи от какво семейство си. Няма равен старт. Той цитира Владимир Зарев, който казва:  „Младите искат пример, а получават съвети“. Според Вълчев това се случва в момента с младото поколерие - не получават добри примери.", "date": "2019.04.18", "title": "Даниел Вълчев: Наказателната репресия не намалява престъпността"}
{"url": "http://www.classa.bg/%D1%81%D0%B2%D1%8F%D1%82/item/394676-%D0%BA%D0%B0%D0%BA%D0%B2%D0%BE-%D0%B5-csis-%D0%B8-%D0%B7%D0%B0%D1%89%D0%BE-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D1%82%D0%B0%D0%B9%D0%BD%D0%B0-%D1%81%D1%80%D0%B5%D1%89%D0%B0-%D0%B7%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D0%B8%D0%BB%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0", "text": "По-рано тази седмица американският мозъчен тръст Център за стратегически и международни изследвания (CSIS) организира тайна среща, чиято основна тема беше \"Използването на военна сила във Венецуела\". Информацията беше разкрита от американския разследващ журналист Макс Блументал, който получи контролен списък на участниците в частната среща, озаглавена: \"Оценка на използването на военна сила във Венецуела\". Каракас веднага реагира. Венецуелският външен министър, Хорхе Ареаза, съобщи в своя профил в Twitter, че \"сериозното обвинение\", публикувано от Блументал, ще бъде представено на международните политически и съдебни органи. Какво е CSIS? CSIS се определя на своя уебсайт като \"нестопанска изследователска организация, посветена на предоставянето на стратегически идеи и политически решения за тези, които трябва да вземат решения, за да очертаят .пътя към по-добър свят\". Организацията е създадена през 1962 г. от Рей С. Клайн, след това директор на разследванията на Централното разузнавателно управление (CIA). Оттогава организацията скоро се превръща в любимия институт на анализаторите от Студената война и бившият президент на САЩ Роналд Рейгън е взел своите \"основни съветници по отбраната\" от нея. Цел: Венецуела Американският мозъчен тръст, в своята програма за Северна и Южна Америка, стартира глава, наречена \"Венецуелска инициатива\", в която предлага как САЩ, заедно с международната общност, трябва да насърчават \"най-ефективните и координирани действия за това, което те наричат \"денят след\" в карибската страна. Организацията предоставя своите анализатори, защото смята, че след като Венецуела получи \"демократично избрано законно правителство\", боливарската нация ще се сблъска с \"разнообразни социални, икономически, сигурност, правни, институционални и хуманитарни предизвикателства\". Всъщност CSIS вече има няколко доклада с \"препоръки\" за Венецуела, включително документ, озаглавен \"Планиране за следващия ден във Венецуела\", датиран през март. На 16 януари, в навечерието на честването на 20-годишния триумф на бившия президент Уго Чавес през февруари 1999 г., CSIS публикува доклад, озаглавен \"Венецуелската драма в 14 писма\", в който обяснява причините, поради които посочва Венецуела като \"провалена държава\".   За много анализатори, CSIS е един от главните \"пропагандни органи, които насърчават войната на Вашингтон срещу Венецуела\". Според тях CSIS е много влиятелен в редица сектори, неблагоприятни за Боливарианската революция. Срещата, свикана от CSIS, се състоя в контекст, белязан от заплахата от военна интервенция срещу Венецуела от администрацията на Доналд Тръмп, който повтаря фразата: \"всички възможности са на масата\". Журналистът Блументал твърди, че частната среща, организирана от CSIS, показва, че \"военните варианти се разглеждат сериозно в този момент, след като всички други механизми, които Тръмп е пуснал в действие, изглежда са се провалили\".", "date": "2019.04.18", "title": "Какво е CSIS и защо организира тайна среща за използването на военна сила във Венецуела?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/394677-%D0%BF%D1%80%D0%BE%D1%84-%D1%84%D0%B8%D0%BB%D1%87%D0%B5%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B5%D0%B4-%D0%B1%D0%BB%D0%B8%D1%86-%D0%BA%D0%BE%D1%81%D1%82%D0%BE%D0%B2-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D1%89%D0%B5-%D0%BB%D0%B5%D0%B6%D0%B8-2-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0", "text": "Идеологът на мафиотската приватизация Иван Костов бе разобличен от проф. Никола Филчев, че е преписал негови статии в мемоарната си книга, която сега представя на турне в страната. Вчера Костов побесня от неудобните въпроси на БЛИЦ за криминалното раздържавяване, а след това обвини Филчев, че е преписвал от него. БЛИЦ потърси мнението на бившия главен прокурор. Ето как проф. Филчев отговори на въпросите на Ивайло Крачунов.         - Проф. Филчев, вчера г-н Костов много се ядоса на въпроса на БЛИЦ за бандитската приватизация. А като чу за Вас, направо изпадна в истерия. Защо така?     - Е не е приятно да те хванат че крадеш. Със своите мемоари Костов се опитва да оправдае криминалната приватизация, която докара народа до просешка тояга. Опитва се да скрие своя решаващ принос за разсипването на българската държава – с цел да избегне съда на историята. Той иска да внуши на хората, че е голям управник, който разбира от всичко (в това число от наказателно право и криминология) и който е направил добро на всички. Иска хората да си мислят, че Костов е строителят на съвременна България, че той е създателят на пазарната икономика и на демокрацията. С една дума Костов иска да се прослави. И затова тръгна като будител из България, с книгата си в ръка - да убеждава изстрадалия народ, колко е велик Костов, какви благодеяния е сторил и т.н. Костов силно се надява народът да го обяви за светец. Но от мемоарите става ясно, че Костов е един измамник, който преписва чужди разработки по наказателно право и ги представя за свои. Лошо е да те хванат че крадеш. Особено на стари години. Язък за мемоарите. Те му донесоха повече вреда, отколкото полза.  - Но г-н Костов твърди, че Вие сте преписали от него, а не той от Вас ? Той посочи свое изказване от 1997 г. пред Народното събрание и дори разпрати стенограма до медиите. Нима това не доказва правотата му?    - Кой от кого преписва е технически въпрос и лесно може да се установи в съда. Костов твърди, че направил изказване пред Народното събрание в края на 1997 г. и от него аз съм преписал. На това се вика тепегьозлък. Моите публикации относно престъпността на прехода и наказателното законодателство са преди неговото изказване по време. Имам 15 публикации по тази тема, от които три на немски език. Те са част от международно изследване, в което участват всички европейски държави. Изследването е организирано от германския Макс-Планк институт по наказателно право. Моите основни изводи се съдържат в първата ми статия - „Престъпността при прехода към пазарна икономика и наказателното законодателство\", публикувана през 1995 г. в списание Съвременно право, 1995, № 6, стр. 40 – 46. По-късно развих тези основни положения в други две статии: „Развитие на наказателното право в условията на преход към пазарна икономика\", публикувана в списание Правна мисъл, 1997, № 2 и „Развитие на наказателнопроцесуалното право в условията на преход към пазарна икономика\", публикувана в списание Правна мисъл, 1997, № 3-4. И двете статии са предадени в редакцията на сп. Правна мисъл преди изказването на Костов – едната през 1996 г. , а другата в началото 1997 г. Това е отбелязано в списанието - под заглавието на всяка статия. Тези мои работи Костов е преписал без никакви задръжки. Той е заимствал както идеите и концепцията, така и конкретните думи, и изречения. Иска да каже „Вижте ме, колко съм умен, какъв тънък познавач съм и на наказателното право даже\". Той забравя, това което всички знаят за него, че е едно семпло счетоводителче – специалист обаче по мръсните операции: подслушване, проследяване, оклеветяване и други... След го хванах да краде, Костов така се обърка, че започна да говори глупости - как през 1995 г. аз съм преписал неговото изказване от 1997 г. Всичко е ясно – Костов е хванат на местопрестъплението, объркан е, наакан е, смърди лошо... Не може да се контролира. Не разбира, какво говори. [Главатарят на мафиотската приватизация Иван Костов]    - Как Вашите работи попадат в ръцете на Костов?    - Много просто. През 1997 г. бях зам.-министър на правосъдието и министърът Васил Гоцев ми поиска някакви материали за престъпността на прехода. Дадох му ксерокопия от моите статии. След време Гоцев ми каза „Ваньо много ги хареса. Имаш ли още\". И в крайна сметка Костов прочете моята статия от трибуната на Народното събрание като някакъв много ценен доклад за състоянието на престъпността и за нужните законодателни мерки. Истински цирк. Нека да знаят хората, как Костов управлява държавата. Вместо да предложи управленски решения на парламента относно престъпността, министър-председателят чете асистентски статии от списанията. При среща казах ясно на Костов: „Това са мои статии. Не е редно да се четат в парламента. Още повече от чуждо име\". Той отвърна „ Радвай се, че твоя статия стана част от моето изказване\". Преглътнах – все пак става дума за устно изказване, където ораторът може и да не цитира, откъде е заимствал чуждите мисли. Но днес – 22 години по-късно той включи мои публикации в неговите мемоари и ги представя като свои.      Това е писано слово. Тук си длъжен да цитираш коректно чуждите мисли, изводи, резултати и т.н. Още повече, когато си преписал дословно, без да измениш и една дума дори – както е направил Костов. За престъплението плагиатство законът предвижда две години лишаване от свобода (чл. 173 НК). Като имам предвид на какво равнище е правосъзнанието на Костов, възможно е той изобщо да не съзнава, че кражбата на чуждо произведение е престъпление.    - Излиза, че г-н Костов вместо да се радва на мемоарите си, сега ще трябва да лежи в затвора ?     Това никой не може да го повярва. - Е, две години не са много време. Ще минат като един ден. Костов ще си ги излежи и ще излезе по-възмъжал от затвора.    Интервю на Ивайло КРАЧУНОВ", "date": "2019.04.18", "title": "Проф. Филчев ексклузивно пред БЛИЦ: Костов отива на съд! Ще лежи 2 години в затвора!"}
{"url": "http://www.classa.bg/%D1%81%D0%B2%D1%8F%D1%82/item/394675-%D1%82%D1%80%D1%8A%D0%BC%D0%BF-%D1%81-%D0%B2%D0%B5%D1%82%D0%BE-%D0%BD%D0%B0-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%B7%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B2-%D0%B9%D0%B5%D0%BC%D0%B5%D0%BD", "text": "Американският президент Доналд Тръмп наложи вето на законопроект, приет от Конгреса, който се стреми да сложи край на американската военна помощ за войната, водена от Саудитска Арабия в Йемен. В изявление към Сената, издадено от Белия дом, президентът нарича резолюцията \"ненужна\" и твърди, че това ще се отрази на външната политика на Вашингтон. \"Тази резолюция е ненужен и опасен опит за отслабване на моите конституционни правомощия, застрашавайки живота на американските граждани и смелите членове на военната служба, както днес, така и в бъдеще\", обясни Тръмп. Мярката беше одобрена през март от Сената и в началото на април получи подкрепата на Камарата на представителите. В конгреса на САЩ липсват необходимите гласове за отмяна на ветото на президента. Въоръженият конфликт в Йемен противопоставя бунтовниците Хути на силите, верни на президента Абд Рабух Мансур ал Хади, подкрепяни от Рияд. От 2015 г. йеменското население живее под постоянни бомбени атаки, които международната коалиция, ръководена от Саудитска Арабия, извършва срещу Хутите. Поради въздушната и сухоземна блокада от саудитската коалиция, страната е изправена пред хуманитарна катастрофа, която вече може да е причинила смъртта на 85 000 деца в резултат на тежко недохранване.", "date": "2019.04.18", "title": "Тръмп с вето на резолюцията за спиране на подкрепата за войната на Саудитска Арабия в Йемен"}
{"url": "http://www.classa.bg/%D1%81%D0%B2%D1%8F%D1%82/item/394674-%D1%81%D0%B0%D1%89-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B0,-%D0%B2%D0%B5%D1%80%D0%BE%D1%8F%D1%82%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5%D1%82%D0%BE-%D0%B8-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B0%D1%81%D0%B0%D0%BD%D0%B4%D0%B6", "text": "Миналата седмица американските власти издадоха клетвена декларация по делото срещу основателя на WikiLeaks Джулиан Асандж, който е обвинен в \"заговор за извършване на компютърно проникване\" в САЩ. Американските прокурори смятат, че активистът е помогнал на Челси Манинг - тогава Брадли - в \"хакването\" на достъпа до класифицираната военна мрежа на Пентагона и документите, които WikiLeaks пусна през 2010 г. Това е престъпление, за което се иска наказание от максимално пет години затвор. Документът от 26 страници включва клетвено свидетелство, което специалният агент на ФБР Меган Браун е дала през декември 2017 г., в което тя заявява: \"Остава неизвестно дали Манинг и Асандж са успели да дешифрират паролата на компютъра на Министерството на отбраната.\" \"Вероятната причина\" да се вярва, че Асандж се е сговорил с Манинг за достъп до тайно съдържание, се основава на кореспонденцията, която те обменят на платформата за незабавни съобщения Jabber. Браун припомня, че бившата военна служителка е подписала споразумение за поверителност и е знаела, че разкриването на тази информация \"може да причини непоправими щети на САЩ\". Този агент на ФБР посочва, че след като е сключила \"незаконно споразумение\", Манинг е дала на WikiLeaks огромно количество документи и тази организация е публикувала мнозинството от тях през 2010 и 2011 г. в \"разкриването на един от най-големите обеми класифицирана информация в историята на САЩ \" По-специално, това са бази данни с около 90 000 доклада за военните действия на САЩ в Афганистан, около 400 000 съобщения, свързани с войната в Ирак, 800 оценки на задържани в Гуантанамо и около 250 000 грами. Меган Браун представя тези изтичания като вредни за безопасността на САЩ. като твърди, че враговете на страната й могат да ги използват, за да планират атаки срещу нея. Тя припомня, че дори талибаните са използвали документи, публикувани от WikiLeaks, за да застрашат съюзниците на американците и подчертава, че в скривалището на Осама бин Ладен в Абботабад (Пакистан), са намерени писма с инструкции за събиране на материалите, получени от тази организация. Агентката на ФБР признава, че оценките й за \"престъпна конспирация\" се основават на \"свидетелски показания на съдебномедицински експерт във военния съд, пред който е изправена Манинг\", на разговорите й със съдебномедицински експерти на федералната агенция и на \"Интернет проучване\". Различните потребители на социалните мрежи бяха поразени от честата употреба на условния режим в този документ и фрази като \"няма доказателства\", което сочи за липсата на сигурност относно точността на изявленията.   Също така някои хора подчертават, че тази декларация е подписана два дни след като Обединеното кралство отхвърли опита на Еквадор да предостави на Джулиан Асандж дипломатически статут.", "date": "2019.04.18", "title": "САЩ разкриват документа, вероятна причина за екстрадирането и ареста на Асандж"}
{"url": "http://www.classa.bg/%D1%81%D0%B2%D1%8F%D1%82/item/394673-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BF%D0%BE%D0%B6%D0%B0%D1%80-%D0%B2-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B0%D0%BB-%D0%B0%D0%BA%D1%81%D0%B0-%D0%B5%D0%B4%D0%BD%D0%BE%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81-%D0%BD%D0%BE%D1%82%D1%80-%D0%B4%D0%B0%D0%BC", "text": "Докато в понеделник вечер светът с учудване и вцепенение наблюдаваше ненаситния огън, който опустоши катедралата Нотр Дам де Пари, в същото време пламъците настъпиха върху част от джамията Ал-Акса в Йерусалим, третото най-важно място за исляма. Пожарът избухнал в стаята за охрана, разположена близо до молитвената зала Марвани, известна още като конюшните на Соломон. Видеоклиповете, публикувани в социалните мрежи, показват дим, излизащ от върха на това подземно пространство. За щастие, пламъците бяха бързо потушени, без да причинят значителни материални щети или жертви. Според предварителната версия, огънят е причинен от деца, играещи в района. По същото време горяха и три църкви в Амщетен, Австрия. Подозрителни съвпадения, нали?", "date": "2019.04.18", "title": "Йерусалим: Пожар в джамията Ал-Акса едновременно с Нотр Дам"}
{"url": "http://www.classa.bg/%D1%81%D0%B2%D1%8F%D1%82/item/394672-%D1%80%D1%83%D1%81%D0%BA%D0%B8%D1%8F%D1%82-%D1%81%D0%B0%D0%BC%D0%BE%D0%BB%D0%B5%D1%82-m%D1%81-21,-%D0%BA%D0%BE%D0%B9%D1%82%D0%BE-%D1%89%D0%B5-%D1%81%D0%B5-%D0%BA%D0%BE%D0%BD%D0%BA%D1%83%D1%80%D0%B8%D1%80%D0%B0-%D1%81-boeing-737-max", "text": "Аерофлот, най-голямата руска авиокомпания, планира да придобие още 35 самолета Иркут MS-21, в допълнение към вече закупените 50, заяви руският вицепремиер Юри Борисов във вторник. По време на заседание на Министерството на промишлеността и търговията той отбеляза, че са завършени 148 тестови полета и че папката за поръчки на корпорация Иркут, дизайнер на МС-21, включва 175 самолета от този модел, вече предплатени. \"Първоначалният клиент, Аерофлот, който е подписал договор за закупуване на 50 самолета, смята да придобие още 35 самолета, сертификационните тестове са планирани да бъдат завършени скоро, а серийните доставки на MS-21-300 започват през 2021 г.\", добави Борисов. Тези евтини, екологично чисти самолети за средни и къси разстояния, вече се конкурират директно на пазара с търговските самолети от среден клас, като печално известния Boeing 737 MAX. Характеристики на кабината По-голямото индивидуално пространство се дължи на по-широк фюзелаж в класа на самолетите с единична пътека Ергономични седалки Ниско ниво на шум и кондициониране в три зони Модифицирани кухни Просторен кокпит за пилотите, високо ниво на автоматизация на управлението Просторни тоалетни, оборудвани с детска маса По-големи багажни рафтове Големи прозорци и регулируемо изкуствено осветление Удобна и безопасна среда Комфорт за инвалиди   MS-21 включва най-новите световни постижения в конструкцията на самолети и двигатели Съвременни материали, включително композитни (40%) Пълно интегриране на системите на самолета в бордовата диагностична система Аеродинамични предимства благодарение на усъвършенствания дизайн на крилата По-нисък разход на гориво, по-малко шум и замърсяващи емисии Подобрена функционалност и надеждност и по-ниско тегло благодарение на модерните технологии", "date": "2019.04.18", "title": "Руският самолет MС-21, който ще се конкурира с Boeing 737 MAX"}
{"url": "http://www.classa.bg/%D1%81%D0%B2%D1%8F%D1%82/item/394671-%D1%81%D0%BB%D0%B5%D0%B4-14-%D0%B3%D0%BE%D0%B4%D0%B8%D0%BD%D0%B8-%D0%BF%D1%80%D0%B5%D1%82%D0%B5%D0%BD%D0%B4%D0%B8%D1%80%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%BD%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%BE%D1%82-%D0%BB%D0%BE%D1%82%D0%B0%D1%80%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89", "text": "Жител на американския град Боулдър, Колорадо, заведе дело срещу националната лотария, за да му плати остатъка от наградата, която спечелил преди 14 години, след като разбрал, че навремето е я споделил с двама измамници, според The Denver Post. Амир Масихзадех спечелил $ 4,8 милиона от лотарията през 2005 г., заедно с братята Еди и Томи Типтън, които на свой ред раздали печелившите си талони на други, които да получат парите. Цялата сума на печалбата била разпределена между победителите и Масихзадех получил $ 568,990 след плащане на данъци. По-късно обаче главният герой на тази история открива, че братята са участвали в няколко случая на измами с лотарии на територията на различни щати, включително Колорадо. Очевидно Еди Типтън е манипулирал компютърната програма, за да предвиди печелившите числа. В тази връзка, Амир е представил иск с претенция да му се изплати цялата сума на печалбата, тъй като е бил единственият печеливш, който е спазвал правилата. От властите на лотарията отказват да платят парите на Масихзадех, твърдейки, че той е подписал документ за точната сума пари, която му се полагала преди 14 години. След като искът му бе отхвърлен, американецът ще обжалва решението пред Апелативния съд. \"Ако един честен човек играе и следва правилата, но други играчи мамят, за да спечелят и бъдат хванати, то тогава честният играч трябва да вземе наградата, а измамниците трябва да останат без нищо\", казва адвокатът на Масихзадех.", "date": "2019.04.18", "title": "След 14 години претендира за милионна печалба от лотарията на САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/394669-%D0%B7%D0%B0-%D0%B1%D1%81%D0%BF-%D0%BF%D1%80%D0%B5%D0%B4%D0%B8-%D0%B8%D0%B7%D0%B1%D0%BE%D1%80%D0%B8", "text": "Години изминаха от деня, в който чух от партиен фактор в ОПО, че ГЕРБ ще бъде естественият политически съюзник на БСП. Това се случи след победа на Борисов, още когато партията му беше в зародиш, а БСП понасяше голямата вина за свое управление. Тази вина се оказа толкова голяма, че вече десетилетия редовите социалисти не могат да се освободят от тежестта й и продължават да се давят в измислени грехове или по-точно в необясними страхове, насаждани от гръмогласни анализатори.     Много са датите в българската история след освобождението, които българите подпечатват със смърт, кръв, омраза, разделение, неразбирателство. Братоубийствата, разстрелите, предателствата оставят тъмна диря в живота на нашата „педя земя“. Скоро прочетох непубликувано досега интервю на Велислава Дърева с Андрей Луканов, взето минути преди той да се озове на „Развигор“, обявен „виновен за всичко и всички“ в България! В. Дърева публикува и свой материал за трагичната съдба на Трайчо Костов, „виновен“ също, но в друго време. На 08.04.2019 присъствах на тържествено, скромно представяне на книгата на В. Дърева – „Атентатът‘1925. Денят, в който се отвориха портите Адови.“ Тези дни и Анжел Вагенщайн изрече съкровени думи – „Фантомни болки“ по изгубената памет на българина за Музея на революционното движение и унищожените, сигурно съзнателно, реликви, пазени там. Всеки непредубеден човек изпитва истинска болка от страданията, трудностите, паденията и оцеляването, които съпътстват живота на милиони по света, борци за справедливост, равенство и свобода. Творците Анжел Вагенщайн и Велислава Дърева притежават уникални индивидуални таланти и такива духовни сили, които пораждат необикновена човешка способност да посветят животите си на пречистващ душите труд за разкриване на не една истина. Нямам самочувствие да пиша за колос в българската култура – А. Вагенщайн или за символ в българската журналистика - В. Дърева, мога само да сторя поклон и да призова хората да четат техните слова! Връщам се към началото на своето писмо. Две други интервюта отвеждат мислите и чувствата ми точно в обратна посока. Те доказват как партийният фактор е „прозрял“ бъдещето на БСП! „Прозрял“ или повторил нечие чуждо внушение, в случая не е загадка. Става дума за интервю на Виза Недялкова, в-к „Дума“, 15.02.2019 г. Уважаваната от мнозина журналистка твърди: „Да, нашето поколение  , за да тръгнат нещата в държавата. Второто интервю е на Андрей Райчев с Явор Дачков, излъчено по Българска свободна телевизия, 08.04.2019 г. В него А. Райчев споделя как трябва да се извърши така наречената „промяна“: Корнелия Нинова  Тя не е била член на БКП. Време е млади хора да поемат партията. Райчев решава със замах и въпроса за съюзника на БСП – това е ГЕРБ, центристка партия, но без Борисов, който също е бил член на БКП! Всичко си идва на място. Изводът – сякаш цялото обругаване на ГЕРБ е усилие в една посока – „остриета“, граждански квоти, „гейтове“ (погрешно използвана дума) са само жалони за постигане на нечия лелеяна мечта от години – да се видят в единен строй БСП и партия ГЕРБ. Но времето играе шега, защото с всеки изминат ден тази идея означава измяна, заблуда, омерзение. Само за сведение, много все още „живи бивши комунисти“ са със стаж в БСП, който надвишава поне с десетилетие стажа им в БКП! Недялкова/Райчев лесно зачертават нормални, почтени, но вече и бедни хора, останали с чисти вяра и съвест. Те ли са единствената изкупителна жертва за нашия преход? Премахването им, „разкарването“ им дали ще изчисти пистата за „оправяне на държавата“?! Всички други през тези 30 години какво са сътворили? Без съмнение има места, където подмолно се изпълнява тази приумица. Преди всичко се спускат заучени политически изводи, младите в партията се пазят далеч от обременените бивши, разговори по горещи партийни теми се избягват, върви се след събитията или по-точно те се прескачат, в партията се приемат нови хора за по 10 минути…, но въпреки напъните именно от младежките редици напускат БСП, за да се реализират другаде. Уставът често не се спазва, особено когато става дума за кворум, не се познават основни партийни документи, редовно се критикува Програмата на БСП или партийни дейци, които предварително са „отместени“ от ръководния кръг. Така тече процес на „разводняване“ на лявата идея от бездействие, незаинтересованост и подмяната му с нещо, което не се изрича на глас. Това важи с пълна сила и за „Визия за България“, прочетена и осмислена от незначителен брой партийни членове при формална дискусия по този повод, което не кореспондира с намерението в реални области и среди партията да спечели влияние. Стигна се дотам, че в софийски район на БСП бе предложено да се изключи Сергей Станишев от партията за греховете му, свързани с Истанбулската конвенция, плоския данък и по-стари кусури. Този път стилът на „проба-грешка“ не мина, но номерът да се открие някое слабо място се оказва жилав. Конвенцията на Съвета на Европа за превенция и борба с насилието над жени и домашното насилие, мигрантската криза, „плоският“ данък станаха истински шлагер. Много са приказките по тези теми, но колко са прочелите и разбралите нещо е въпрос с повишена трудност. С по-малко хъс се обсъжда неправилната дроб 99/1 – бедност към заможност, валидна и у нас. Докато в България има хора, които се хранят, обличат, отопляват, обзавеждат от кофите за боклук, това битие ще определя морала и светогледа на тази голяма част от обществото ни. Много срамежливо ТВ камери в последните дни показват родното място на момчето – европейски шампион по вдигане на тежести. То не е за показване, но това не пречи на Божидар да се гордее, когато слуша българския химн. За нас остава да се гордеем с него! Достатъчно ли е вниманието към особено важния въпрос от нашето съвремие, който започва от очевидно недовършената борба срещу фашизма, минава през грижата за съдбата на Музея на революционното движение у нас с реликвите там и стига до „Луков марш“ с факлите и със свастиките по стените на сградите? След толкова години вече не се демонстрира негодувание срещу преименувани улици, площади, премахнати паметни плочи, следи от убийства без съд и присъда? Само един пример: на бул. „Васил Левски“, близо до ъгъла с ул. „Граф Игнатиев“ има две стари почти еднакви къщи. На едната имаше паметна плоча за Кръстана Янева – убита, гилотинирана, през 1944 година съветска разузнавачка, член на антинацистка група в Германия. Но това сега не е гордост, Гестапо в София си е свършило работата, а в безвремието, в което живеем, е ликвидирана и следата за Кръстана, която е била само на 30 години! В София има улица, кръстена „Марко Бочар“. Намерил се е някой голям „родолюбец“ да почете името на човек от чужда история, в което няма лошо, но се съмнявам, че са се свършили имената за почит на наши национални герои, дали нещо на България дори преди два века! Природата греши, хората грешат и понякога грешките са фатални. Не е морално и е непростимо да причиняваш вреда съзнателно и целенасочено. Творчеството на Анжел Вагенщайн и това на Велислава Дърева по неповторим начин ни предупреждават за уроците от живота. Никой не е вечен на земята и филмът „стани, за да седна“ е „стара новост“ в българската политика. Модерните оракули днес предопределят, че миналото не трябва да ни вълнува, че по-изгодна е забравата. Приватизатори и едри собственици, знаменателят от неправилната дроб, искат да управляват по своя си начин. Ако приемаме това, трябва да гласуваме, ако не приемаме, пак трябва да гласуваме. Това е пътят. Разбираемо е, че само с минало не се живее и най-важен е днешният ден, но дърво без корен има ли?", "date": "2019.04.18", "title": "За БСП преди избори"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394670-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%BD%D0%B8%D1%8F%D1%82-%D0%BC%D0%B0%D1%80%D1%88%D1%80%D1%83%D1%82-%D0%BD%D0%B0-%E2%80%9E%D1%81%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2%E2%80%9C-%D1%81%D0%B5-%D0%BE%D0%BA%D0%B0%D0%B7%D0%B2%D0%B0-%D1%81-25-%D0%BA%D0%BC-%D0%BF%D0%BE-%D0%B4%D1%8A%D0%BB%D1%8A%D0%B3", "text": "Дължината на трасето на газопровода „Северен поток - 2“ във водите на Дания според третото предложение е 25 км по-дълъг от основния маршрут, съобщава компания Nord Stream 2 AG. Дължината на основния маршрут е 139 км, алтернативният маршрут е 164 „по всяка линия в датския сектор. В допълнение, може да е необходимо да се включи Полша или друга страна в обсъждането на заявлението. Nord Stream 2 AG все още не е в състояние да направи оценка на времето и разходите по проекта. Nord Stream 2 AG е подал трето предложение до Дания за маршрута на газопровода „Северен поток - 2“ във водите на юг от Борнхолм. Преди това тази територия беше оспорвана между Дания и Полша. Првод: В.Сергеев", "date": "2019.04.18", "title": "Алтернативният маршрут на „Северен поток-2“ се оказва с 25 км по-дълъг"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394668-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B8", "text": "На първа инстанция испански съд е разрешил екстрадицията на Ветко и Маринела Арабаджиеви в България, съобщи пред БНТ зам.-главният прокурор Иван Гешев. Втората инстанция се очаква да се произнесе в началото на май. Двамата бяха задържани по искане на българските власти на 7 март в жилището на българина Георги Семерджиев в градчето Кабрера де Мар близо до Барселона. Съпрузите Арабаджиеви, които са собственици на хотелите „Маринела“ в София и „Марица“ в Пловдив, от лятото на миналата година са с обвинение за участие в организирана престъпна група за укриване на данъци и пране на пари. „Имаме готовност да приключим делото в максимално кратък срок, има море от доказателства“, каза Гешев. В ползвания от семейството имот в Испания са намерени 26 телефона, а в тях интересни доказателства, добави той. Между тях са анализи на служители от Националната агенция за приходите „с кого могат да се разберат и с кого са близки“. В телефоните имало източници на информация за самия Гешев и за съдии от Специализирания наказателен съд. Освен това били намерени данни и за опити за укриване на доказателства. „Но това е обяснимо и аз в тази ситуация бих направил същото“, каза зам.-главният прокурор.  ", "date": "2019.04.18", "title": "Арабаджиеви ще бъдат екстрадирани"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/394667-%D0%BA%D0%B0%D0%BA-%D1%80%D0%B0%D0%B1%D0%BE%D1%82%D0%B8-%D0%BF%D0%BE%D1%80%D0%BE%D0%B1%D0%B8%D1%82%D0%B5%D0%BB%D1%8F%D1%82-%D0%B5%D1%81", "text": "...Станишев, в съюз с местни олигарси, отне правото на българите да излъчат анти-системни евродепутати     Соросоидните кандидати убиха идеята за евро-скептична листа, и дори мечтата БСП да излезе от ПЕС. А точно там е големият резерв… Как Станишев открадна от българите 5 евродепутати, в полза на джендъра и истанбулец Тимерманс     Ако искате пример за това колко недемократичен и лицемерен е ЕС, случилото в БСП ви го дава. Европейският бюрократ Станишев, в комбинация със съюз от местни олигарси, по същество отне правото на българите да излъчат анти-системни евродепутати. Такива каквито ще излъчат Унгария, Полша, Италия, Франция и пр.  Просто ни отстреляха.    А България е една от най-евроскептичните страни. Тук 70-80% от населението сме русофили и не обичаме атлантизма! И при нормални условия това би трябвало да се изрази във вот.  Но какво става? Анти-системният вот тръгва към БСП. Създават се надежди. Издига се очевидна анти-европейска листа, тип “Ляв Орбан”.    И какво? Появява се Станишев, ГЕРБ наливат милиони на червени олигарси, за да купуват гласове, става един пуч на пленума и… край.  В момента листата на БСП е “чист Сорос”. Едни 6-7 евроскептични депутати ще бъдат подменени от послушковци, неолиберали и атлантици.  Това ще изкриви представата и на Европейско ниво. Ще излезе, че България е тотално про-европейска!  Разбира се, има и малки партии. Но те не могат да достигнат бариерата от 6%. Няма време за нов проект, освен някаква хипотетична оставка на Корнелия и личното и явяване извън БСП. Но това няма признаци да стане.  Т.е. гласът на анти-европееца в България, е заглушен.  Фактически, сега ще излъчим 5 евродепутати, в полза на джендъра и поддръжник на Истанбулската конвенция Франс Тимерманс. Вместо тези гласове да са в полза на свободна Европа на народите и нациите.  Типичен пример как предалите страната си еврократи като Станишев, обслужват имперския интерес. Дойдоха, видяха, покориха… Робството продължава.  Слава на Брюксел…  ", "date": "2019.04.18", "title": "Как работи поробителят ЕС..."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/394666-%D0%B0%D0%BD%D1%82%D0%BE%D0%BD%D0%B8%D0%BD%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81-%D1%87%D0%B0%D0%BD%D1%82%D0%B0-%D0%B7%D0%B0-10-000", "text": "Бившата първа дама с гардероб за стотици хиляди Бившият президент Петър Стоянов и съпругата му Антонина бяха сред ВИП гостите на лъскавата премиера на най-новия български филм „Снимка с Юки“. Експрезидентшата отново обра погледите на присъстващите, но този път не с тоалета, който беше подбрала за събитието, а с аксесоарите към него. Най-силно впечатление направи чантата на бившата първа дама, чиято катарама с емблемата на изисканата френска модна къща „Шанел“ блестеше в злато от километри. Въпросният аксесоар в момента се продава от модната марка на стойност 6100 долара, което се равнява на 10 577 лева. За тази цена преспокойно всеки може да си купи къща или земя в провинцията, както и нелош автомобил втора ръка. Най-суетната ни президентша, която по време на мандата на мъжа си шашкаше с шармантен стил, скъпи рокли и капели и харчеше луди пари за разкрасителни процедури, не е променила стандарта си на живот и след напускането на „Дондуков“ 2 и разполага с гардероб за стотици хиляди левове. Любимата ѝ марка била „Шанел“ и тя колекционирала както дрехи, така и чанти и бижута тяхно производство. Често на ушите и врата ѝ могат да бъдат забелязани да висят ювелирни произведения на френския моден гигант, чиито цени също са колосални – започват от 10 хиляди долара и достигат до 40, в зависимост от редкостта на скъпоценните камъни, които са инкрустирани по тях. Всичките си модни трофеи Антонина закупувала от чужбина, тъй като в България те не могат да бъдат открити. Напоследък бившата първа дама все по-често е у нас, но не е прекратила дипломатическата си работа. В последните години г-жа Стоянова разкъсва времето си между София и Женева, където работи към Световната организация по интелектуална собственост, а офисите на корпорацията са именно в швейцарския административен център. Бившата първа дама живее все така луксозно в най-богатия швейцарски град, където се радва на месечна заплата от 17 000 швейцарски франка, които се равняват на около 30 000 лева, както и на безплатен апартамент в центъра и два двупосочни самолетни билета месечно, за да се връща до дома.        ", "date": "2019.04.18", "title": "Антонина Стоянова с чанта за 10 000"}
{"url": "http://www.classa.bg/%D1%81%D0%B2%D1%8F%D1%82/item/394663-%D1%82%D1%80%D1%8A%D0%BC%D0%BF-%E2%80%9E%D0%BC%D0%BE%D0%B6%D0%B5-%D0%B4%D0%B0-%D0%BE%D1%82%D0%BF%D1%80%D0%B8%D1%89%D0%B8-%D0%B7%D0%B2%D1%8F%D1%80%D0%B0%E2%80%9D", "text": "Съединените щати започнаха подготовката за кампанията за президентските избори през ноември 2020 г. Първичните избори ще започнат следващата пролет, те ще бъдат отворени според традицията в щатите Айова и Ню Хемпшър, където поддръжниците на Демократическата и Републиканската партии ще проведат митинги.     От републиканска страна Доналд Тръмп обяви намерението си да бъде преизбран. Той вероятно ще бъде подкрепен от републиканците. Демократите се подготвят за старта с редица кандидати. Първият номиниран е 77-годишният сенатор Бърни Сандърс. Той каза, че вече е събрал 6 милиона долара за кампанията си, а телевизионният канал на CNBC съобщи че идеите на Сандърс ще имат „огромно влияние върху бизнеса“, припомняйки, че Сандърс преди това препоръча разработването на програми за социално осигуряване, минимална заплата от 15 долара на час и безплатно образование в общинските колежи. За евентуалното участие в бъдещите избори на бившия вицепрезидент на САЩ 76-годишният Джоузеф Байдън пишат The New York Times и The Wall Street Journal. Байдън смята, че е единственият представител на демократите, който може успешно да устои на Тръмп. Въпреки това, кандидатурата на Байдън, въпреки внушителните му финансови и партийни ресурси, не се ползва с единодушна подкрепа от демократите. Байдън е бил кандидат в три президентски кампании - през 1984, 1988 и 2008 г. и загуби всички първични избори. Най-известният от потенциалните опоненти на Доналд Тръмп след Джо Байдън и Бърни Сандърс е 69-годишният сенатор от Масачузетс Елизабет Уорън, която обяви кандидатурата си на 31 декември 2018 година. Елизабет Уорън е четвъртото дете в работническо семейство, учи като специалист по финансово право, става професор в Харвардския университет и получава признание като застъпник на средната класа. „Бостън Глоуб” я нарича „искреният глас на хората, смазани от хищнически кредитори”. Въпреки това, TIME я счита за „новия шериф от Уолстрийт” и два пъти я включва сред 100-те най-влиятелни хора в Америка. На 8 април калифорнийски конгресмен, 38-годишният демократ Ерик Суолуел, обяви намерението си да се кандидатира за президент на САЩ. Той е един от най-твърдите критици на Тръмп в Конгреса, той активно подкрепя разследването на специалния прокурор Мюлер, но основната му задача е да затегне правилата за продажба на оръжие. Основната цел на неговата избирателна програма ще бъде реформата на изменението на Конституцията на САЩ относно правото на носене на оръжие. Суолуел казва, че вече е бил заплашван с насилие за това. Общо повече от дузина демократи сега се борят за номинация на партията. Така кампанията си започнаха сенаторите Кори Букър, Ейми Клобушар, Камала Харис, Кирстен Джилибранд и Елизабет Уорън, губернаторът на щата Вашингтон, Джон Инсли, бившият губернатор на Колорадо, Джон Хикенлупър, конгресмените Тулси Габард, Джон Дилейни и Тим Райън, бившият конгресмен Робърт О'Рурк, кметът на Сан Антонио, Джулиан Кастро, кметът на Южен Бенд, Индиана Пийт Бътжет.. „Ще бъде много трудно да обединим всички демократи около една стратегия, една програма и общи ценности” пише Федерико Рампини, американският кореспондент на италианския вестник La Repubblica. Ако през 2016 г. социалната реторика на Бърни Сандърс беше като цяло новост, днес Елизабет Уорън говори много по-решително, за да защити американската средна класа. Две други сенаторки, Камала Харис от Калифорния и Кирстен Джилибранд от Ню Йорк, изглеждат напълно леви. В същото време левите и социалдемократичните идеи, обявени от Елизабет Уорън и Бърни Сандърс, не се споделят от ръководството на Демократическата партия. Сред възможните кандидати от демократите най-висока оценка, според проучване на университета в Монмут, сега имат Джо Байдън с 28% подкрепа. Бърни Сандърс има 25 процента. И двамата са сериозно зад Доналд Тръмп, който според същата анкета се подкрепя от 38% от избирателите. Вероятно само Джо Байдън и Бърни Сандърс ще се борят за правото да се борят срещу Тръмп в изборите през 2020 година. Широко известно е, че през 2016 г. Сандърс загуби първичните избори срещу Хилари Клинтън единствено в резултат на фалшифициране на ръководството на Демократическата партия, което със сигурност е подкрепило Клинтън. Сега се очертава „проблемът Байдън”. Доналд Тръмп обаче заявява, че ще спечели лесно срещу Байдън. „Мечтая, мечтая за Байдън, това е мечта ... Президентът Обама буквално го измъкна от купчината за боклук и му даде позицията, а после шокира всички”, заяви Тръмп в интервю за CBS News. Междувременно демократичното ръководство си взе поука от кампанията през 2016 г., която беше загубена. Мястото на Националната конвенция на Демократическата партия вече е избрано, то ще се проведе в Милуоки, най-големият град в щата Уисконсин и важен политически център. Целта на Демократите е да спечелят избирателите в Средния Запад, които преди три години подкрепиха Тръмп. В „Магарешката партия” обаче няма сигурност с избирателната стратегия. Според младите демократични активисти политиците като Байдън имат малък или никакъв шанс срещу Тръмп. Стремежът на Байдън към спечелване на сините избори в Средния запад може да го сбълска с тези демократи, които виждат много по-голям потенциал за растеж „сред високо образованите градски предградия и процъфтяващия Слънчев пояс (Югоизточните и югозападни щати), пише The New York Times. Пореден скандал може да отслаби позициите на Байдън и Демократическата партия като цяло, чийто сценарий, за разлика от предишните президентски избори, ще бъде написан от републиканци. На 3 април американският журналист Джон Соломон публикува във вестник The Hill статия за Украйна и за това как Байдън е заплашвал Петро Порошенко с отказ да предостави милиард долара на САЩ, ако Порошенко не уволни Виктор Шокин от поста главен прокурор. Шокин проведе проверка на фирмата „Бурисма”, най-голямата компания за производство на газ в Украйна, чийто партньор е синът на Джо Байдън - Хънтър. От пролетта на 2014 до есента на 2015 г. „Бурисма” е прехвърляла на Rosemont Seneca Partners LLC, собственост на Байдън-младши 166 000 долара месечно. „Ще си тръгна след 6 часа; ако прокурорът не бъде уволнен, няма да получите никакви пари”, е казал Байдън на Петро Порошенко. Последният, разбира се, изпълнява заповедта на вицепрезидента на Съединените щати. За съмнителните отношения на семейството Байдън със собственика на „Бурисма”, украинският олигарх Николай Злочевски, писа през април и британският The Guardian. „Доналд Тръмп използва и най-малката възможност да смаже политическите си съперници”, заяви бившият главен стратег на Белия дом Стивън Банън. В интервю за Yahoo News, той каза, че след неуспешното приключване на разследването на специалния прокурор Мюлер, Тръмп „ще счупи веригата и ще отприщи звяра”. Той също така прогнозира, че Хилари Клинтън ще се върне в политиката и ще участва отново в президентската надпревара на фона на неуспеха на демократите да формират обща избирателна стратегия. Продължаващата несигурност относно възможния противник на Доналд Тръмп от Демократическата партия на изборите през следващата година увеличава шансовете на 45-ия американски президент да бъде избран за втори мандат. Превод: В.Сергеев", "date": "2019.04.18", "title": "Тръмп „може да отприщи звяра”"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394664-%D1%81%D0%B2-%D0%BF%D1%80%D0%B5%D0%BF%D0%BE%D0%B4%D0%BE%D0%B1%D0%BD%D0%B8-%D0%B9%D0%BE%D0%B0%D0%BD,-%D1%83%D1%87%D0%B5%D0%BD%D0%B8%D0%BA-%D0%BD%D0%B0-%D1%81%D0%B2-%D0%B3%D1%80%D0%B8%D0%B3%D0%BE%D1%80%D0%B8%D0%B9-%D0%B4%D0%B5%D0%BA%D0%B0%D0%BF%D0%BE%D0%BB%D0%B8%D1%82", "text": "  Знаем за две страни с името Декаполис. Едната от тях се намирала в Палестина, близо до Галилея; за нея споменава свети евангелист Матей, като казва: „И подире Му тръгнаха много тълпи народ от Галилея и Десетоградие\". Име Декаполис носела още една неголяма страна, която се намирала в Исаврия. От този исаврийски Декаполис произхождал и свети Григорий, учителят на преподобния Йоан, чиято памет се извършва в днешния ден.     Отрекъл се от този свят на младини, като възлюбил Христа, Йоан се отдалечил при споменатия негов учител Григорий Декаполит и приемайки от него пострижение в монашески чин, се подвизавал заедно с него, и с добродетелния си живот угаждал на Бога. Достигнал такова смирение, послушание и духовно съвършенство, че за него се радвал и прославял Бога и самият му учител свети Григорий. Когато нечестивият император Лъв Арменец, който възобновил иконоборческата ерес, надигнал гонение срещу Христовата Църква, в това време заедно със своя учител Григорий и с Йосиф Песнописец пристигнал във Византия и преподобният Йоан. Като обикаляли града, те укрепвали православните, увещавали ги твърдо да пазят и мъжествено да изповядват светата християнска вяра. Скоро след това Йосиф се отправил към Рим, но по пътя бил хванат от еретиците и затворен в тъмница в Крит. Преподобният Григорий Декаполит6 пък починал в Рим след заминаването на Йосиф. Докато бил във Византия, Йоан се подвизавал както преди, с грижа не само за своето спасение, но и за спасението на другите. След като минали няколко години, когато блаженият Йосиф, освободен от затвора се върнал във Византия, преподобният Йоан вече си бил заминал при Господа, за да получи от Него награда за трудовете си, и бил погребан от ръцете на Йосиф край гробницата на своя баща, също с име Йосиф. След това тялото му било пренесено на друго място, за което така се съобщава в житието на свети Йосиф Песнописец: „Като пристигнал в града, Йосиф не намерил сред живите своя любезен наставник, свети Григорий Декаполит, защото вече си бил отишъл при Господа. Той видял само ученика на Григорий, блажения Йоан, и дълго плакал за Григорий, задето не се удостоил още веднъж да се види с него. Пребивавал край гробницата му заедно със свети Йоан; но минало известно време, Йоан също заминал при Господа, а Йосиф го погребал край гробницата на свети Григорий. След това преподобни Йосиф се преселил на друго уединено и безмълвно място, което се намирало извън града, недалеч от църквата на свети Йоан Златоуст. Като се заселил тук, преподобният построил църква на името на Христовия светител Николай и пренесъл в нея мощите на светите Григорий и Йоан.\" Някои твърдят, че преподобният Йоан, ученикът на свети Григорий Декаполит, след преставянето на своя учител се преселил в Палестина, и тук се подвизавал в обителта на свети Харитон, където и починал в Господа. Но това се отнася за друг светец с име Йоан, който наистина се подвизавал в обителта на свети Харитон по времето, когато тази обител била в цветущо състояние. А споменаваният тук свети Йоан е живял много години след другия Йоан, през царуването на иконобореца Лъв Арменец, когато в Палестина вече я нямало обителта на свети Харитон. Последната била окончателно разрушена от мохамеданите през царуването на Константин и Ирина, които са живели много години преди Лъв Арменец; за това разрушаване се споменава в повествованието за страданията на преподобните отци, избити в обителта на преподобни    виж  ,бел.ред. .  . Тук се съобщава, че по времето, когато е станало избиването на отците в обителта на свети Сава, е била окончателно разрушена и обителта на свети Харитон, която след това повече никога не е възобновявана, а е запустяла окончателно; оттук се разбира могъл ли е да пребивава споменаваният сега преподобни Йоан в тази окончателно разорена и опустяла Харитонова обител и да умре в нея; затова и в житието на преподобния Йосиф Песнописец се казва, че този блажен Йосиф със своите ръце е предал на погребение тялото на свети Йоан, във Византия, и после го е пренесъл на друго, недалеч от първото, място.\"", "date": "2019.04.18", "title": "Св. преподобни Йоан, ученик на св. Григорий Декаполит"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/394665-18-%D0%B0%D0%BF%D1%80%D0%B8%D0%BB,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "На днешната дата през 1506 г. започва строителство на базиликата Свети Петър в съвременния й вид.    През 1791 г. Луи XVI и неговото семейство са заловени от Националната гвардия в опит да избягат от очакващия ги в Париж съдебен процес.    През 1840 г. Високата порта унифицира Десятъка - започва повсеместно описване на имуществото и доходите на българското население.    През 1850 г. в Габрово се полагат основите на днешната Априловска гимназия.    През 1877 г. генерал Николай Столетов поема командването на българското опълчение.    През 1902 г. Дания става първата страна, в която пръстовите отпечатъци започват да се използват за установяване на самоличността на престъпници.    През 1906 г. земетресението в Сан Франциско година разрушава почти напълно града.    През 1909 г. Жана д'Арк е обявена за светица в Рим.    През 1928 г. след първия трус на Чирпанското земетресение от 14 април е регистриран нов силен трус с епицентър край Поповица; разрушенията от двата труса засягат около 20% от територията на България.    През 1946 г. Обществото на народите се саморазпуска.    През 1949 г. Ирландия е обявена за независима от Великобритания република.    През 1951 г. Франция, ФРГ, Италия и трите страни от Бенелюкс създават Европейска общност за въглища и стомана, която прераства по-късно в Европейска икономическа общност (днес Европейски съюз).    През 1956 г. вестник „Отечествен фронт\" публикува статията „Поуката\" - първата публична остра критика на култа към личността като към всеобхватно социалистическо явление.    През 1956 г. принцът на Монако Рение III се жени за американската актриса Грейс Кели.    През 1980 г. е провъзгласена независимостта на нова африканска държава - Зимбабве.    През 1983 г. стартира американският телевезионен канал Disney Channel.    През 1999 г. е приета сегашната федерална Конституция на Швейцария.      ", "date": "2019.04.18", "title": "18 април, историята в снимки"}
{"url": "http://www.classa.bg/%D1%81%D0%B2%D1%8F%D1%82/item/394662-%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D1%81%D0%BA%D0%B0-%D0%BA%D0%B0%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5", "text": "Управляващата турска Партия на справедливостта и развитието (ПСР) на президента Реджеп Ердоган представи извънредно обжалване кметските избори в Истанбул пред Върховния изборен съвет на Турция. „Ние имаме съмнения (относно изборите в Истанбул) и не успяхме да разсеем тези съмнения”, заяви заместник-председателят на ПСР Али Ихсан Явуз. Според неофициалните резултати Екрем Имамоглу води надпреварата за кмет с 48.79% от гласовете през кандидата на ПСР Бинали Йълдъръм с 48.51%. Оспорването на изборите дойде след разкриването на „организационните нередности” благодарение, на които ПСР поиска повторно преброяване на гласовете.", "date": "2019.04.18", "title": "Ердоган иска касиране на изборите"}
{"url": "http://www.classa.bg/%D1%81%D0%B2%D1%8F%D1%82/item/394661-100-%D1%82%D0%B5-%D0%BD%D0%B0%D0%B9-%D0%B2%D0%BB%D0%B8%D1%8F%D1%82%D0%B5%D0%BB%D0%BD%D0%B8-%D1%85%D0%BE%D1%80%D0%B0-%D0%B7%D0%B0-2019-%D0%B3", "text": "Американското списание ”Тайм” публикува списъка на ”Стоте най-влиятелни хора” за 2019 г., разпределен в категориите ”Пионери”, ”Творци”, ”Лидери”, ”Икони” и ”Титани”.  Нанси Пелоси, председател на Камарата на представителите на САЩ, лидерът на републиканците в Сената на САЩ Мич Макконъл, президентът Доналд Тръмп, папа Франциск, президентите на Бразилия, Китай и Мексико - Жаир Болсонаро, Си Цзинпин и Андрес Мануел Лопес Обрадор, лидерът на венецуелската опозиция Хуан Гуайдо, както и специалният следовател Робърт Мълър.   Като творци според списанието изпъкват актьорът и продуцент Дуейн Джонсън, певицата Ариана Гранде, актьорите Рами Малек, Глен Клоуз и Реджина Кинг, корейската попгрупа Би Ти Ес (BTS) и др. Сред иконите са отбелязани певиците Тейлър Суифт и Лейди Гага, бившата първа дама на САЩ Мишел Обама, режисьорът Спайк Лий и художникът Дейвид Хокни. Списъкът на пионерите се оглавява от канадската актриса Сандра О, а в тази категория е включено и уискито \"Джони Уокър\", което според редакцията има \"мисията да насърчава духа на прогреса\". Водач на \"титаните\" е египетският футболист Мохамед Салах, следван от личности като баскетболиста Леброн Джеймс, основателя на \"Фейсбук\" Марк Зукърбърг, голфъра Тайгър Удс, еврокомисаря Вера Йоурова или председателя на Управлението на федералния резерв на САЩ Джероум Пауъл.", "date": "2019.04.18", "title": "100-те най-влиятелни хора за 2019 г."}
{"url": "http://www.classa.bg/%D1%81%D0%B2%D1%8F%D1%82/item/394660-%D0%B2-%D0%B5%D0%B2%D1%80%D0%BE%D0%BF%D0%B0-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BD%D0%B0%D1%87%D0%B8%D0%BD-%D0%B7%D0%B0-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%E2%80%9E%D0%B3%D0%B0%D0%B7%D0%BF%D1%80%D0%BE%D0%BC%E2%80%9D", "text": "Европейският съюз най-накрая одобри нови ограничения за морските газопроводи от трети страни. Под прикритието на антимонополно регулиране Брюксел налага санкции срещу „Северен поток-2”. Последиците за руската тръба могат да се окажат тъжни, но Украйна може да получи нещо, което не е очаквала. Съветът на Европейския съюз одобри изменения на Директивата на ЕС за газа по отношение на експлоатацията на офшорни газопроводи. Техните действия ще се прилагат за „Северен поток - 2“. Както следва от закона, нови и съществуващи газопроводи от трети страни към ЕС в териториалните морета на страните от ЕС ще трябва да отговарят на определени стандарти. За момента тези правила важат единствено за наземни тръби. Съществуват четири основни изисквания за „Северен поток-2”. Първото е т.нар. „Анбандиране” или разделяне на активи. Транспортирането на газ не може да се извършва от същото дружество, което произвежда и продава газ. Nord Stream 2 AG, оператор на „Северен поток - 2“, не спазва това изискване. „Газпром вече е принуден да разделя видовете си бизнес в Европа. Някъде по-твърдо, както в балтийските държави, някъде по-нежно. Разбира се, това е неприятно, тъй като е необходимо да се преформатира проектът „Северен поток 2“. „Газпром” вече търси възможности за адаптация”, заяви Игор Юшков, експерт от Националната фондация за енергийна сигурност. По време на обсъждането на измененията Германия успя да постигне тяхното смекчаване. Страната, в която се намира точката на влизане на газопровода, може да изключи проекта от действието на тези изменения. В случая със „Северен поток-2” Германия ще може да сключи междуправителствено споразумение с Русия за изключенията от газовата директива. Въпреки това той все още ще трябва да се одобри от Европейската комисия. Как може „Газпром” да заобиколи това изискване? Трябва да се отбележи, че регламентите на ЕС не се отнасят за целия морски тръбопровод, а само до неговата част, а именно до последната офшорна зона, която протича в териториалните води на Германия. Този раздел ще трябва да бъде даден на ръководството на отделно дружество - независим оператор. „Или Германия ще бъде оператор на тази секция на газопреносната система, или пет европейски компании, които участват заедно с „Газпром” в проекта „Северен поток-2”. Те могат да създадат съвместно предприятие и да управляват най-новата офшорна зона. Тези пет европейски компании не участват официално в Nord Stream AG 2, те нямат дялове на дружеството. Те просто дават заем на \"Газпром\" и получиха залог на всички 100% от акциите на Nord Stream AG$, обяснява Юшков. Става дума за френската Engie, австрийската OMV, британско-холандската Royal Dutch Shell и германските Uniper и Wintershall. Кой вариант е по-добър? „За „Газпром” ще бъде по-лесно да работи с пет европейски партньорски компании. Единственото нещо, което може да се срещне тук, е предишният проблем: ще трябва да получим съгласие за създаване на съвместно предприятие от антимонополните органи на всички страни, в които правите бизнес. Последният път полският антимонополен орган не даде такова разрешение и ще даде ли разрешение сега? Следователно е възможно създаването на такова съвместно предприятие да не е най-добрият вариант”, заяви експертът. Второто изискване на ЕС е да предостави достъп до „Северен поток – 2” на трети компании. На практика това ще означава, че половината от капацитета на тръбата ще бъде празна, тъй като няма други доставчици на газ освен „Газпром”. В резултат на това Русия ще получи по-малко приходи. Това ще увеличи периода на връщане на руските инвестиции. „Официално това е антимонополното законодателство на ЕС, което трябва да насърчава конкуренцията. Но де факто това са санкции. Защото ако тази конкуренция не е възможна, тогава трябва да се даде изключение от нормите на Третия енергиен пакет, които „Газпром” ще изисква”, смята експертът. Абсолютно същата история се случи и с газопровода „Опал” - това е тръбата, която е продължение на „Северен поток - 1“ и минава през немска замя. В продължение на много години половината от тази тръба беше неработеща поради същите изисквания на Третия енергиен пакет на ЕС. Газпром трябваше да положи много усилия, за да възстанови справедливостта. „Там, където тръгва тръбата „Опал”, няма друг газопровод, няма терминал за втечнен природен газ, затова там няма други доставчици на газ. Това означава, че не е правилно да се прилагат изискванията на Третия енергиен пакет в този случай, което е потвърдено от арбитраж по СТО, на която „Газпром” подава жалба”,казва Юшков. В резултат на това „Опал” всъщност получи изключение от Третия енергиен пакет. Останалите празни мощности се предлагат за търгове, в които никой освен „Газпром” не участва. Руската компания поема всички квоти за изпомпване на газ на Опал. „В случая със „Северен поток-2” ще има още по-очевидна история. Европейската част на тръбопровода обикновено започва в морето. Откъде ще идват алтернативни доставчици? Да се търси конкуренция там е дори по-абсурдно”, казва газовият експерт. Разбира се, „Газпром” ще потърси същото изключение като за „Опал”. Проблемът обаче е, че в ситуацията с „Опал” „Газпром” се бореше дълги години за решение. Той започна газопровода през 2011 г. и успя да спечели пълен капацитет едва през 2017 г. Ако толкова дълго време е необходимо да се търси справедливост в случая със „Северен поток 2”, тогава това ще причини големи неприятности на „Газпром”. На първо място, от гледна точка на преговорите за газ с Украйна. „Ако те не дават 55 милиарда кубически метра газ, а само 27,5 милиарда, останалите 27,5 милиарда трябва да бъдат прокарани през Украйна. За Украйна това са допълнителни точки в процеса на преговори по новия транзитен договор от януари 2020 г. Това е допълнителна преса за „Газпром”, казва Юшков. Както знаете, Русия планира след края на газовия договор да изпомпва през Украйна не повече от 15 милиарда кубически метра. Всъщност новото европейско законодателство извива ръцете на Русия - и това ни кара да използваме все още украинската тръба. Третото изискване е създаването на конкурентни тарифи за транспортиране на газ от германския регулатор. Това е може би най-обидното изискване. „Проблемът с тарифата е десетото дело за „Газпром”. Става въпрос за тарифата за транспортиране на газ в последния участък близо до бреговете на Германия, тъй като това вече не е юрисдикция на ЕС. Германия има някои разпоредби относно начина на определяне на тези тарифи. Мисля, че „Газпром” напълно се съгласява с методите, които съществуват в ЕС. Всички разбраха, че германските оператори ще определят тарифата за газопровода „Евгал”, казва Игор Юшков. Четвъртото изискване е газопроводът да работи прозрачно, по-специално по отношение на сигурността на доставките. Какво точно означава това, не е съвсем ясно. „Неразбираемият език винаги е много опасен. Защото под него може да се побере всичко. Последната точка може да е причина постоянно да критикуват „Газпром”, да го обвиняват, че създава заплаха за пазара и т.н. Само защото „Газпром\" работи и доставя газ на пазара и има толкова много от тях тук. И това е риск и зависимост, затова и ще бавят този проект”, прогнозира експертът. Освен това, другите руски морски тръбопроводи като сегашния „Северен поток-1”, могат да бъдат засегнати от тези изменения. Възможно е тук да се разпредели част от тръбата, която се движи в териториалната морска зона на Германия, и да се прехвърли на независим оператор. Разпределението на новите изменения в стария проект обаче е напълно радикален сценарий. „Надявам се, че европейците разбират, че не е необходимо да притискат Русия в ъгъла, в крайна сметка тя остава най-големият доставчик на газ за Европа. Такава подигравка ще се окаже по-скъпа за Европа”, заключава експертът.   Превод: В.Сергеев", "date": "2019.04.18", "title": "В Европа намериха скандален начин за натиск върху „Газпром”"}
{"url": "http://www.classa.bg/%D1%81%D0%B2%D1%8F%D1%82/item/394659-%E2%80%9C%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE%D1%81%D1%82%E2%80%9D-%D0%BF%D0%BE-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D1%81%D0%BA%D0%B8-%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81-%D0%BD%D0%B5-%D0%B4%D0%B0%D1%80%D1%8F%D0%B2%D0%B0-%D0%B7%D0%B0-%D0%BD%D0%BE%D1%82%D1%80-%D0%B4%D0%B0%D0%BC,-%D0%BF%D1%80%D0%BE%D1%81%D1%82%D0%BE-%D0%BD%D0%B5-%D0%B2%D0%BD%D0%B0%D1%81%D1%8F-%D0%B4%D0%B0%D0%BD%D1%8A%D1%86%D0%B8-%D0%BD%D0%B0-%D0%B1%D1%8E%D0%B4%D0%B6%D0%B5%D1%82%D0%B0", "text": "Божественото чудо с лавината от дарения за Нотр Дам: Големите имена във френския бизнес, които са известни с неплащането на данъци намират смисъла на думата „дарение“… в дефискализацията. По-ясно казано, дефискализацията е законен начин да се намалят плащанията във френския бюджет под формата на данъци. Под термина „дефискализация“ се разбира намаляване на данъчното бреме в резултат на това, че даден гражданин или компания, която той управлява, осъществи инвестиции във френския бизнес, социалното развитие на Франция и в ДРУГИ сфери на живота. Бивш министър на финансите предлага Нотр Дам да бъде определена като „национално съкровище“. Пример: Данъкоплатците, които плащат данък общ доход имат избор между това да платят 100% на държавата или 66% на Нотр Дам и 34% на държавата. Може и 75% на Нотр Дам и 25% на държавата. В случай, че катедралата се обяви за „национално съкровище“, то тогава имаме 90% за Нотр Дам и 10% за държавата. Очевидно, че не става дума за никаква благотворителност от страна на големия френски бизнес. При дарение за Нотр Дам се купува лъскав положителен PR за пред общественото мнение. Но парите, дадени за катедралата, се отнемат от държавния бюджет, който се разпределя между наука, образование, болници, градоустройство и обществени услуги. Излиза, че народът след пожара в катедралата трябва да се задоволи с драстичен спад в отпусканите за него средства от бюджета. Не виждам нищо благородно в даренията за Нотр Дам от големия френски бизнес.  ", "date": "2019.04.18", "title": "“Благотворителност” по милиардерски: Френският бизнес не дарява за Нотр Дам, просто не внася данъци на бюджета"}
{"url": "http://www.classa.bg/%D1%81%D0%B2%D1%8F%D1%82/item/394658-%D0%B0%D0%BD%D1%82%D0%B8%D1%81%D0%BE%D1%80%D0%BE%D1%81%D0%BE%D0%B8%D0%B4%D0%BD%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D1%81%D0%BA%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D0%BD%D0%B0-%D0%BE%D1%80%D0%B1%D0%B0%D0%BD-%D0%B1%D1%83%D0%B4%D0%B0%D0%BF%D0%B5%D1%89%D0%B0-%E2%80%93-%D1%81-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC-%D1%80%D1%8A%D1%81%D1%82-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-10-%D0%B3%D0%BE%D0%B4%D0%B8%D0%BD%D0%B8", "text": "Интересът на туристите към Будапеща расте по-бързо, отколкото към всеки друг град в света, съобщава Lonely Planet, цитирана от РИА Новости. Специалисти от британската изследователска компания са анализирали статистиката от Google Trends, за да установят от кои дестинации за пътуване са станали по-популярни сред туристите през 2019 г. в сравнение с 2009 г. Унгарската столица Будапеща се оказва градът с най-голям ръст – 87% за 10 години.       На второ място е столицата на Южна Корея Сеул. Туристическите възможности на мегаполиса са интересни за 79% повече хора. На трето място в списъка е Копенхаген, за който запитванията са скочили с 68%. В първата петица попадат Тел Авив и Варшава. Що се отнася до почивките, за последните 10 години най-голям ръст на туристи има във Филипините – 170,5%. В този списък влизат също Южна Корея, Саудитска Арабия, Казахстан и Холандия. Нараства интересът и към Египет, Тунис, Турция, Франция и Бразилия. През 2019 г. хората много повече се интересуват от пътувания до отдалечени места в сравнение с 2009 г. Югоизточна Азия, Индия и Близкия Изток. КРОCC     П.П. Знаете ли, че Унгария не е приела (и категорично отказва и няма да приеме) нито ЕДИН ”бежанец”?!..", "date": "2019.04.18", "title": "Антисоросоидна християнска Унгария на Орбан: Будапеща – с най-голям ръст на туристите в последните 10 години"}
{"url": "http://www.classa.bg/%D1%81%D0%B2%D1%8F%D1%82/item/394657-%D0%B4%D0%B5%D0%B6%D0%B0%D0%B2%D1%8E-%D0%B2-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F", "text": "Те отново се изправят един срещу друг. И двамата твърдят, че предлагат по-добрите решения за най-многолюдната мюсюлманска държава в света. Джоко Видодо и Прабово Субианто вече са мерили сили  на изборите преди 5 години.       През 2014 година Джоко Видодо спечели с 53% от гласовете на избирателите. Сега отново се очертава победа за него - при това още по-убедителна: според първите прогнозни резултати от гласуването в сряда той е спечелили около 55 процента от гласовете срещу 44 на сто за опонента му Прабово.    Настоящият президент, наричан още Джокови, е оприличаван на \"индонезийския Барак Обама\" - не само защото е с 43 дни по-възрастен от бившия американски президент, а и защото   донякъде. Но политически двамата са твърде различни.   Джокови - фаворитът Джоко Видодо направи класическа политическа кариера. След като завършва лесовъдство, той създава своя стартъп-фирма и започва да продава мебели от дърво, преди да влезе в политиката. Първо е кмет на родния си град Соло, по-късно става губернатор на Джакарта. През 2014 г. е номиниран за президентския пост от своята \"Демократическа партия на борбата на Индонезия\".     Медиите в Индонезия го описват като човек, който се е издигнал със собствени сили - нито има военна кариера, нито произхожда от богато семейство - както повечето политици в Индонезия. Известен е с умерения си, сдържан и разбираем политически стил. Видодо олицетворява лидера, следващ мотото: \"Запретни ръкави и решавай проблемите\". В края на мандата си той предприе мерки в подкрепа на икономиката и в борбата срещу тероризма и търговията с наркотици и направи много за разширяване и модернизиране на инфраструктурата в страната. Прабово - силният лидер Неговият опонет - бившият генерал Прабово Субианто - е зет на бившата владетелска фамилия Сухарто, която в продължение на три десетилетия  . Прабово е отраснал в чужбина - Сингапур, Малайзия, Англия - след като баща му, който е известен професор по икономика, е принуден през 1957 г. да емигрира в чужбина след неуспешен бунт. На 17-годишна възраст той се завръща в Индонезия, записва военно училище и преминава обучение в елитните части. Прабово се отличава като добър войник и силен лидер. Той става най-младият офицер, който е ръководил военна операция срещу сепаратисткото движение в страната. А бракът му с Титиек Сухарто, дъщерята на на генерал Сухарто, го изстреля директно в центъра на властта в Джакарта. Военни, власт, пари По онова време Прабово се забърква в отвличането на активисти, както сам признава по-късно. 13 отвлечени активисти и до днес се смятат за безследно изчезнали. По този повод той казва: \"Бях само изпълнител и един от около една дузина генерали.\" През 2008 Прабово учредява \"Партия на движението Велика Индонезия\", съкратено GERINDRA. Той е богат - фирменият му холдинг \"Нусантара груп\" контролира 27 дъщерни фирми в страната и в чужбина. Бизнесът му включва също така сделки със суровини, мини и палмово масло. Състоянието му се изчислява на около 150 милиона щатски долара. Синът на Прабово е моден дизайнер в Париж. Жена му се развежда с него през 1998 година, но го подкрепя в предизборните кампании през 2014 и 2019 г.  По-малкият му брат е успешен бизнесмен, живее в Лондон и според класацията на сп. Форбс е един от най-богатите индонезийци.   По-малкото зло     На тези избори индонезийците трябва да изберат \"по-малкото зло\", пишат Дейв Макрей и Дерк Томса в австралийското списание \"Инсайд Индонейжа\". Според двамата експерти, различията в предизборните платформи на двамата съперници са незначителни. Видодо не е изпълнил предизборното си обещание от 2014 г. да подкрепя плурализма и да се бори срещу поляризацията на обществото. Поради това много индонезийци и представители на правозащитни организации са разочаровани. Прабово пък обича да се представя за силен лидер, което може да е знак за залитане към авторитарен стил на управление. Бившият генерал иска, както сам казва, да превърне Индонезия в  , само че в очите на много избиратели той е \"заплаха за основните демократични ценности\".  ", "date": "2019.04.18", "title": "Дежавю в Индонезия"}
{"url": "http://www.classa.bg/%D1%81%D0%B2%D1%8F%D1%82/item/394656-%D0%BD%D0%BE%D1%82%D1%80-%D0%B4%D0%B0%D0%BC-%D0%B5%D0%B4%D0%BD%D0%B0-%D0%BB%D1%8E%D0%B1%D0%BE%D0%B2%D0%BD%D0%B0-%D0%B8%D1%81%D1%82%D0%BE%D1%80%D0%B8%D1%8F", "text": "И аз като всички онези, които обичат Франция, имам своята любовна история с Нотр Дам. Пожарът даде нов импулс на любовта ми към католическата светин       Старите зидове на Европа, за които Достоевски писа с любов, устояха. Пожарът в катедралата Нотр Дам не ги надви. Стихията на яростния огън се оказа по-слаба от гениалността на средновековните майстори. Разбира се, и 400-те парижки пожарникари, които сториха всичко възможно, за да спасят основите на катедралата, наистина се оказаха спасители. Благодарим им от сърце! Историята на цяла Европа Катедралата ще бъде възстановена. Качествено и сравнително бързо. Френските предприемачи вече започнаха да правят дарения. Така историята скоро ще се завърне във възстановената катедрала. Историята на Франция, на Европа, на вярата. Историята на великата и мъдра култура. В парижката Света Богородица са короновани френски крале, там е коронован Наполеон. Навремето революционерите от Великата френска революция разрушаваха короните от статуите на катедралата. Тук по едно и също време през 1944 година прославяха маршал Петен, сътрудничил на нацистите, и празнуваха освобождението на Париж от окупаторите.     През 1831 година излиза първият френски исторически роман - \"Парижката Света Богородица\". Виктор Юго го пише не само за да покаже борбата на човешките страсти, красоти и деформации, а и за да не допусне унищожаването на катедралата, замислено от тогавашните перестройчици на Париж. И успехът на романа спасява катедралата. Както виждаме, френската литература има с какво да се гордее. За мнозина сегашният пожар е символ на крушението на Европа, на унищожаването на нейните ценности. Вярно, че французите не са сред най-ревностните католици. Те рядко ходят на черква. Но запасите от европейски ценности в душите им ще стигнат за още дълго време. Във връзка с пожара мнозина напомниха за многомесечния варварски бунт на \"жълтите жилетки\", припомниха си с неприязън и за мигрантите, които \"наводнили\" Париж. Но една свободна страна трябва да разполага със свободата сама да се справя с кризите си, а не да бъде поучавана отвън. Този пожар обедини нацията Видяхме как цялата нация се молеше на колене. И дори и да допуснем, че \"Шарли Ебдо\" реагира на бедата в своя типичен карикатурен стил, то това също би било част от свободна Франция, а не безотговорен цинизъм. В борбата за катедралата не загина нито един пожарникар. Пожарът не успя да превърне чудовищното събитие в човешка трагедия. Важно е и това, че той не е плод на нечия зла воля. Всички знаем, че ръкописите не горят. Тоест, те изгарят, но произведенията се съхраняват и културата продължава да съществува. Реставратори от цяла Европа ще помогнат на Нотр Дам. Те може би няма да успеят да възстановят шпица на катедралата, изграден през 19-и век, но все пак ще възстановят храма.  И аз като всеки човек, който обича Франция, имам своя любовна история с катедралата, с божествените ѝ стъклописи и с цялата архитектурна композиция, която ни казва, че храмът е построен от хора, вярващи във висшите човешки цели. Пожарът даде нов импулс на любовта ми (и не само на моята) към католическата светиня, която е подарък за всички християни и изобщо за всички онези, които защитават общочовешките ценности. Пред катедралата скоро отново ще започнат да се извиват опашки. Там ще виждаме и френски ученици, и китайци, и африканци, и руснаци. Може би тогава в храма ще бъдат запалени свещи за неговото спасение и възкресение. В такива случаи се казва \"Амин!\".  ", "date": "2019.04.18", "title": "Нотр Дам - една любовна история"}
{"url": "http://www.classa.bg/%D1%81%D0%B2%D1%8F%D1%82/item/394655-%D1%82%D0%B5-%D1%81%D0%B0-%D0%B2%D1%81%D0%B5-%E2%80%9E%D1%81%D0%B8%D0%BB%D0%BD%D0%B8-%D0%BC%D1%8A%D0%B6%D0%B5%E2%80%9C,-%D0%BF%D1%8A%D0%BA-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%B8%D0%BC-%D1%81%D0%BB%D0%B0%D0%B1%D0%B8-%E2%80%93-%D1%82%D1%80%D1%8A%D0%BC%D0%BF,-%D0%BF%D1%83%D1%82%D0%B8%D0%BD,-%D0%B5%D1%80%D0%B4%D0%BE%D0%B3%D0%B0%D0%BD%E2%80%A6", "text": "Те се бият в гърдите, че се борят срещу утвърдените елити и искат да превърнат страните си във водеща икономическа сила - Тръмп, Путин, Ердоган, Орбан и сие. Но се случва друго       Техните поддръжници ги възприемат като \"силни мъже\". И навсякъде по света те твърдят едно и също: олицетворявали \"волята на народа\" срещу един \"елит\", който мислел само за своята изгода. Първият, който дойде на власт с подобно говорене, бе  . Той бил един \"черен турчин\", човек от народа, който трябвало да го защитава от \"белите турци\" - от лаицистичния елит.     Днес, 15 години по-късно, турският президент смята за \"истински\" турчин само онзи, който е като господин Ердоган. Междувременно този президент, който промени конституцията на страната, отмени свободата на пресата и ограничи академичните свободи знае колко деца трябва да ражда една турска жена, както и това, че хомосексуалността е нещо неислямско. Ако в началото изглеждаше, че той тръгва да прави една симпатична политика за \"обикновените хора\", постепенно в хода на неговото управление на силната ръка се ограничи само до това, което лидерът смята за правилно. Вреда за собствената икономика \"Силните мъже\" твърдят, че водят страните си към нови икономически върхове. Но на практика правят точно обратното - торпилират и съсипват техните икономики. Когато зетят на президента е шеф на Националната банка, както в Турция, всички основни икономически показатели не могат да приемани безусловно. Последиците от това са икономически упадък.     Същото се наблюдава в Унгария и в Русия. В същата посока се движат нещата и в Китай - поради идеологически причини от президента Си Цзинпин. Когато държавните банки отпускат кредити на фирми, в които държавата има дялове, съществува опасност от просрочване. Твърдото управление честа е за сметка на свободите, включително на икономическите свободи.  , който е почитател на \"силни мъже\" като Владимир Путин, затова не се поколеба за приюти половината си рода в Белия дом и да я подсигури с високи постове. Той вече използва успешно реториката на Ердоган и Путин в изборната си борба. За разлика от гореспоменатите страни, САЩ все още са демокрация. Във всеки случай в много по-голяма степен от Русия, Китай, Унгария или Турция. За тях не можем да твърдим, че техните \"силни лидери\" ги водят към нови световни върхове. Защото всички тези страни вървят надолу. Отиде ли си демокрацията, с икономиката също е свършено.   ", "date": "2019.04.18", "title": "Те са все „силни мъже“, пък резултатите им слаби – Тръмп, Путин, Ердоган…"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394652-%D0%B8%D1%81%D1%82%D0%B8%D0%BD%D0%B0%D1%82%D0%B0-%D0%BB%D1%8A%D1%81%D0%B2%D0%B0-%D0%B7%D0%B0-%D0%B4%D0%B6%D0%B5%D0%BD%D0%B8-%D1%81%D1%83%D1%88%D0%B8", "text": "Ново доказателство показва показва колко лека жена е журналистката Джени Суши, която бе целуната от Кубрат Пулев, а изкара този мил жест като изнасилване и сега съди българина. Хотелска камера е заснела фриволното поведение на палавата репортерка по време на купона след победата на Кобрата над Богдан Дину. Това разкриха двама източници, запознати със събраните доказателства по случая. Дженифър Равело, както е истинското име на журналистката, беше целуната по устата от Кобрата. Кадрите станаха най-популярното видео в САЩ през последния месец. Те са гледани от милиони потребители и станаха причина за временното замразяване на боксовия лиценз на българина. Адвокатите на Пулев вече са се заели да градят защитата. 37-годишният софиянец ще се яви пред Атлетическата комисия на щата Калифорния на 14 май, за да разкаже своята версия за случилото се. Там ще бъде и Джени Суши, която е представлявана от юридическата акула Глория Олред.     Защитата на Пулев има много солидни доказателства, с които ще си проличи фриволното поведение на Сушито по време на партито. В публичното пространство вече изтече един клип. В него се вижда как Джени Суши танцува в скута на здравеняк от компанията на Кубрат. Много по-пълна картина дава видеонаблюдението в лобито на хотела. Юристите на кобрата не издават какво точно е записало, за да изненадат Суши. Братът на Тервел загатна в интервю за предаването „Код Спорт“, че кадрите ще разбият версията на американката за сексуално посегателство. „Доколкото знам, нашият адвокат в САЩ е взел записи от камерите от последвалото парти след мача – на лобито в хотела, където седяхме и слушахме музика – разкри Тервел Пулев. – Ще се види нейното поведение. Това, на което ние сме свидетели с Кубрат и цялата компания. Бяхме 14-15 човека. Не съм притеснен. Не мисля, че съдия, дори и жена да бъде, ще одобри това поведение и ще приеме, че Джени е сексуално насилена с тази целувка, ако присъства в компанията и продължава да се натиска на различни членове от нея“.", "date": "2019.04.18", "title": "Истината лъсва за Джени Суши"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394653-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-18-%D0%B0%D0%BF%D1%80%D0%B8%D0%BB", "text": "ОВЕН ( 21 март - 20 април ) Черпете вдъхновение от всичко, до което се докосвате. Вашето въображение и ентусиазъм са достатъчни за десетима, така че не се плашете. Очаквайте високи спортни постижения, креативни победи и сключване на печеливши сделки. Само в стремежа към печалбата, гледайте да не се препънете и в резултат да останете с празен портфейл. ТЕЛЕЦ ( 21 април - 21 май )  Причина за кавга с любимия, може да стане баналната ревност. Това чувство ви измъчваше дълго време и днес, то може да излезе на повърхността. На работното място всичко ще е по-успешно, отколкото в семейството. Вие сте уважавани, вас ви разбират и най-важното, ценят идеите ви. Вечерта се заемете със спорт, за да се разтоварите емоционално. БЛИЗНАЦИ ( 22 май - 21 Юни ) Действайте като слушате сърцето си. И това важи не само за любовта, но и за работата. В трудни ситуации, не бъдете срамежливи, а помолете за подкрепа колегите си. Близък приятел, ще ви сподели тайна лична драма. Е, вие знаете как да пазите тайни. За подобряване на здравето, е добре да закалите тялото си.   РАК ( 22 юни - 23 юли ) Днес, ще ви е трудно да върнете благоразположението на любимия човек. Песимизмът в тази ситуация, няма да ви помогне. Намерете оригинален начин, придайте си романтичен образ и избраника ви, ще погледне на вас по различен начин. Вечерта, е възможно предложение за работа в чужбина. ЛЪВ ( 24 юли - 23 август ) Не се захващайте с много неща наведнъж, в противен случай ще направите много грешки. Регулирайки вашите дейности и дори изявления, ще може да постигнете целите си. В личния живот, трябва да станете по-реалистични. Разбира се, мечтите вдъхновяват, но в крайна сметка любимият ви, не е герой от приказка. Една вечерна разходка в града, може да стане незабравима. ДЕВА ( 24-ти август - 23 септември ) Ще имате късмет с парите, но в любовта, се очаква застои. Макар че, вие сами сте решили, че докато не направите кариера, няма да мислите за личен живот. Постарайте се, навреме да платите дълговете, наеми и данъци. Вечерта, може да се отпуснете и повеселите с приятели. ВЕЗНИ( 24 септември - 23 октомври) Очакват ви, много новини, които ще анализирате цял ден. Вие сте майстори в собствената си работа, но да докажете това пред колегите, няма да е зле. Семейните, спешно трябва да решат финансовите си проблеми и да започнат ремонт в жилището. Вечерта прекарайте с любимите си хора. СКОРПИОН ( 24 октомври - 22 Ноември ) Може да попаднете в такова положение, за което дори не сте си мислили. За всичко, ще е виновно безразсъдството и подценяването на ситуациите, което е довело до такива големи грешки. Възможни са слухове зад гърба на тези, които имат паралелна любовна връзка. По-малко мислете какво казват хората и повече за живота си.   СТРЕЛЕЦ ( 23 Ноември - 21 Декември ) Очаква ви прекрасен ден, когато много от желанията ви ще се сбъднат. Ако по-рано не сте вярвали в чудеса, до вечерта, те могат да се случат с вас. Възможно е да се срещнете с човек, който много харесвате. Само че, този път не се разсейвайте и намерете правилните думи. Вечерта трябва сериозно да се замислите за вашето здраве и да планирате посещение при лекар. КОЗИРОГ (22 Декември - 20 януари ) Днес, ще решите да обобщите изминалия месец. Ще действате много комбинативно, ако въпросът засяга бюджета. Единственото нещо, за което трябва да внимавате са любовните изкушения. Безразборните интимни взаимоотношения, могат да навредят на вашето здраве. По-добре прекарайте вечерта, в четене на книга или пред компютъра.  ВОДОЛЕЙ ( 21 януари -  19  февруари ) Днес приложете на практика това, което някога сте научили от по-опитни колеги. За намиране на работа и промяна на местожителството е отличен ден. Решение за личния ви живот, ще дойде толкова внезапно, че ще се почувствате щастливи и свободни. Неприятна новина, ще ви огорчи вечерта, но не трябва да се отдавате на самооткритика.   РИБИ ( 20 февруари - 20 март ) Ще бъдете твърде мързеливи, за да правите това, което винаги сте изпълнявали с ентусиазъм. Ако въпросът е в умората, тогава е време да си вземете отпуск и да си починете. Не се месете в личния живот на другите, за да не ви изкарат клюкари. Между другото, опитайте се, да оправите проблемите във взаимоотношенията с партньора си. Вечерта го поканете на среща.", "date": "2019.04.18", "title": "Дневен хороскоп 18 април"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/394654-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BF%D1%8A%D0%BB%D0%B7%D1%8F%D1%89%D0%B0%D1%82%D0%B0-%D0%B4%D0%B8%D0%BA%D1%82%D0%B0%D1%82%D1%83%D1%80%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-%D1%82%D0%B5%D0%B7%D0%B8-%D0%B4%D1%83%D0%BC%D0%B8", "text": "\"Апартаментгейт\" и други скандали развалят блажения сън на г-н Борисов. А изборите за ЕП наближават. На този фон премиерът заговори за \"пълзяща диктатура\", която се опитвали да наложат опонентите на ГЕРБ.       \"Трябва да обединим всички сили срещу пълзящата диктатура, която се опитват да ни наложат нашите опоненти\" - така премиерът и лидер на ГЕРБ Бойко Борисов коментира подписаното споразумение за съвместна работа на евроизборите с партия \"Никола Петков\". Това е поредната стъпка, предприета от ГЕРБ, която е насочена към привличане на съмишленици. Или по-точно - към събиране на \"патерички\" за предстоящия на 26 май вот. Партията на Борисов вече има подписано споразумение с \"Обединени земеделци\", както и със СДС. Последните получиха и избираемо място в евролистата, щедро предоставено на г-н Александър Йорданов. Шефът на предизборния щаб на ГЕРБ г-н Цветанов посочи, че предстои и подписването на споразумения за европейските избори с \"Гергьовден\", \"Съюза на репресираните\" и \"Български демократичен форум\". Какво цели ГЕРБ с тези стъпки?  Първо: партията на Бойко Борисов се опитва да спечели легитимност и подкрепа за своите каузи в средите на демократите антикомунисти. Те бяха гръбнакът на алтернативата на социалистите, която се оформи след рухването на комунистическия режим. Особено апетитна и ценна тук е \"историческата марка\" СДС. Второ: Борисов и Цветанов остават верни на класическия римски принцип: Разделяй и владей. Част от представителите на традиционната десница (ДСБ), както и другите формации в \"Демократична България\" вече изтъкнаха категорично, че няма да работят с ГЕРБ. Изглежда, че те (по-специално ДСБ) си взеха поука от второто правителство на г-н Борисов (ноември 2014 - януари 2017), когато той успя да изкуши някои от лидерите на Реформаторския блок (РБ) с постове в кабинета. Въпросните \"колаборационисти\" - министри от РБ - бяха използвани от Борисов като жив щит. Те бяха поставени на невралгични постове, фокусиращи големи обществени очаквания (икономика, здравеопазване, образование, правосъдие и т.н.). От една страна, партньорството с ГЕРБ разочарова много от избирателите на реформаторите и обезкърви традиционната десница. От друга, след предсрочния край на \"Борисов 2\" съдебната система, жадна да демонстрира успехи в борбата с \"корупцията по високите етажи\", подхвана \"живия щит\". Даниел Митов, Петър Москов, Николай Ненчев, Христо Ангеличин и др. станаха обект на дела; някои получиха и осъдителни присъди. Пита се дали Борисов и неговата партия, за които се твърди, че контролират ключови лостове в палатите на Темида, не се \"отплатиха\" по този начин за вярната служба на своите \"патерички\" във властта? Днес ГЕРБ отново успешно съблазняват част от десните. По този начин пречат на изграждането на единен фронт срещу себе си. Що се отнася до това дали ГЕРБ би могъл да спечели от новите си протези или придатъци: не е изключено, но е малко вероятно. \"Марката\" СДС отдавна загуби своята привлекателност; електоралната тежест на партията е около процент. Тя изглежда се превърна в заложник на клиентелистки и корпоративни интереси. Макар и да не се е споминал, явно понастоящем синият лъв води мизерен пенсионерски живот. (Последното го прави особено податлив на изкушения.) Да хвърлим поглед и върху партия \"Никола Петков\". В дигиталната ера не е нужно да видиш обувките и дланите на човека, за да си изградиш бърза представа за него; достатъчно е да погледнеш отпечатъка му в интернет. Един бърз поглед върху блога на партията, показва, че  , откогато е в процес на разработка (партията има и някакъв рудиментарен сайт, който дори няма да коментирам).      Ще помогне ли този ход? доведе до тежка ерозия за ГЕРБ, \"патеричките\" няма да могат да спасят партията на г-н Борисов. Напротив, може да се окаже, че малките платноходки, които опортюнистично се привързаха за политическия \"Титаник\", ще потънат героично заедно с него. И така стигаме до интифадата срещу \"пълзящата диктатура\", която според премиера е в основата на инициативата за търсене на партньори на ГЕРБ. През призмата на обвиненията в корупционни схеми, шуробаджанащина и търговия с влияние въпросната инициатива обаче може да бъде описана най-добре в стил \"обява за работа\": Комично е лидерът на партия, която с малки прекъсвания управлява вече близо 10 години, да говори за \"пълзящата диктатура\", която я заплашвала. На практика почти всички разклонения на единната държавна власт са в ръцете на ГЕРБ (да оставим настрана президента Радев, който дойде на крилете на БСП): законодателната, изпълнителната, съдебната (\"ти си го избра\"; \"ако не слушаш - КПКОНПИ и ще светнеш като елха\"), както и медийната, макар и с малки изключения ( ). Ясно е защо изненадващата \"пукнатина в матрицата\", породена от разследванията на сделките на властта, публикувани през последните седмици, разваля блажения сън на премиера Борисов. И докато говори за \"пълзящата диктатура\", в главата му вероятно се върти следният напрегнат монолог: Каква \"пълзяща диктатура\", г-н Борисов, какви пет апартамента?    ", "date": "2019.04.18", "title": "Борисов и \"пълзящата диктатура\". Какво се крие зад тези думи?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394651-%D0%BC%D0%B0%D1%81%D1%82%D0%B8%D1%82-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B5-%D0%BD%D0%BE%D0%B2%D0%B8%D1%8F%D1%82-%D0%BD%D0%B0-%D0%BC%D0%B8%D0%BA%D0%B0", "text": "Дъщерята на Христо Стоичков заби богат американец. Мика не губи дълго време да скърби по бившия си годеник и след раздялата обръща нова страница. Звездната щерка се е запознала със заможния бизнесмен преди няколко месеца и двамата вече са на първата си романтична почивка, твърди \"Галерия\".     Тези дни баровецът завел Мика на екзотично пътешествие до Мексико, където отседнали в 5-звезден луксозен хотел.     Според слуховете, новият мъж до Мика е IT специалист, на нейната възраст и е лудо влюбен в нея. Припомняме, че Мика има 2-годишна дъщеря от дългогодишния си приятел Айкут Рамадан, с когото бяха сгодени.  На нея е и Айкут, за когото се твърди, че е разделен с наследничката на бившия футболист на Барселона.", "date": "2019.04.18", "title": "Мастит бизнесмен е новият на Мика"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394650-%D1%82%D0%B8%D0%BD%D0%B0-%D0%BA%D1%83%D0%BD%D0%B0%D0%BA%D0%B8-%D1%81%D0%B5-%D0%B8%D0%B7%D1%82%D0%B8%D0%BF%D0%BE%D1%81%D0%B0", "text": "22-годишната съпруга на Венсан Касел скоро ще стане майка за първи път. Това обаче не пречи на моделката да води активен социален живот. В края на февруари тя посети шоуто на Jacquemus и Tommy Hilfiger в Париж, а наскоро взе участие в фотосесия за френското списание Photo.      Припомнят, че преди време най-сексапилните и известни мадами показаха горещи снимки по бански от плажа, а сред тях бе и самата Тина Кунаки. Звездата публикува рамка куп снимки и видео в своя Instagram профил. Скандалното в случая е че Тина Кунаки реши да се снима гола и в напреднала бременност.           Уточняват, че и други известни жени са се снимали голи. Това направи и известната тенисистка Серина Уилямс, както и Наоми Кембъл. А от jenata.blitz.bg ви показаха техните голи фотоси. За сесията на Тина гримьор бе Харолд Джеймс, който беше отговорен за грима и прическата й, а фотограф беше Виктор Сантяго.  ", "date": "2019.04.18", "title": "Тина Кунаки се изтипоса..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/394649-%D0%B4%D0%B5%D1%81%D0%B8-%D0%B4%D0%BE%D0%B1%D1%80%D0%B5%D0%B2%D0%B0-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0", "text": "За никого не са тайна милите чувства, които Деси Добрева не е спирала да таи към някогашния си работодател Слави Трифонов, благодарение на когото и доби популярност. Певицата буквално се размаза на стола си в „Като две капки вода”, докато слушаше колегата си Папи Ханс как пресъздава Дългия. Поведението на русокосата изпълнителка бе толкова нелепо приповдигнато, че предизвика веднага серия от подигравателни коментари в социалните мрежи.     „Подскача като някоя ученичка, кой знае какво са си разменяли двамата, освен договора”, се твърди в един от тях. И сякаш, за да затвърди впечатлението за себе си във виртуалното пространство, Деси Добрева хукна да целува Папи Ханс, дегизиран като Трифонов пред смаяните погледи на Фънки, Хилда Казасян и гост журиращият Васко Ешкенази.     „Тая е толкова лигава и високомерна, че не се трае. Догади ми се като я видях как се затича като подивяла коза! Да не говорим, че собственото си изпълнение не докара. Страшна скука за такава велика певица като Уитни Хюстън”, не спестява мнението си и друг фен на формата по адрес на Деси Добрева.", "date": "2019.04.18", "title": "Деси Добрева се размаза"}
