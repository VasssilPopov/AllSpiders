{"url": "http://www.classa.bg/%D1%81%D0%B2%D1%8F%D1%82/item/400958-%D0%B8%D0%B7%D1%82%D0%B5%D1%87%D0%B5-%D0%BF%D0%B8%D1%81%D0%BC%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D1%81-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D0%B5%D1%80%D0%B4%D0%BE%D0%B3%D0%B0%D0%BD", "text": "Американският президент Доналд Тръмп призова турския президент Реджеп Тайип Ердоган да направи \"добра сделка\" относно призива за прекратяване на огъня в Сирия, за спиране маневрите на Анкара срещу кюрдите. Искането е направено на 9 октомври чрез писмо, което е получено и изтекло в сряда от Fox Business. „Не искате да носите отговорност за убийството на хиляди хора и аз не искам да нося отговорност за унищожаването на турската икономика и ще го направя\", се казва в писмото. \"Работих усилено, за да разреша някои от вашите проблеми. Не разочаровайте света. Можете да направите много\", добави Тръмп. В текста американският президент споменава също, че командирът на Сирийските демократични сили Мазлум Кобани е готов да преговаря и „да прави отстъпки, каквито никога не биха направили в миналото\". Тръмп финализира писмото, като посочва, че по-късно ще се обади на колегата си. Въпреки това, преди да завърши изявлението, той казва, че \"историята ще ви гледа благоприятно, ако направите това по правилен и хуманен начин. Тя ще ви смята за дявол, ако не се случат добри неща. Не бъдете твърдоглав. Не бъдете глупав! \" Тръмп многократно е заплашвал Турция с унищожаване на нейната икономика, предупреждавайки, че санкциите могат да продължат. Предупрежденията са направени, докато вицепрезидентът Майк Пенс се подготвя да се срещне с Ердоган в четвъртък в Анкара. От своя страна Турция настоя, че спорът й не е с кюрдите като народ, а с кюрдските милиции, които смята за терористични групировки. Досега Ердоган игнорира исканията за прекратяване на огън в САЩ и неговите европейски съюзници, настоявайки, че няма да преговаря с бойци в Северна Сирия.", "date": "2019.10.18", "title": "Изтече писмо на Тръмп с предупреждение към Ердоган"}
{"url": "http://www.classa.bg/%D1%81%D0%B2%D1%8F%D1%82/item/400954-%D0%B2%D0%B0%D1%82%D0%B8%D0%BA%D0%B0%D0%BD%D1%8A%D1%82-%D0%BF%D1%83%D1%81%D0%BA%D0%B0-%D0%B8%D0%BD%D1%82%D0%B5%D0%BB%D0%B8%D0%B3%D0%B5%D0%BD%D1%82%D0%BD%D0%B0-%D0%B1%D1%80%D0%BE%D0%B5%D0%BD%D0%B8%D1%86%D0%B0,-%D0%BA%D0%BE%D1%8F%D1%82%D0%BE-%D1%80%D0%B0%D0%B1%D0%BE%D1%82%D0%B8-%D1%81-%D0%BC%D0%BE%D0%B1%D0%B8%D0%BB%D0%BD%D0%B8%D1%8F-%D1%82%D0%B5%D0%BB%D0%B5%D1%84%D0%BE%D0%BD", "text": "Във Ватикана бе представен електронна броеница. Умното устройство с форма на гривна оперира с приложение за мобилни телефони и се предлага за iOS и Android.   Това е Click To Pray eRosary, устойчива на прах, има сензори за контрол на жестове и има безжична система за зареждане, която й предоставя заряд за четири дни. Разработена по инициатива на Световната мрежа за молитви на папата, броеницата предлага и учебен материал, който преподава молитви и предлага размишления. „Представяме тази нова помощ, за да могат младите хора да се молят за мир в своя дигитален свят\", каза отец Фредерик Форнос, когато я представи публично. „Това е броеница с изображения, аудио ръководство и педагогика, която постепенно ни въвежда в молитва за големите предизвикателства на човечеството и мисията на Църквата\", добави той.", "date": "2019.10.18", "title": "Ватиканът пуска интелигентна броеница, която работи с мобилния телефон"}
{"url": "http://www.classa.bg/%D1%81%D0%B2%D1%8F%D1%82/item/400955-%D1%80%D0%B0%D0%B7%D0%B1%D0%B8%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%BF%D0%B0%D0%B7%D0%B0%D1%80%D0%B8-%D0%B7%D0%B0-%D0%B4%D0%B5%D1%82%D1%81%D0%BA%D0%B0-%D0%BF%D0%BE%D1%80%D0%BD%D0%BE%D0%B3%D1%80%D0%B0%D1%84%D0%B8%D1%8F-%D0%B2-%D1%81%D0%B2%D0%B5%D1%82%D0%B0", "text": "На 16 октомври властите на САЩ и Южна Корея обявиха разбиването на един от най-големите пазари на детска порнография в света. Операцията доведе до арестуването на 337 души и спасяването на най-малко 23 непълнолетни лица в САЩ, Обединеното кралство и Испания, които са били малтретирани от потребители на нелегален уебсайт. Създателят на мрежата, Джонг У-сон, 23-годишен южнокореец, който в момента излежава 18-месечна присъда в родината си, беше обвинен в сряда от американските власти за разпространение в Darknet на над 1 милион сексуални видеоклипа, в които участват деца. „Възможността на нашата агенция да анализира блокчейна и да де-анонимизира транзакциите с биткойни даде възможност да се идентифицират стотици хищници по целия свят\", заяви Дон Форт, ръководител на отдел „Криминални разследвания\" на Службата за вътрешни приходи на САЩ, цитиран от Bloomberg. Общо 337 потребители на уебсайта, създаден от Джонг, са арестувани. Те са печелили \"точки\" при качване на видеоклипове на страницата, където могат не само да гледат незаконно съдържание, но и да го създават и препоръчват на нови потребители. В същото време имало възможност за закупуване на „VIP\" акаунт с криптовалути. Годишното членство било на цена от 0,03 биткойна (около 300 долара), отбелязва NBC News.", "date": "2019.10.18", "title": "Разбиха един от най-големите пазари за детска порнография в света"}
{"url": "http://www.classa.bg/%D1%81%D0%B2%D1%8F%D1%82/item/400956-%D1%82%D1%80%D1%8A%D0%BC%D0%BF-%D0%B8-%D0%BF%D0%B5%D0%BB%D0%BE%D1%81%D0%B8-%D0%B2-%D1%81%D0%BB%D0%BE%D0%B2%D0%B5%D1%81%D0%BD%D0%B0-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D0%B7%D0%B0-%D1%81%D0%B8%D1%80%D0%B8%D1%8F", "text": "Президентът на Съединените щати Доналд Тръмп се срещна в сряда в Белия дом с конгресмени при затворени врати, за да реши политическите проблеми около Сирия и изтеглянето на американските войски. Срещата бе напрегната и завърши внезапно. Председателят на Камарата на представителите, Нанси Пелоси, напусна бързо заедно с лидера на демократичното малцинство в Сената Чък Шумер. Скоро Тръмп обвини и двамата, че не правят нищо и повдигна обвинение срещу Пелоси, като гарантира, че тя преживява \"тотален нервен срив и се нуждае от спешна помощ\". \"Или не е добре с главата, или просто не харесва нашата велика страна. Тя имаше тотален нервен срив днес в Белия дом\", заключи президентът и призова \" да се помолим за нея, защото тя е много болен човек.\" На свой ред Пелоси, след като излезе от срещата, каза на репортери, че „това, на което са станали свидетели при президента е, за съжаление, нервен срив\". \"Трябва да се молим за здравето му, защото това беше много сериозен срив на президента\", каза тя. Законодателят заяви, че президентът е „разтърсен\" от триумфа на резолюцията на Камарата на представителите, която с огромно мнозинство от гласовете (354-60) осъди решението на Тръмп да изтегли американските войски от североизточна Сирия. Шумер, от друга страна, коментира, че Тръмп обиждал Пелоси, до степен да я квалифицира като \"политичка от трета класа\", докато президентът на Камарата на представителите \" напълно запази спокойствие \". \"Искам да кажа, че това не беше диалог. Беше един вид тирада, неприятна тирада\", каза той. Друго беше мнението, очевидно, на прессекретаря на Белия дом Стефани Гришам, която определи президента като \"премерен, фактически и решителен\" и критикува демократите, \"че са напуснали заседанието и след това се явяват пред камерите за да се оплачат, когато всички останали в срещата избраха да останат в залата и да работят в името на тази страна.\" Междувременно лидерът на републиканското малцинство в Камарата на представителите Кевин Маккарти също се противопостави на изтеглянето на войски от Североизточна Сирия, определи поведението на Пелоси и внезапното й напускане на срещата като \"неправилно\" и каза, че с това тя се е опитала да направи срещата безплодна.", "date": "2019.10.18", "title": "Тръмп и Пелоси в словесна престрелка след среща за Сирия"}
{"url": "http://www.classa.bg/%D1%81%D0%B2%D1%8F%D1%82/item/400957-%D0%BA%D1%83%D0%B8%D0%BC-%D1%82%D0%BE%D1%80%D0%B0-%D0%BE%D1%81%D1%8A%D0%B6%D0%B4%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D0%B8-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%B7%D0%B0-%D0%BC%D0%B8%D1%80%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82", "text": "След третия ден на протести в Каталония, президентът на Генералитат, Ким Тора, издаде кратко послание, в което осъди насилието и отправи призив „към спокойствие и мир\". \"Независимостта изгражда, а не унищожава\", каза Тора след събитията от тази сряда в Барселона, където по улиците имаше пожари, сблъсъци с протестиращи и репресии от властите. Президентът на Генералитат подчерта, че \" няма причина или оправдание за изгаряне на автомобили или участие в друг насилствен акт\", и увери, че инцидентите са причинени от \"група инфилтратори, която се опитва да повлияе на образа на милиони Каталунци, които излязоха на улицата, за да протестират по твърд, но винаги мирен начин\". \"Протестът винаги трябва да бъде мирен и граждански. Колкото по-масивен, толкова по-добре. Но винаги мирен\", каза Тора. Президентът на Каталуния призова да не се поддават на провокации. „Нормално е и е добре да протестираме срещу несправедлива присъда\", каза Тора след осъждането на девет каталунски лидери на затвор между девет и дванадесет години. В сряда изпълняващият длъжността президент на испанското правителство Педро Санчес поиска от Тора да осъди насилието по време на протести в Каталония. След като се срещна с основните политически партии за справяне със ситуацията, Санчес публикува послание от Паласио де ла Монклоа, в което той заяви, че Тора, и останалите членове на неговото правителство, \"имат политическия и морален дълг да осъдят с максимална яснота използването на насилие в Каталония \". Санчес похвали работата на силите и органите на Държавната сигурност и повтори, че „пред лицето на насилствени действия правителството на Испания няма да даде съгласие при никакви обстоятелства насилието да бъде наложено\". По време на третия ден на протести в Барселона, около 22 000 души се събраха на Гран Виа, а следобед група отиде в Министерството на вътрешните работи и хвърли предмети на полицаите, които охраняваха сградата. Някои протестиращи изгориха дървета, контейнери и дузина превозни средства. Джауме Колбони, заместник-кмет на Барселона, оцени в сряда вечер, че в центъра на града е имало 45 едновременни пожара.", "date": "2019.10.18", "title": "Куим Тора осъжда насилието в Каталония и призовава за мирен протест"}
{"url": "http://www.classa.bg/%D1%81%D0%B2%D1%8F%D1%82/item/400950-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D0%B8%D0%BC%D0%B0%D1%82-%D1%88%D0%B0%D0%BD%D1%81%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "Нашата съдба зависи повече от мощни безлични сили, отколкото от хората, но има моменти, когато лидерите могат да се възползват от възможността да повлияят на хода на събитията. Или да я пропуснат. Тази седмица е такъв момент, пише Мартин Сандбю за Financial Times. Финансови министри, централни банкери и ръководители на основните международни икономически институции се събират във Вашингтон за годишните срещи на Световната банка и МВФ. Междувременно ръководителите на правителствата от ЕС ще проведат среща на Европейския съвет в Брюксел. Такива събирания обикновено включват в най-добрия случай постепенно вземане на решения. Но понякога те излизат с важни резолюции или сигнали за колективна ангажираност към определена насока на политиката, която може да промени очакванията, които ръководят икономиките и пазарите. Пример е как срещата на върха на Г-20 през април 2009 г. в Лондон спомогна за стартиране на възстановяването след кризата, като обеща да преследва експанзионистична макроикономическата политика и да избегне протекционизма. Днес задълбочаващото се глобално забавяне е очевидно, особено в търговията и инвестициите. То е предизвикано от поредица удари върху икономическата активност. Преди всичко от търговската война на президента на САЩ Доналд Тръмп, но също така от Brexit и широко разпространената съпротива срещу експанзионистичната политика. Заедно те подкопават доверието в тези, които взимат инвестиционни решения, засягайки както настоящото търсене, така и бъдещото предлагане. И трите са самопричинени политически грешки, отразяващи странна смесица от неоправдана излишна храброст и пораженчество вместо по-силни действия. Но промяна в курса на политиката може да възстанови голяма част от загубеното доверие на бизнеса. Дори самите сигнали за такава промяна могат да направят чудеса, както показва скорошното поведение на паунда. Британската валута преживява бурни времена, но стойността й се повиши с почти 5 на сто за по-малко от седмица, след като надеждите за организиран Brexit бяха разпалени. Един по-голям завой към по-рационални глобални политики би могъл по подобен начин да повиши оптимизма относно разходите на потребителите, възнагражденята, които работодателите плащат, и инвестиционните решения, които ще определят производителността на бизнеса и на целите икономики.       Така че наградите чакат, ако лидерите могат да използват срещите тази седмица, за да покажат, че могат да очертаят нов курс. Най-добрата възможност е свързана с Brexit. Премиерът на Обединеното кралство Борис Джонсън се отдалечи много от ранното си отхвърляне на сделка с ЕС, почти достигайки до позицията на Тереза ​​Мей. Ако той предприеме малко повече за справяне с вътрешните противоречия на Великобритания и опасенията на ЕС по отношение на Северна Ирландия, Европейският съвет би могъл да одобри сделка за Brexit, когато се срещне в четвъртък. Междувременно във Вашингтон финансовите министри и централните банкери биха могли да посрещнат подобаващо Кристалина Георгиева, новият управляващ директор на МВФ, с по-силен ангажимент за стимулиране на съвкупното търсене. Перспективата за търговски мир между САЩ и Китай обаче е много по-нереалистична. Говоренето на Тръмп за „мини-сделка“ с Китай е по-скоро само реклама. Но дори то подкрепи финансовите пазари, преди те да бъдат охладени от предпазливата реакция на Пекин към предварителното споразумение, показвайки, че по-солидните сигнали за сделка, колкото и да е ограничена, могат да засилят другите причини за оптимизъм. Световните лидери сега имат още повече възможности да изтръгнат инвеститорите от песимизма им. Миналата седмица ОИСР обяви пробив в плановете за реформа на международната корпоративна данъчна система. Срещите на Световната банка и МВФ са първата голяма възможност за финансовите министри да я одобрят и да дадат тласък на по-нататъшните разговори. Това би повишило очакванията за решаване на проблем, който от години тормози правителствата. Показването, че нормотворческото сътрудничество, все още може да бъде осъществено, ще послужи като лекарство срещу несигурността, породена от разпадането на мултилатерализма. Същият сигнал може да бъде изпратен чрез силен и съгласуван отговор от икономическите регулатори на доклада на Г-7, който ще бъде представен в четвъртък, относно иновациите в цифровите разплащания, като например плановете на Facebook за валутата Libra. А в Брюксел ЕС може да докаже своята стойност като двигател на стабилност и растеж, като придвижи напред кандидатурите за членство на Албания и Северна Македония. Рядко толкова основни въпроси на политиката се появяват наведнъж, камо ли в момент, когато мощен отговор може да даде на икономиката толкова необходимия тласък. Ако лидерите не успеят да грабнат тази възможност, те ще бъдат първите, които ще съжаляват за това.", "date": "2019.10.18", "title": "Политиците имат шанса да подкрепят световната икономика"}
{"url": "http://www.classa.bg/%D1%81%D0%B2%D1%8F%D1%82/item/400951-%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0", "text": "  Функционирането на икономиката в света кардинално се променя. Същото би трябвало да стане и с икономическата политика. Управляващите икономиката институции трябва да се преустроят с оглед изискванията на странния нов свят.       Икономиките на богатия свят са съставени от милиард потребители и милиони компании, приемащи свои собствени решения. Сред тях обаче широко са представени и държавните институции, които се опитват да управляват икономиките. Такива са централните банки, които определят монетарната политика, а така също и правителствата, които приемат решения за това колко може да се похарчи и какъв заем може да се вземе. През последните 30 години, а даже и повече, тези институции действат в съответствие с установилите се правила. Правителствата се стараят да има бурен ръст на трудовия пазар, което им осигурява повече гласове на изборите. Но когато икономиката прегрее, се появява инфлацията. И затова е необходимо да има независими централни банки, които, ако използваме известната фраза на бившия шеф на федералния резерв Уилям Мартин, да махнат купата с пунша точно в момента, когато партито е в разгара си. Всичко това можем да си го представим и като разделение на труда. Политиците фокусират вниманието си върху дългосрочните държавни проекти и множество други приоритети. А технократите трябва да се справят с не толкова простата задача да укротят цикъла на делова активност. Но подобно ясно разграничаване обикновено се нарушава. Връзката между по-ниското ниво на безработица и по-високото ниво на инфлация вече не съществува. Голямата част от богатия свят преживява бум в сферата на създаване на нови работни места и това става дори в случаите, когато централните банки не са в състояние да постигнат заложените целеви параметри на инфлацията. Така например, нивото на безработица в Америка е около 3.5 процента и това е най-ниският показател от 1969 г. насам. Инфлацията обаче е само 1.4 на сто. Процентните стойности са толкова ниски, че за централните банки не остават много възможности за реакция в случай на рецесия. Даже днес някои от тях се опитват да създадат търсене за сметка на т.нар. „количествени вливания“ (QE), тоест за сметка на изкупуването на облигации. Това странно състояние на нещата преди години изглеждаше само временно, но сега то вече е новата норма. Като резултат от тази практика възникна необходимостта от преразглеждане на икономическата политика и, в частност, на въпроса за разделението на труда между централните банки и правителствата. Този проблем вече е назрял. А ситуацията може да стане опасна.   Корените на новата ера в икономическата политика може да се открият във финансовата криза през 2007-2008 г.   Тогава централните банки въведоха в действие временни, екстрени мерки, включително и QE, за да избегнат депресията. Но след това стана ясно, че ситуацията се диктува от дълбочинни сили, които те не могат да предвидят. Оказа се, че вече не е задължително инфлацията да се увеличава, когато безработицата е ниска, и това отчасти е свързано с очакванията на хората за умерен ръст на цените. Освен това, съществуват глобални вериги за доставки, което означава, че цените невинаги отразяват условията на местния трудов пазар. В същото време излишъкът от спестявания и нежеланието на компаниите да инвестират спестените си средства, водят до намаляване на лихвените проценти. Толкова ненаситен за трупане на пари е глобалният апетит, че днес повече от 25 на сто от облигациите от инвестиционен клас, на стойност 15 трилиона долара, имат отрицателна доходност.   Икономистите и държавните служители правят опит да се адаптират към новата ситуация.    В началото на 2012 г. повечето сътрудници на Федералния резерв, например, предполагаха, че лихвените проценти в Америка ще се стабилизират на ниво от 4 процента. Докато в страните от групата Г-7, в продължение почти на четири години, лихвените процентисе намираха на нива от едва 1.75 -2 процента и това бяха най-високите показатели за страните от тази група. Преди десет години почти всички влиятелни политици и инвеститори се надяваха, че централните банки, в крайна сметка, ще ограничат QE за сметка на продажбите на облигации и така ще позволят на своите активи да дочакат периода за погасяване. Но и досега това не се случва. Политиката на QE изглежда постоянна. Консолидираните балансови ведомости на централните банки в Америка, еврозоната, Великобритания и Япония са на нива над 35 на сто от техния брутен вътрешен продукт.   Европейската централна банка прави отчаяни опити да увеличи инфлацията,    като отново започна да пуска на пазара емисии от QE. Известно време Федералният резерв успяваше да намали балансовата си ведомост, но от септември активите му започнаха отново да нарастват, защото той инжектира ликвидност в разклатените валутни пазари. На 8 октомври шефът на Държавния резерв Джеръм Пауел потвърди, че този растеж ще продължи. Едно от последствията от този нов свят е очевидно. В същото време, когато централните банки правят всичко възможно за стимулиране на икономиките в периода, когато те отслабват, остава по-сложната задача как да бъдат съкратени данъците и да бъдат намалени държавните разходи. Поради това, че нивата на лихвените проценти са толкова ниски, или дори отрицателни, големият държавен дълг става по-устойчив, особено ако заемите се използват за финансирането на такива способстващи за увеличаване на растежа дългосрочни инвестиции, като инфраструктура.   Провежданата в последно време фискална политика обаче е безразборна    и понякога вместо да помогне, тя допълнително нанася вреди. Германия не успя да ремонтира своите рушащи    се пътища и мостове. Великобритания направи сериозни бюджетни съкращения в началото на 2010 г., когато нейната икономика беше слаба, а липсата на държавни инвестиции в страната беше една от причините за хронически ниския ръст на производителността. В Америка се наблюдава превишаващ средните показатели дефицит, но това се прави с цел да бъде финансирано намаляването на данъците за компаниите и за богатите, а не да бъде финансиран ремонта на пътищата или строителството на „зелени“ електрически мрежи. В същото време, както сегашните политици се опитват по определен начин да провеждат фискална политика, бъдещите им колеги гледат на централните банки като на удобен източник на налични средства. „Съвременната монетарна теория“, странен термин, получил популярност в Америка, гласи: Няма никакъв смисъл от увеличаване на държавните разходи, ако инфлацията е на ниско ниво и ако централните банки не предприемат активни действия. Британската опозиционна Лейбъристка партия иска да използва  за насочване на кредитите посредством инвестиционен съвет, като в такъв случай възниква едно „обединяване“ на ролите финансовия министър, министъра на икономиката и управляващия  В огледален вариант това означава, че централната банка щезапочне да се намесва във фискалната политика, която е запазена територия за правителството. Централната банка на Япония, със значителни активи в бондове, поддържа държавния дълг, който е равен почти на 240 процента от брутния вътрешен продукт. В еврозоната QE и ниските лихви обезпечават смекчаване на голямата задлъжнялост на южните европейски държави. Зарадитази политика обаче Европейската централна банка стана обект на яростни атаки, от страна на някои известни „северни“ икономисти. Марио Драги, който вече напуска своя пост, като председател на Европейската централна банка, публично отправи призиви към правителствата да използват фискалните стимули в еврозоната. Според мнението на някои други икономисти от централни банки сега са необходими фискални механизми, които те сами да могат да управляват.   Тук се крие опасност от смесване на монетарна и фискална политика.    В сегашния момент, когато политиците се опитват да се намесват в работата на централните банки, технократите на свой ред искат да приемат решения в тази област, която по право принадлежи на политиците. Ако банкерите ще контролират фискалните лостове, то тогава възникват въпросите: Колко пари ще отделят за бедните? Какви инвестиции мислят да направят? Каква част от икономиката ще принадлежи на държавата?   Новите рубежи В периода на икономически спад или правителствата, или централните банки ще бъдат принудени да използват бързи, мощни, но ограничени фискални стимули. Една от обсъжданите идеи е за укрепване на автоматичните държавни фискални стабилизатори, като например застраховката срещу безработица, която обаче гарантирано ще формира сериозен дефицит, ако икономиката не расте. Друг вариант, който се предлага, е, да се предостави на централните банки фискален инструмент, който не засяга разпределянето на парите и по такъв начин това не би дало повод за безконтролното печатане на пари. В случай на забавяне на икономиката, например, да се превежда по банковите сметки на всички възрастни граждани еднаква сума пари. Всеки от тези пътища крие определени рискове. Предишните варианти обаче вече не работят. Управляващите икономиките институции трябва да бъдат преустроени с оглед изискванията на днешния странен нов свят.  ", "date": "2019.10.18", "title": "Странните нови правила на световната икономика"}
{"url": "http://www.classa.bg/%D1%81%D0%B2%D1%8F%D1%82/item/400952-%D0%BA%D0%B0%D0%BA%D0%B2%D0%BE-%D0%B5-%D0%B7%D0%BD%D0%B0%D0%B5%D0%BB-%D0%B1%D1%80%D1%83%D0%BD%D0%BE-%D0%B4-%D0%B7%D0%B0-%D0%B7%D0%B2%D0%B5%D1%80%D1%81%D1%82%D0%B2%D0%B0%D1%82%D0%B0-%D0%B2-%D0%BA%D0%BE%D0%BD%D1%86%D0%BB%D0%B0%D0%B3%D0%B5%D1%80%D0%B0-%D1%89%D1%83%D1%82%D1%85%D0%BE%D1%84", "text": "През 1944-1945 той \"съзнателно подкрепял жестоките убийства на еврейски затворници\", твърди прокуратурата. От днес 93-годишният Бруно Д. е изправен пред съда в Хамбург. Това е един от последните антинацистки процеси.       \"Никога няма да забравя постоянния глад, който изпитвах.\" Дора Рот и майка й са сред близо 120-те хиляди души, интернирани от нацистите в концентрационния лагер Щутхоф по време на Третия райх. Там загиват най-малко 65 000 затворници. Една от тях е и майката на Дора - тя умира от недохранване, тъй като дава дневните си дажби хляб на дъщеря си. Хората в концентрационния лагер Щутхоф умират не само от глад, но и от болести, изтощени от принудителния труд, обгазени или застреляни от надзирателите. Част от войниците са били позиционирани по 25-те наблюдателни кули около лагера, откъдето контролирали площадката и затворниците. В клопката на смъртоносната машина Вероятно оттам са се виждали облаците дим, издигащи се от комините на крематориума. Възможно ли е войниците да са се правили, че не забелязват този ужас? Или и те имат вина, тъй като са поддържали смъртоносната нацистка машина? Бруно Д., който тогава е бил на 17 години, е бил редовно на пост на кулите от лятото на 1944-а до пролетта на 1945-а. Той е трябвало да охранява концлагеристите. Днес, 74 години след освобождаването на лагера, той трябва да отговаря пред съда в Хамбург за съучастие в убийството на 5230 души. Тъй като по онова време Бруно Д. е бил непълнолетен, специализиран съд е трябвало да изясни дали в качеството си на пазач не само е спирал бягствата на лагеристи, но е възпрепятствал бунтовете и освобождаването на затворници. Хамбургската прокуратура е сигурна, че Бруно Д. \"съзнателно е подкрепял коварните и жестоки убийства на еврейските затворници и е бил готов да извърши убийство, ако му бъде наредено\". Решаващият въпрос е дали мъжът, който днес е на 93 години, е знаел нещо за убийствата в лагера? Бруно Д. твърди, че не е знаел за тях и многократно е заявявал това пред прокуратурата. Той не отрича, че е бил пазач в концентрационния лагер Щутхоф, но не се смята за виновен. По неговите думи - не е участвал в убийствата на евреи. Мъжът казва, че не е виждал мъртвите в газовите камери - виждал бил \"струпани измършавяли тела между бараките\", но тези хора били умрели от болести. \"Какво би могло да направи едно 17-годишно момче?\" Пред прокурора Бруно Д. обяснява, че не е убил никого и не е могъл да направи нищо срещу престъпленията в лагера. \"Какво би могло да направи едно 17-годишно момче, което е принудено да стои там и да наблюдава?\", пита той. Преди началото на процеса в Хамбург е трябвало да се установи дали 93-годишният мъж е в състояние да участва в него от здравословна гледна точка. Експертизата стига до извода, че това е възможно, но само при определени условия.     Бруно Д. не би бил изправен пред съда, ако не бе процесът в Мюнхен преди десет години срещу бившия надзирател от концентрационния лагер Собибор Джон Демянюк. През 2011 г. той бе осъден на пет години лишаване от свобода за съучастие при убийството най-малко 28 060 души. Оттогава този мотив се използва и спрямо работилите в охраната на концлагерите. Така процесът срещу Бруно Д. става част от поредицата нови дела в последното десетилетие - срещу секретарите, охранителите или счетоводителите на нацисткия режим. През 2018 г. срещу друг бивш пазач от концлагера Щутхоф бе повдигнато обвинение в съучастие. Процесът обаче бе прекратен, след като бе сметнато, че 95-годишният подсъдим няма да го издържи.     Според Томас Уил, заместник-ръководител на Центъра за разследване на нацистките престъпления, в момента се водят 23 дела срещу служители на концентрационни лагери, включително срещу двама от Щутхоф. Мнозина от оцелелите лагеристи вярват, че са важни не само съдебните процеси и присъди, но и запазването на паметта за зверствата на нацисткия режим. Дора Рот е посветила живота си на това да разказва на младите хора за ужасяващите преживявания в концентрационния лагер Щутхоф. \"Това, което ни причиниха тогава, е неописуемо, и всеки, който знае, трябва да го сподели с другите - този е единственият начин да се предотврати още един Холокост.\"", "date": "2019.10.18", "title": "Какво е знаел Бруно Д. за зверствата в концлагера Щутхоф?"}
{"url": "http://www.classa.bg/%D1%81%D0%B2%D1%8F%D1%82/item/400953-%D0%B2-%D0%B5%D0%B3%D0%B8%D0%BF%D0%B5%D1%82-%D0%BE%D1%82%D0%BA%D1%80%D0%B8%D1%85%D0%B0-20-%D0%B4%D0%BE%D0%B1%D1%80%D0%B5-%D0%B7%D0%B0%D0%BF%D0%B0%D0%B7%D0%B5%D0%BD%D0%B8-%D0%B4%D1%8A%D1%80%D0%B2%D0%B5%D0%BD%D0%B8-%D1%81%D0%B0%D1%80%D0%BA%D0%BE%D1%84%D0%B0%D0%B3%D0%B0", "text": "Екип от археолози са открили 20 много добре запазени саркофага в древна гробница близо до град Луксор в Южен Египет, съобщи Министерството на антиките на тази страна. Дървени ковчези са открити в некропола Асасиф, разположен на западния бряг на река Нил. Този некропол е бил част от древния град Тива, чиито руини са в днешен Луксор. Саркофазите били подредени на две нива, в средата на гроб, по начина, по който „древните египтяни са ги оставили\". Ковчезите, които все още не са отворени, са запазени в перфектно състояние, като са съхранени дори гравюрите и рисунките, с които са били украсени. Египетското министерство на антиките подчерта, че това е \"едно от най-големите и най-важни открития през последните години\". Въпреки че не е дало повече подробности за саркофазите, то обяви, че на 19 октомври ще проведе пресконференция, на която ще предостави подробна информация за находката.", "date": "2019.10.18", "title": "В Египет откриха 20 добре запазени дървени саркофага"}
{"url": "http://www.classa.bg/%D1%81%D0%B2%D1%8F%D1%82/item/400949-%D1%82%D1%83%D1%80%D1%86%D0%B8%D1%8F-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D0%BD%D0%B0-5-%D0%B4%D0%BD%D0%B5%D0%B2%D0%BD%D0%BE-%D0%BF%D1%80%D0%B8%D0%BC%D0%B8%D1%80%D0%B8%D0%B5-%D0%B2-%D1%81%D0%B8%D1%80%D0%B8%D1%8F", "text": "Американският вицепрезидент Майк Пенс заяви, че САЩ и Турция са се договорили за петдневно примирие, няколко дни след като турски военни части предприеха офанзива в Северна Сирия, предава CNBC. „Ще има пауза във военните операции за 120 часа, докато САЩ улеснят изтеглянето на Отрядите за народна самоотбрана (YPG) от засегнатите области в безопасната зона. След като то приключи, Турция се съгласи на постоянно примирие“, заяви Пенс в присъствието на държавния секретар Майк Помпейо в Анкара. Изтеглянето на бойците от YPG от граничната зона „буквално вече започна“, допълни Пенс. Турция смята кюрдските бойци за терористи, въпреки че САЩ работят в тясно сътрудничество с тях в борбата срещу „Ислямска държава. Пенс посочи, че споразумението означава, че няма да бъдат налагани допълнителни американски санкции срещу Турция. След като постоянното примирие влезе в сила, наложените в понеделник американски санкции в отговор на нашествието на страната в Сирия, ще бъдат оттеглени, заяви Пенс. Той отказа да посочи конкретни отстъпки, които е направила Турция, въпреки че добави, че те ще станат ясни, когато пълното споразумение бъде оповестено публично. „Днешното споразумение на първо място прекратява насилието, точно за това бяхме изпратени тук от президента Тръмп“, заяви Пенс. „Освен това постигнахме възможност за изтеглянето на YPG от района с цел създаване на повече мир, сигурност и стабилност в буферната зона“, допълни той. Пенс посочи, че САЩ са повторили уверенията на кюрдските бойци, че ще напуснат граничната зона и че „приветстват възможността за примирие с оглед на безопасно и подредено изтегляне от районите в зоната за сигурност, където те все още имат присъствие. Уверени сме, че това вече се случва“. Съобщението беше направено, след като Пенс и Помпейо се срещнаха с турския президент Реджеп Ердоган. Пенс заяви, че преговорите с Ердоган и екипа му са продължили над пет часа. Преди пресконференцията на Пенс и Помпейо американският президент Доналд Тръмп написа в Twitter за „голяма новина“, която ще произлезе от срещата в Турция, като заяви, че „милиони човешки животи ще бъдат спасени“. „Говорих с президента Тръмп преди няколко минути и знам, че президентът е много благодарен за желанието на президента Ердоган да направи крачка напред, да задейства това примирие и да даде възможност за мирно решение на този конфликт, който започна преди една седмица“, каза Пенс в присъствието на държавния секретар Майк Помпейо в Анкара. Пенс заяви, че примирието включва и съгласие на Турция да не предприема военни действия срещу стратегическия граничен град Кобане, който беше превзет от сирийски сили, съюзници на президента Башар Асад, в сряда. „Освен това САЩ и Турция се ангажираха взаимно да постигнат мирно решение и да създадат зона за сигурност, работейки на международна база, за да се гарантира, че мирът и сигурността определят тази гранична област със Сирия“, заяви Пенс. Той определи примирието като „голям принос за сигурността в този регион и голям принос за силните и трайни връзки между САЩ и Турция“. Междувременно президентът на САЩ Доналд Тръмп приветства новината за прекратяване на огъня в Северна Сирия, като заяви, че \"това е велик ден за САЩ, за Турция и за кюрдите\", предадоха Франс прес и БТА. \"Имаме прекратяване на огъня за пет дни\", заяви Тръмп във Форт Уърт, Тексас. \"Кюрдите са невероятно щастливи от това решение\", добави той, като изрази особено задоволство, че преговорите в Анкара са постигнали резултат толкова бързо. По думите му САЩ не са разчитали на толкова бързо постигане на договореностите с Турция за прекратяване на огъня в Северна Сирия, \"които са от полза за всички\". \"Не мислех, че ще се получи толоква бързо, че ще се получи толкова добре. Това е велик ден за САЩ, това е велик ден за Турция, това е велик ден за нашите партньори, велик ден за кюрдите и също така велик ден за всички цивилизации\", заяви Тръмп, цитиран от ТАСС. \"Искам да поздравя президента Ердоган, той е мой приятел, и аз се радвам, че при нас не възникнаха проблеми.Той постъпи правилно и аз наистина ценя това\". Тръмп добави, че нови американски санкции срещу Турция няма да са необходими. \"Санкции няма да са нужни, понеже Турция прави това, което трябва\", каза той. \"Бойците от \"Ислямска държава\", пленени по-рано в зоната на турската военна операция, ще се намират под стража, под най-строг контрол. Ние получихме от договореностите всичко, за което мечтаехме\", допълни Тръмп.  ", "date": "2019.10.18", "title": "Турция се съгласи на 5-дневно примирие в Сирия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400939-%D1%81%D0%B2-%D0%B0%D0%BF%D0%BE%D1%81%D1%82%D0%BE%D0%BB-%D0%B8-%D0%B5%D0%B2%D0%B0%D0%BD%D0%B3%D0%B5%D0%BB%D0%B8%D1%81%D1%82-%D0%BB%D1%83%D0%BA%D0%B0", "text": "  Освен  , които навсякъде следвали своя Небесен Учител, Господ Иисус Христос избрал още   и ги пратил да проповядват Неговото учение по градове и села. Преди да ги изпрати на проповед, Той ги наставлявал как да учат народа. Дал им власт да изцеряват всяка болест. При изпращането им казал: [ ].     Под жетва Спасителят разбирал сърцата на хората, които били готови да приемат в себе си истините на словото Божие. Под работници или жетвари разбирал проповадниците на словото Божие. Господарят на жетвата е Сам Бог. След като благовествували по много градове и села, седемдесетте ученици се върнали с радост и казали: А Той им отвърнал: В числото на   бил и св. Лука. Той бил родом от Антиохия, където на младини изучавал медицина и живопис. След време дошъл в Йерусалим. Слушал проповедта на Спасителя. Поразен бил от силата на Христовите думи и чудеса. Станал Христов ученик. На него и на Клеопа Христос се явил след възкресението Си. Били на път за Емаус. Те вече били чули за   и разговаряли по пътя за него. Ненадейно Христос се приближил до тях като обикновен пътник. Те не го познали. Той ги заговорил: - Какви са тия думи, които разменяте помежду си, и защо сте тъжни? Клеопа му отговорил: - Ти ли си само странник в Йерусалим и не си узнал това, което стана в него през тия дни? Попитал ги: - Кое? Те му казали: - Което стана с Иисуса Назорееца, Който беше пророк, силен на дело и слово пред Бога и целия народ; как нашите първосвещеници и началници Го предадоха да бъде осъден на смърт и Го разпнаха; а ние се надявахме, че Той е Оня, Който щеше да избави Израиля; но при всичко това днес вече трети ден, откак стана това; па и някои жени от нашите ни слисаха; те ходили рано на гроба, и не намерили тялото Му; и като дойдоха, разправяха, че им се явили и ангели, които казвали, че Той е жив; и някои от нашите отидоха на гроба, и намерили тъй, както и жените казаха; но Него не видели. Тогава Богочовекът им рекъл: И като наченал от Мойсей и от всички пророци, обяснявал им казаното за него в цялото Писание. Пътниците се приближили до селото, в което отивали. А Христос показвал вид, че иска да върви по-нататък. Но те Го задържали: Господ влязъл с тях в дома, където отивали Лука и Клеопа. Седнал с тях на трапезата. Взел хляба, благословил го, преломил го и им подал по късове. Тогава им се отворили очите. И те Го познали. Но Той станал невидим за тях. Изумени и възрадвани, те си казали: - Не гореше ли в нас сърцето, когато Той ни говореше по пътя и когато ни обясняваше Писанието? [ ]. Св. апостол Лука бил спътник на   при мисионерските му пътешествия. От Рим апостолът на народите, Павел, пратил послания дo християни от различни места. В тях той нарича апостор Лука \"лекар, многообичан и брат, когото възхваля цялата Църква\". От Рим св. апостол и евангелист Лука се отправил за Египет, където в град Тива устроил християнска църква, известна по-късно със своята многочисленост и светост. Той основал и много други църковни общини в Египет, като лекувал не само телесни, но и душевни страдания. Освен книгата  , св. Лука написал и  , поради което се нарича и евангелист.   Св. апостол и евангелист Лука рисува икона на Пресвета Богородица. Детайл от икона от сръбския Moraca Monastery. Източник:  Св. апостол и евангелист Лука се счита и за пръв християнски иконописец. Свещеното предание говори, че той нарисувал две икони: на св. Дева Мария с Божествения младенец на ръце  (виж  , Pravoslavieto.com)  и на  . По тоя начин той сложил началото на църковната иконопис за слава на Божията Майка и на всички светии. Св. Лука бил толкова привързан към св. апостол Павел, че не го остaвил и във времето, когато Павел бил окован във вериги в Рим. Не го оставил и при първите, и при вторите окови. От Египет евангелистът дошъл вече твърде стар в гр ъ цката страна Ахаия, където умрял мъченически на 80-годишна възраст. Император Констанций, син на Константин Велики, като чул за чудесата, които ставали при гроба на св. Лука, наредил да се пренесат мощите му в цариградската църква \"Св. Апостоли\", където почивали мощите и на апостолите  и  . При тържественото пренасяне на тия свети мощи един болен царедворец бил чудно излекуван. След това се заредили в храма множество други чудеса.", "date": "2019.10.18", "title": "Св. апостол и евангелист Лука"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400940-18-%D0%BE%D0%BA%D1%82%D0%BE%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "31 г. - В Рим по предварително начертан план е убит заговорникът Сеян.     1748 г. - Приключва Войната за австрийското наследство.   1795 г. - Обесена е Злата Мъгленска, след като е измъчвана зверски от османците, заради отказа й да приеме мохамеданството; канонизирана е за светица.   1867 г. - САЩ влиза във владение на Аляска, след като я купува от Русия за 7,2 млн. долара.   1890 г. - Основан е град Виндхук, Намибия.   1892 г. - Открива се първата платена далекосъобщителна телефонна линия Чикаго-Ню Йорк.   1906 г. - В Русия е обявено равноправие между съсловията в обществото.   1918 г. - В Париж е обявена декларация на президента на САЩ за даване на независимост на Чехословакия от Австро-Унгария.   1922 г. - Създадена е британската радиостанция BBC.   1941 г. - Втората световна война: В Токио е арестуван съветският разузнавач Рихард Зорге.   1944 г. - Втората световна война: Червената армия нахлува в Чехословакия.   1945 г. - СССР получава планове на американската атомна бомба от Клаус Фукс.   1967 г. - Съветският космически апарат Венера 4 каца на Венера и става първият апарат, който измерва атмосферата на друга планета.   1981 г. - Открит е Античният театър в Пловдив   1989 г. - Ерих Хонекер, лидерът на ГДР, подава оставка.   1991 г. - Азербайджан обявява независимост от СССР.   1993 г. - В Латвия е възстановена националната валута лат.  ", "date": "2019.10.18", "title": "18 октомври, историята в снимки"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/400941-%D0%BC%D1%80%D0%B5%D0%B6%D0%B0%D1%82%D0%B0,-%D0%BA%D0%BE%D1%8F%D1%82%D0%BE-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "В България формално на власт е коалиция от ГЕРБ и т.нар. \"патриоти\". Реално обаче страната се управлява от Мрежата. Кой е част от Мрежата и как точно функционира тя?  От Даниел Смилов:   Съвременната демокрация е междупартийно състезание. Така е поне на теория. В България обаче управляващите \"подобриха\" теорията, като създадоха мрежа от политически и икономически субекти, която може да оцелее във властта, дори когато някои нейни части загубят изборите. Така например през 2013 година ГЕРБ загуби властта, но Мрежата оцеля. През 2014 година ГЕРБ се върна на власт и Мрежата процъфтя, макар че остана без някои свои звена - като Цветан Василев и елементи от БСП. Формално в момента на власт е коалиция от ГЕРБ и т.нар. \"патриоти\". Реално на власт е Мрежата, която съдържа ГЕРБ, ДПС, бизнесите и медиите на ДПС, \"патриотите\", големи части от магистратурата и присъдружни звена като Марешки, Кирил Домусчиев и новите му медиийни придобивки. Дори части от БСП могат да бъдат считани за асоциирани членове на Мрежата (Георги Гергов и Румен Овчаров, например) или поне за кандидати, чието членство е било временно замразено. Мрежата не е строго йерархизирана структура - в нея има известна хоризонталност и автономност на субектите. Това не е мафиотска организация, в която един началник ( ) нарежда на останалите (дори и този началник да прилича на Марлон Брандо от \"Кръстника\"). По-скоро става дума за задруга, която помага на всеки един от участниците да реализира своите интереси.    През последните две години се научихме да интерпретираме \"стабилността\" на управлението, като способност на Мрежата да се възпроизвежда и да оцелява. И наистина, във формалната коалиция \"партньорите\" могат да стигнат и до физическа разправа (Сидеров и Джамбазки, например), но това не променя много реалната структура на властта. Как функционира Мрежата? В Мрежата също стават размествания: с отстраняването на Цветан Цветанов тежестта на официалния политически елемент (ГЕРБ) в нея отслабна за сметка на ДПС и свързаните с движението икономически субекти. Затова сега и Борисов под сурдинка се оплаква, че Иван Гешев не бил \"негов\" кандидат за главен прокурор. Дори това да е просто театър, правдоподобността му идва от споменатите вътрешно-мрежови промени.     Мрежата е някаква гаранция за стабилност на властта, но тя има и своите негативни страни:   В България възходът на Мрежата има и един друг притеснителен страничен ефект: покафеняването на публичната среда. \"Патриотите\" са важна нейна част - те отговарят за камуфлажа ѝ като \"коалиция\". За тази цел те получават неограничена трибуна и тезите им се леят от националния ефир. Е, стигна се до злополучния мач с Англия, когато резултатът от нагнетяването на омраза в обществото ни лъсна в световен ефир. Вярно е, че навсякъде има расисти и объркани младежи. Вярно е, че навсякъде службите на държавата опитват да инфилтрират крайно-десните агитки и партии. Например в Германия през 2003 година съдът отказа да забрани неонацистката партия, защото се оказа, че значима част от ръководството ѝ са сътрудници на службите. Само че никъде в утвърдените демокрации крайно-десните и техните говорители не са получавали такова комфортно място в самите структури на властта и такава трибуна да разгръщат хомофобски и ксенофобски дискурс. В България участието на такива елементи в Мрежата - било като членове на формалната коалиция или като агитки по протести срещу кандидат за главен прокурор - водят до липса на   отговор на расизма. И това - а не писанията в таблоидната преса - е разликата между България и Англия.  Местните избори като тест за Мрежата Изборите в София ще са поредното изпитание, при което Мрежата ще трябва да се възпроизведе във властта. Стратегията ѝ в столицата е следната. Първо, разбира се г-жа Фандъкова е предпочитаният мрежови кандидат. Това е така, защото Фандъкова може да се похвали с реални успехи в градоустройството и да бъде демонстрация, че пребиваването на Мрежата във властта носи и обществени ползи. Ако г-жа Фандъкова спечели изборите, сегашните баланси в Мрежата ще се запазят. Резервната стратегия на Мрежата е да кооптира г-жа Мая Манолова, която се позиционира като политическа алтернатива на ГЕРБ. Мрежата има основание да счита Манолова за един от \"своите\" с временно замразено членство: в крайна сметка политическата кариера на \"червеното острие\" тръгна нагоре с Костинбродската афера и управлението на Орешарски. Нещо повече, и след падането на Орешарски Борисов \"възнагради\" Манолова с омбудсманското място в опит да я запази (като Румен Овчаров в \"Лукойл\") в по-широкия мрежови периметър. Разбира се, човек се променя и през това време е възможно Манолова да се е превърнала в автентичен опонент на Мрежата и потениален борец с нея. Проблемът обаче е, че не го е заявила ясно и недвусмислено  - мълчанието ѝ по отношение на номинацията на Гешев за главен прокурор е показателно. И тук не става дума за личностни нагласи и катарзиси: Манолова наистина може би съжалява за участието си в управлението \"Орешарски\". Въпросът е, че голямата политическа подкрепа за нея е от БСП на Корнелия Нинова, която в цялост е просто аспирант за мястото на ГЕРБ в Мрежата. Нещо повече, БСП може да влезе в мача като смяна едновременно и на ГЕРБ, и на \"патриотите\", защото тя толкова се \"патриотизира\", че вече кара Ангел Джамбазки да се изчервява, докато слуша социалистите. За да докажат, че са годни за игра, БСП, както и Манолова, мълчат по централния приоритет на Мрежата през есента - избора на нов главен прокурор. Архитект Игнатов не е приемлив за Мрежата и затова таблоидите се насочиха към него още от самото начало. Към останалите кандидати - с изключение на \"нейния\" Джамбазки - Мрежата е по-скоро неутрална - те внасят фонов шум, който ѝ е по-скоро полезен. Сценариите за местния вот \"Демократична България\" е фактор на изборите в София. Затова в момента и двата водещи кандидата се опитват да привлекат нейните избиратели за евентуален втори тур. Стратегията на ГЕРБ и г-жа Фандъкова е да демонстрират, че са чувствителни към исканията на \"градската десница\". Фандъкова каза добри думи за архитект Игнатов, Борисов се изказа против искането на ВМРО за забрана на БХК. Проблемът на тази стратегия е, че изборът на главен прокурор е дни преди избора на кмет. Ако Иван Гешев бъде избран въпреки сериозните възражения срещу кандидатурата му, ГЕРБ и Борисов трудно ще могат да поискат подкрепа от демократичната десница за своя кандидат за кмет. Солидарността с \"дясното\" ще дрънчи особено силно на кухо, тъй като ще е ясно, че водещо за ГЕРБ не е идеологията, а мрежовият интерес. Стратегията на г-жа Манолова е да убеди десните демократи, че един шок в системата е потенциална възможност за промяна. Вярно е, че една загуба на ГЕРБ няма автоматично да изведе Мрежата от властта, но някои нейни елементи (Борисов), ще загубят влияние и авторитет. Проблемът на стратегията на Манолова е, че при неин успех други елементи на Мрежата ще размразят членството си (БСП) и ще има нужда от множество нови договорки. Накратко, преформатирането ще е безспорно шок и неудобство. Но най-вероятният му резултат ще е нова кръпка в Мрежата под формата на БСП. Дали това е по-добре е въпрос на политически вкус. Възможно ли е управление отвъд Мрежата? Да, разбира се. Но, първо, нейното съществуване трябва да бъде ясно и категорично назовано. Второ, борците с \"модела на управление\" трябва да са автентични опоненти на Мрежата, а не просто нейни елементи с временно замразено членство. Останалото е политическо умение за общуване с хората, почтеност и компетентност. Като цяло трудна, но не непосилна задача. P.S.: Особен нюанс в предизборната ситуация може да дойде от новината за отпадане на мониторинга от ЕС на България и Румъния дни преди изборите. Мрежата ще интерпретира тази новина като окончтелно справяне с проблемите с корупцията и вот на подкрепа от страна на ЕС за кандидатурата на Иван Гешев. Истината е друга: ЕС вече е фрустриран от многогодишното писане на доклади без особен прогрес по тях и смята да замени нашия мониторинг с по-ефективен, общ за всички държави-членки механизъм. Т.е. пак ще получаваме критични доклади, но вече заедно с Полша и с Унгария, а не само с Румъния, и тези доклади ще са обвързани по-тясно с финансовите механизми на ЕС.  ", "date": "2019.10.18", "title": "Мрежата, която управлява България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400942-%D0%BE%D1%82%D0%BD%D0%BE%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D0%BD%D0%B0%D0%B9-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%BE%D1%82-%D0%B1%D0%B5%D0%B4%D0%BD%D0%BE%D1%81%D1%82", "text": "България си остава страната в ЕС с най-висок дял хора, застрашени от бедност и социална изолация - близо 33% от населението. На другия полюс е Чехия - с 12%. България е първенец и в друга негативна класация. Още данни:       В ЕС броят на хората, застрашени от бедност и социална изолация, продължава да намалява. През 2018 те са били 109,2 милиона (21,7%). А това е с 2,7 милиона по-малко, отколкото през 2017 година, става ясно от изследване на Евростат. Кой може да си позволи едноседмична почивка? Най-тежко остава положението в България. През 2018 делът на застрашените от бедност българи е бил 32,8%. Все пак трябва да се отбележи, че и България е постигнала лек напредък - спрямо 2017 е отчетен спад с 6,1%. След България се нареждат Румъния (32,5%) и Гърция (31,8%). А най-малко застрашени от бедност хора живеят в Чехия - едва 12,2%. Точно такъв е бил делът им и през 2017 година. От изследването става още ясно, че през миналата година 5,8 на сто от населението на ЕС са живели при огромни материални лишения. Става дума за хора, които не са имали възможност да си плащат всички сметки, да отопляват жилището си подобаващо или да си позволят едноседмична почивка. И в тази категория \"първенец\" е България - с 20,9%. Най-слабо засегнати в това отношение са жителите на Люксембург (1,3%), Швеция (1,6%) и Холандия (2,4%). България отбелязва най-голям напредък Спрямо данните отпреди 10 години (2008), най-голям спад в дела на застрашените от бедност е отбелязала България (-12%). А най-голямо покачване - Люксембург  (+6,4%). Делът на застрашените от бедност се е повишил също в Гърция, Естония, Испания, Италия, Швеция и Кипър. А освен в България, той е намалял и в Румъния, Полша, Унгария и Латвия.  В абсолютни числа най-много застрашени от бедност хора е имало в Италия - 16,44 милиона, Германия -15,25 милиона, и Великобритания -14,33 Millionen. А най-малко - 89 000 - в малката Малта, което се обяснява и с по-малобройното ѝ население (460 000).", "date": "2019.10.18", "title": "Отново българите са най-застрашени от бедност"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D1%84%D0%B8%D0%BD%D0%B0%D0%BD%D1%81%D0%B8%D0%B8/item/400943-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8-%D1%84%D0%B8%D1%80%D0%BC%D0%B8-%D1%81%D0%B0-%D1%81%D0%BF%D0%B5%D1%81%D1%82%D0%B8%D0%BB%D0%B8-%D0%BD%D0%B0%D0%B4-634-%D0%BC%D0%BB%D0%BD-%D0%BB%D0%B2-%D0%BF%D0%BE%D0%B4-%D1%84%D0%BE%D1%80%D0%BC%D0%B0%D1%82%D0%B0-%D0%BD%D0%B0-%D0%B4%D0%B0%D0%BD%D1%8A%D1%87%D0%BD%D0%B8-%D0%BE%D0%B1%D0%BB%D0%B5%D0%BA%D1%87%D0%B5%D0%BD%D0%B8%D1%8F", "text": "Граждани и фирми са спестили над 634,8 млн. лв. под формата на данъчни преференции през 2018 г. Това показа доклад за данъчните разходи, който обхваща количествена оценка на различните видове данъчни преференции и облекчения за изминалата година. Анализът е публикуван на страницата на Министерство на финансите. Според данните това са 1,97% от данъчните приходи, постъпили в държавната хазна и 0,59% от БВП.  При данъчните разходи за 2018 г  се наблюдава запазване на броя на мерките, докато в абсолютна стойност се наблюдава слабо намаление от 0,2% спрямо предходната година, дължащо се предимно на групата от данъчни преференции по акцизите в размер на 10,7 млн. лева (6,3%). В държави, включително и в България, с широка данъчна основа и ниски данъчни ставки за данъците върху печалбите и доходите, данъчните разходи са малко на брой – до 40. Съответно, в страни с тясна данъчна основа или с високи данъчни ставки броят на данъчните разходи е няколко пъти по-висок. За 2018 г. са идентифицирани общо 40 броя данъчни разходи. Въз основа на наличната информация е определена стойността на 30 броя данъчни разходи (75% от всички идентифицирани разходи). Неоценените данъчни разходи представляват 25% от всички разходи. Най-голям относителен дял заемат данъчните разходи по корпоративни данъци (42,2%) следвани съответно от данъчните разходи по акцизите (25,2 %) и разходите по ДДС (22,5%). От данните става ясно, че в България има малко преференции, като голяма част от тях не са изследвани, за да се прецени колко на практика държавата губи от предоставените облекчения. Основно данъчните разходи са насочени към стимулиране на икономическото развитие и растеж чрез насърчаване на инвестициите, иновациите и заетостта. През анализирания период обаче се наблюдава увеличение на данъчните разходи като цяло, което се дължи основно на намаляване броя на неоценените мерки, както и влиянието на протичащите макроикономически процеси в икономиката върху декларираните данъчни задължения, водещи до ползване на различен брой и размер данъчни преференции и оказващи пряко влияние върху размера на данъчните разходи. Така например в доклада се посочва, че с най-голям относителен дял в данъчните разходи по данъка върху добавената стойност (ДДС) е данъчният разход по данъчна мярка „Намалена данъчна ставка за настаняване в хотели и други подобни заведения”. Спрямо предходната година по мярка „Намалена данъчна ставка (9%) за настаняване, предоставяно в хотели и други подобни заведения“, се отчита ръст от 15,3 млн. лева (12%) за 2018 година. Фактор влияещ върху размера на данъчния разход за разглеждания период, по отношение на дейности свързани с настаняване в страната, е отчетения ръст от 8,6 % на годишна база при приходите от нощувки в страната за 2018 г. Намалението в общата сума на данъчните разходи по акцизи пък се дължи на данъчна мярка „Намалена акцизна ставка за природен газ, използван като моторно гориво и нулева акцизна ставка за природен газ, използван от потребители за битови нужди” и мярка „Нулева акцизна ставка върху въглищата и кокса при продажба на физически лица“, които намаляват съответно с 4,8 млн. лева (9,9 %) и 4,5 млн. лева (41,7 %) спрямо предходната 2017 година.  За 2018 г. с най-голям относителен дял в данъчните разходи по акцизите са две данъчни мерки, като едната е „Възстановен акциз върху закупен газьол, използван в първично селскостопанско производство” – 52,6% от общия размер на данъчните разходи по акцизи за 2018 г. Другата е  „Намалена акцизна ставка за природен газ, използван като моторно гориво и нулева акцизна ставка за природен газ, използван от потребители за битови нужди” – 27,4% от общия размер на данъчните разходи по акцизи за 2018 година.     От финансовото министерство уточняват, че в данъчните мерки по корпоративните данъци е включен като данъчен разход “Пренасяне на данъчни загуби”. Пренасянето на данъчни загуби е данъчна преференция, но по-задълбоченият анализ на същността на данъчната преференция показва, че тя не би следвало да се включва и оценява като данъчен разход. За целите на настоящия анализ тази данъчна преференция е оценена като данъчен разход, поради високата й стойност. Запазва се тенденцията от предходната година на намаление на стойността по мярка „Пренасяне на данъчни загуби“, като е отбелязан спад от 2,6 млн. лева (1,4 %) на годишна база. Това се дължи на нарастване на декларираната данъчна печалба спрямо предходната година, както и запазване на нивото на декларираната данъчна загуба спрямо предходната година. Данъчните разходи са оценени по две основни цели – икономическа цел и социална цел. Данъчните разходи с икономическа цел се отнасят за данъчните мерки, насочени към стимулиране на преките чуждестранни инвестиции и иновациите, повишаване на заетостта, развитието на определени региони и икономически отрасли в страната. Данъчните разходи със социална цел се отнасят за данъчните мерки, насочени към определени категории физически лица. За 2018 г. относителният дял на данъчните разходи с икономическа цел е 85,6%, съответно, данъчните разходи със социална цел – 14,4%. За 2018 г. относителният дял на данъчните разходи, по които получатели са юридически лица, е 80,4% съответно, данъчните разходи с получатели физически лица - 19,6%. От заключението на МФ става ясно, че част от данъчните разходи, въведени преди няколко години са загубили въздействието си върху данъкоплатците и са неефективни, като на този етап те водят само до намаляване на бюджетните приходи без реална полза за икономиката и обществото. Според дирекция „Данъчна политика“, която е изготвила доклада за неефективните данъчни разходи, следва да бъде проведено по-задълбочено проучване, което да даде отговори на въпроса в каква степен е оправдано по-нататъшното им действие в настоящата им форма.     ", "date": "2019.10.18", "title": "Граждани и фирми са спестили над 634 млн. лв. под формата на данъчни облекчения"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/400944-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BA%D0%B0%D1%80%D1%82%D0%B0%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F,-%D0%B2%D0%BA%D0%BB%D1%8E%D1%87%D0%B2%D0%B0%D1%89%D0%B0-%D0%BD%D0%B0%D1%88%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F", "text": "Външно проверява провокативна карта на Турция,  . Министърът на външните работи Екатерина Захариева е разпоредила незабавно зам.-министър Петко Дойков да се свърже с турския посланик Хасан Улусой, съобщиха от външното ни ведомство. От МВнР информираха, че публикацията е докладвана на вицепремиера и министър на външните работи Екатерина Захариева.  ", "date": "2019.10.18", "title": "България проверява картата на Турция, включваща наша територия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/400945-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%80%D0%B0%D0%B7%D0%BC%D0%B0%D1%85%D0%B0-%D1%81%D1%80%D0%B5%D0%B4%D0%B5%D0%BD-%D0%BF%D1%80%D1%8A%D1%81%D1%82-%D0%B2-%D0%B5%D1%84%D0%B8%D1%80", "text": "Министърът на отбраната Красимир Каракачанов, коментирайки ситуацията с предсрочното освобождаване на Джок Полфрийман, показа среден пръст в телевизионния ефир. Жестът на Красимир Каракачанов може да бъде забелязан през 36-та минута от участието му в предаването и беше разпространен от шоумена и създател на партията “Няма такава държава” Слави Трифонов. \r\n   Вoeнният миниcтър и лидeр нa пaртия ВМРO Крacимир Кaрaкaчaнoв ce прoяви c изключитeлнo грoзнa пocтъпкa в eфирa нa тeлeвизия Кaнaл 3. Пo врeмe нa прeдaвaнeтo ”Дeнят нa живo” oт 15.10.2019г. Кaрaкaчaнoв гoрдo рaзвявa cрeдния пръcт нa лявaтa cи ръкa. \r\n Нeприcтoйнoтo му пoвeдeниe e в мoмeнт, кoгaтo Крacимир Кaрaкaчaнoв кoмeнтирa прeдceдaтeля нa Върхoвния кacaциoнeн cъд Лoзaн Пaнoв и прeдcрoчнo ocвoбoдeния oт зaтвoрa aвcтрaлиeц Джoк Пoлфриймaн. \r\n           ”Нe мoжeш дa ми гoвoриш зa прaвилa и мoрaл и дa призoвaвaш cъдa пo-бързo дa рeши cлучaя и дa гo пуcкa. Тoвa нoрмaлнo ли e? Зa кaквo прaвoрaздaвaнe гoвoрим вcъщнocт? Хeлзинкcкият кoмитeт и Cъюзът нa cъдиитe игрaят кoмбинa. Имaшe ли cтaнoвищe oт зaм.-шeфa нa зaтвoрa, чe лицeтo нe ce e пoпрaвилo и нe зacлужaвa дa бъдe прeдcрoчнo ocвoбoдeн? И кaквo излeзe? Eдин хулигaн излeзe и пoкaзa cрeдeн пръcт, и кaзa тoвa e пoздрaв зa зaм.-дирeктoрa, cпoмeнa гo пo имe”, възмути ce Кaрaкaчaнoв и рaзмaхa cрeдeн пръcт. \r\n Шефът на Демографския институт към БАН Петър Иванов във Фейсбук \r\n \r\n \r\n\t \r\n Братя и сестри русенци, този тлъст мизерник, потомствен агент на ДС, показва среден пръст (това е мръсен жест, обикновено го ползват нехетеросексуални персони – педерасти, евнухоиди и импотенти) на телезрителите, т.е. на нас, българите и данъкоплатците, които го издържаме с парите си.  Смисълът на този обиден жест, братя и сестри, е: “Да ви го начукам, тъпанари!”  Няма никакво значение дали имитира някого.  Той показва среден пръст на екрана на национална телевизия!!!  Можеше и да си разкопчее гащите и да покаже това, което средният пръст символизира, с оправданието, че друг някой е направил това, а той, агентът, само показва какво оня е направил. Ясно?  Аз, Петър Иванов, се чувствам дълбоко омерзен!  Още повече, че агент Иван е русенец, за жалост, като мен, а ние русенците сме образовани и възпитани, той живееше близо до родната ми къща в Русе.  Въпросът е, защо шкембелията има такова самочувствие да показва среден пръст на българския народ?  Имам обяснение:  Ако някой се заинтересува и изиска справка от Имотния регистър на Агенцията по вписванията, ще види, че справката с имоти на този същият фъфлю и семейството му е от 42 (четиридесет и две) страници, като на някоя страница има по няколко имота. Имотите са в цяла България. Числото им е с три цифри. Не знам колко милиони е общата им стойност. А този човек никога не е работил никъде.  Тогава как да не ни показва дебелия си среден пръст на нас, баламурниците?  Търпете, братя и сестри! Спете си! Чакайте да падне тавана! Гледайте и се радвайте на средни пръсти на агенти. Свиквайте!  И гласувайте неговият човек – глуповатият Галю Убидинител от с. Мартен – да стане кмет на Русе, че после и той да ви покаже среден пръст!  Наздраве! \r\n     Шефът на Демографския институт към БАН Петър Иванов във Фейсбук \r\n \r\n \r\n   \r\n", "date": "2019.10.18", "title": "Каракачанов размаха среден пръст в ефир"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400946-%D0%BD%D0%B5%D0%BE%D1%84%D0%B0%D1%88%D0%B8%D1%81%D1%82%D0%BA%D0%BE%D1%82%D0%BE-%D0%BF%D0%BE%D0%B4%D0%B7%D0%B5%D0%BC%D0%B8%D0%B5-%D0%BD%D0%B0-%D0%BD%D0%B5%D0%BE%D0%BB%D0%B8%D0%B1%D0%B5%D1%80%D0%B0%D0%BB%D0%BD%D0%B8%D1%8F-%D0%BA%D0%B0%D0%BF%D0%B8%D1%82%D0%B0%D0%BB%D0%B8%D0%B7%D1%8A%D0%BC-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "През последните дни България се прочу по света с още едно достижение и медиите в десетки държави говорят за расистки и фашистки прояви у нас. Сякаш такова нещо у нас, а и по цяла Европа, досега нямаше? Трябваше британците с тяхното гузно съзнание на жители на колониална империя поробвала, сегрегирала, мачкала, експлоатирала, убивала милиони хора в своята история да вдигнат врява и да почват да обвиняват нас, за да заговорим и ние за това. Само защото е станало международен скандал.. Тридесет години водещите национални телевизии, създаващи така нар. публично пространство в България, лееха дитирамби за правата на човека, за евроатлантическите и европейските ценности и как още не сме ги реализирали достатъчно, защото не сме по либералному реформирали нещо. Като го реформираме и ни чака светлото демократично бъдеще. Чака ни щастлив неолиберален свят, какъвто дори д-р Панглос в знаменитото съчинение „Кандид” на Волтер не си е представял. Отдолу под този щастлив свят на либерално – капиталистическо бъдеще, възхвалявано от журналисти, политици и НПО активисти, боботят подземията на един друг свят, който е съвсем различен. Това е светът на нови и стари версии на фашизма, с които е бременен днешния неолиберален капитализъм и който е рожба на кризите на този капитализъм. Нищо, че европарламентът се опитва да върже фашизма с комунизма точно във времето, когато в най-различни страни в Европа не кой да е, а капитализмът, управляван от брюкселските олигархични елити, отново е бременен с фашизъм. А у нас разни хора се правят на изненадани от фашистки викове и жестове на малка група запалянковци на стадиона.  Да не е само там и да не би това да са най-ярките проявления на фашизоидни прояви? Всички виждат ежегодните шествия на тълпите на Луков марш, но никой не ги спира и арестува, а сега, когато чуждите вестници вдигнаха врява за виковете и жестовете на десетина души, изведнъж и МВР почна да се интересува и да арестува. А защо досега се правеха, че това не съществува? А то съществува не само по стадионите, а във всекидневието и на реалното ни и на виртуалното ни пространство. Преди време  виждам две малки циганета гледат жадно във витрината на кварталния магазин, стана ми жал, извиках по-малкото, попитах го колко е голямо, каза че е в първи клас и реших да му купя един шоколадов Дядо Мраз, за да го зарадвам. Детето грабна подаръка, каза „благодаря” и хукна. След това в магазина чувам едната от продавачките да казва: „Това са малки гаменчета, изверги.” „Има и добри деца”, възразявам аз. „90 % са изверги, трябва ни един нов Хитлер”, настоява тя. Ако това е вече нещо обичайно в мисленето дори на една продавачка в магазин, то не е ли това симптом за нещо по-голямо? Влизам в тоалетната на една публична сграда и виждам прясно написан на стената текст „Национал-социализмът е единственото спасение! – като отдушник за професионално и сексуално реализираните индивиди”. Този текст очевидно бе съвсем нов, но срещу него от другата страна имаше стар от преди ремонта, от преди няколко години, полузамазан отгоре с боя при ремонта, но четящ се добре: „Хитлер е прав! Смърт на юдомасоните!” Бях влязъл на място, което от години е своеобразен пропаганден бутик. След време влязох в тоалетната на друга публична сграда и виждам изписан на вратата надпис: „Борисов – продажен турчин. Цветанов – циганин. Дянков –евреин”. Очевидно този надпис също е отдавна, от времето на първото управление на ГЕРБ и авторът му изразява ненавистта си към управляващите, идентифицирайки ги етнически с три общности. Като ги свързва с тях, авторът изглежда изразява отношение като към ненавистни хора, негодници и мръсници, т.е. демонстрира  типично расово-фашистка идентификация на тези, които мрази. Не мисля, че клозетните надписи са представителни, но написани вероятно от млади хора, родени и пораснали във времето на реставрирания капитализъм, и то на такова място, те имат символни и психоаналитични значения. Нещо скрито зад вратата на тоалетната тлее в главите на някои млади хора. Сега главно там смеят да го споделят. Но де да беше само там! В курортни градове у нас съм виждал да продават като туристически атракции чаши с лика на Хитлер, за да може всеки да си купи и да му се радва, докато си пие сутрешното кафе. В Бургас, протестиращи срещу безобразията в страната преди няколко години развяха свастики на железния орел на Хитлер и други нацистки символи, като едновременно с това крещяха „Българи юнаци!” Ако обикаляте из улиците на София сигурно ще срещнете не една и две сгради, на стените на които са нашарени пречупени кръстове. Пречупените кръстове по стените на софийските улици са сигурно повече отколкото през периода до 1944 г. у нас. Само в квартала, в който живея, всекидневно минавам край няколко от тях. Интересно защо нито един от кандидат кметовете в сегашната предизборна борба не поставя въпроса за това. А има и надписи от рода „Хитлер ни върна Южна Добруджа 07.09.1940 – 07.09.2010 – 70 години”, „Чичо Ади, обичаме те”, „Българи, кръвта е привилегия, не даденост!” „Чичу беше прав” и след това пречупен кръст. Доскоро в центъра на София човек можеше да купи от сергиите с книги „Моята борба” на Хитлер.  Не съм гледал напоследък, вероятно още я има.  Ако пуснете компютъра в къщи ще откриете, че моментално можете да свалите превода на български на тази книга от куп сайтове, включително и от „Читанка“. Да четат милионите българи, да се учат на Хитлеровия фашизъм. Но де да беше само тя. Ако се заровите в съдържанието на интернет ще видите, че в българското пространство се увеличават материалите и сайтовете, които откриват вината за всички проблеми в нашето общество в юдомасони, евреи, ротшилдовци, илюминати, глобални еврейски заговори. Оказва се, че не сме били под Османско, а под „турско-еврейско робство”. Оказва се също, че Маркс бил евреин, финансиран от ротшилдовци, прокарващ техни идеи и „комунизмът”  е еврейски заговор. Голямата част от българските евродепутати гласуваха в Брюксел резолюция в подобен дух. Неслучайно българските озверели вече представители на десницата обясняват, че за всичко преди 1989 г., времето, наричано от тях „комунизъм”, когато имаме колективна собственост, са виновни „комунистите”, но са виновни и за капитализма, и за времето за частна собственост, защото те са и „капиталистите”. Това шизофренично мислене пронизва най-различни пластове на нашето общество. Разпространяват се списъци на основни политици, които в една или друга степен имат еврейски корени и които са виновни за бедствената реставрация на капитализма. Виновни са за „комунизма” като „еврейски заговор”. Но са виновни и за капитализма след това, защото същите тези „комунисти” – евреи са станали капиталистите. Така и зад „комунизма”, и зад олигархичния  капитализъм стои един и същи „юдеомасонски заговор”. И си мисля дали се намирам в 2019 г. в България или в 1933 г. в Германия. Сега този нацистки дискурс е във виртуалното пространство във формата на различни версии на микрофашизъм. Пронизва като символика все повече градското подземие на надписи по тоалетни и графити. Кога ще придобие макроизмерения, ще нахлуе в непосредствения живот и ще започне да стреля, убива, мачка, ограничава? Възможно ли е това? Живеем 30 години в телевизионна реалност на възторжено славословещите евроатлантическите и европейски либерални ценности и мултикултурализъм нашенски политици и идеолози от неправителствените организации. Но това е едната реалност – тази на идеологическите апарати, която трябва да легитимира днешния канибалски неолиберален капитализъм. В тази реалност са представителите на куп партии, участващи в парламента, на които хората обаче все по-малко вярват и все повече смятат, че те не изразяват техните интереси. Ако следваме психоанализата, можем да кажем, че това е неолибералното „Суперего”, което ни задава езика и правилните обяснения на света, в който живеем. Наред с него е реалността на нашето „Его” на всекидневието, на сринатото битие, на маргинализацията, декласацията, обедняването, неравенството, в което живеят милионите граждани, които все повече не вярват на клишетата на „Суперегото”, не вярват в светлото неолиберално бъдеще, за което крещяха от 1989 г. насам първоначално така нар. „демократи”, после десни, седесари, реформатори, а накрая просто компрадорски елити, обслужващи външни сили или олигархични структури. Противоречията на глобализирания неолиберален капитализъм все по-силно се чувстват в разминаването между тази пропагандно-идеологическа реалност и реалното материално битие на хората. Те извеждат на преден план едно полуосъзнавано, но страшно „То”. „То” е третата реалност, която боботи в едно страшно подземие. По медиите хората едно говорят, но в клозетите и вече по стените се пишат съвсем различни неща. Нещо се напъва да се роди и не зная в кой месец е – в пети, шести, седми или вече в девети? Какви чудовища ще се родят от тези подземия? Кого ще мачкат и унищожават те? И стои въпросът дали онази въображаемата щастлива неолиберална евроатлантическа и европейска медийна реалност, изпълнена с либерално-капиталистически клишетата на политици, журналисти и НПО-активисти има нещо общо с другата реалност, в която се раждат чудовища. Дали това са различни светове или единият ражда другият, колкото и външно да изглежда като че ли не си приличат? Дали неолибералният капитализъм, прегърнат ентусиазирано от българската политическа върхушка и прославян от неолибералните пропагандни гишета на добре платени НПО-та, не ражда чудовища? Противоречията на глобализирания неолиберален капитализъм го правят все по-бременен с най-различни нови версии на някогашните фашизъм, нацизъм, франкизъм.    ", "date": "2019.10.18", "title": "Неофашисткото подземие на неолибералния капитализъм в България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/400947-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B2%D0%B4%D0%B8%D0%B3%D0%B0%D0%BC%D0%B5-%D0%B4%D0%B0%D0%BD%D1%8A%D1%86%D0%B8%D1%82%D0%B5,-%D0%BF%D0%B0%D1%80%D0%B8%D1%82%D0%B5-%D1%89%D0%B5-%D0%B4%D0%BE%D0%B9%D0%B4%D0%B0%D1%82-%D0%BA%D0%B0%D1%82%D0%BE-%D1%81%D0%BF%D1%80%D0%B5%D0%BC-%D0%BA%D0%BE%D1%80%D1%83%D0%BF%D1%86%D0%B8%D1%8F%D1%82%D0%B0-%D0%B2-%D0%BE%D0%B1%D1%89%D0%B8%D0%BD%D0%B0%D1%82%D0%B0", "text": "Мая Манолова към Фандъкова в дебата по Нова телевизия: „Обещахте да влезете в кварталите, но го направихте с багерите“ „Г-жа Фандъкова и ГЕРБ обещаха да влязат в кварталите, но влязоха в кварталите с багери. Няма да позволя да се пипне нито едно междублоково пространство, градинка, зелена площ или площадка. И всъщност не аз, а вече и гражданите няма да допуснат безобразията, които вие допуснахте с унищожаването на междублоковите терени, градинките и местата за детски градини в кварталите.“ Това заяви гражданският кандидат за кмет на София Мая Манолова в ефира на Нова телевизия, в рамките на предизборния дебат, който медията организира между първите двама претенденти за поста.     „И в момента се ограждат парцели в междублоковите пространства, както е пред блок 75 в „Младост“, посочи Манолова. Гражданският кандидат добави, че с промени в Общия устройствен план (ОУП) ще се спрат тези безобразия с презастрояването и ще се обезщетяват собствениците – „тоест това, което Вие не сте направили”, обърна се тя към Фандъкова. „Не ви ли е неудобно след 14 години престой в Общината да ме питате мен колко пари ще трябват, за да има детска градина за всяко дете, сега над 7 000 деца са извън градините и чакат места“, попита още Манолова и категорично заяви, че в нейния 4-годишен мандат като кмет този проблем ще бъде решен. „За 4 години ще осигурим място за всяко дете в ясла и градина, работещи лекарски кабинети по училищата и градините, сигурна среда и безопасност около училищата“, допълни тя. „За да дойдат инвеститори в София, трябва да има почтено управление и чиста от корупция бизнес среда“, каза Манолова в отговор на въпрос на водещите как ще бъдат привлечени големи инвеститори в столицата. „Ще осигурим прозрачна среда за хората и за 4 години 90% от услугите ще станат електронни.“ „Обществените поръчки ще са публични и прозрачни, без предварително определени победители в тях“, подчерта Манолова. Тя обеща още в рамките на мандата да не се вдигат данъците на гражданите, а парите да се осигуряват като се намали изтичането им през корупционни схеми за приятелски кръгове. „Ще следя как се харчи всеки лев да столичани и ще има публична платформа, и гражданите да следят това, за да се спрат разхищенията“, увери Мая Манолова. Тя подчерта, че двете с Фандъкова имат коренно различни концепции за строителството в София. Докато тази на Фандъкова е сгъстяване в центъра и Западна София, то на Манолова визията е за разширение на града на север – чрез т. нар. „Северен град“ – до полите на Стара планина. „Освен това Общината ще изгради инфраструктура, транспорт, пътища. Сега в „Манастирски ливади“ и „Кръстова вада“ няма улици, пътища, детски градини, но има жилищни сгради. Защо това се допусна, г-жо Фандъкова?“, попита Манолова. „Ще направим 4-годишна програма за рехабилитация и изграждане на тротоарите в София“, каза още от мерките на програмата си тя. По една от най-проблемните теми – мръсния въздух в София, Манолова заяви: „Скоро ще се налага да плащаме три пъти за чист въздух. Първо – заради имуществените санкции, които Еврокомисията ще наложи на България. Второ – за мерки за подобряване качеството на въздуха. И трето – за лекарства за нашите деца.“ Според нея трябва да се предприемат мерки срещу горенето на отпадъци, да се сменят инсталациите, които замърсяват околната среда и редовно да се мият улиците. „Енергийните помощи не трябва да се дават в дърва и въглища. Трябва да се въведе и „бял билет“ – безплатен градски транспорт в дните с най-мръсен въздух“, каза още Манолова. „Най-голямата лъжа в кампанията е това, че г-жа Фандъкова сама взима решенията за управлението на София“, заяви Мая Манолова на въпрос за най-голямата лъжа в кампанията. Манолова бе категорична, че за разлика от нея се гордее с резултатите си като омбудсман и че сама взима решенията си. „Нямам началник, нямам ментор, който да ми казва какво да правя. Отговарям пред съвестта си и пред гражданите“, каза още Манолова.  ", "date": "2019.10.18", "title": "Мая Манолова: Няма да вдигаме данъците, парите ще дойдат като спрем корупцията в Общината"}
{"url": "http://www.classa.bg/%D1%81%D0%B2%D1%8F%D1%82/item/400948-%D0%BB%D0%B5%D1%85-%D0%B2%D0%B0%D0%BB%D0%B5%D0%BD%D1%81%D0%B0-%D1%80%D1%83%D1%81%D0%B8%D1%8F-%D0%B5-%D0%BD%D1%83%D0%B6%D0%BD%D0%B0-%D0%BD%D0%B0-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82,-%D1%82%D0%BE%D0%B2%D0%B0-%D0%B5-%D0%BF%D1%80%D0%B5%D0%BA%D1%80%D0%B0%D1%81%D0%BD%D0%B0-%D1%81%D1%82%D1%80%D0%B0%D0%BD%D0%B0", "text": "Изказвайки се на форум в Прага, Лех Валенса критикува партията „Право и справедливост“, която спечели изборите в Полша. Според него тази партия се състои предимно от демагози и популисти. И това не е само проблем на Полша, защото „демагозите излагат на риск целия Европейски съюз“. Говорейки за Русия, Валенса подчерта значението на страната за целия свят и отбеляза, че тя се промени много в последно време. „ , каза бившият полски президент Лех Валенса на международната конференция Форум 2000 в Прага.  , аргументира се лидерът на движението „Солидарност“. Бившият глава на полската държава също отбеляза, че в момента демокрацията е в криза, за което той предупреждаваше още преди 20 години:  , смята Валенса. Той също така призова гражданите да се организират по-добре.  , заяви той. В същото време бившият президент изрази загрижеността си за бъдещето на Европейския съюз. Той е убеден, че реформаторите и достойните хора трябва да се борят с аргументи.  , пита политикът. В отговор на въпрос за Русия Лех Валенса започна да хвали промените, които се случват в тази страна.  , обобщи Лех Валенса в рамките на международната конференция „Форум 2000“ в Прага.    ", "date": "2019.10.18", "title": "Лех Валенса: Русия е нужна на целия свят, това е прекрасна страна"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/400938-%D0%BA%D0%B0%D0%BA%D1%8A%D0%B2-%D1%80%D0%B0%D0%B9-%D0%B5-%D0%B1%D0%B8%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B4%D0%B8-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5%E2%80%A6-%D0%B8-%D0%BA%D0%BB%D0%B8%D1%88%D0%B5%D1%82%D0%B0%D1%82%D0%B0-%D0%BD%D0%B0-%D0%B7%D0%B0%D0%BA%D1%8A%D1%81%D0%BD%D0%B5%D0%BB%D0%B8%D1%82%D0%B5-%D0%B0%D0%BD%D1%82%D0%B8%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8", "text": "Понеже като младежи в края на соца слушахме западни радиостанции, много впечатляващо беше да прочета текст на закон отпреди 9 септември 1944 г.: Чл. 16/д – Всеки, който слуша чуждестранни радиостанции се наказва със строг тъмничен затвор не по-малко от 10 г. и глоба от 50 000 до 500 000 лв. Чл. 16/з всеки, който говори по радиото против българската държава се наказва със смърт.  Това са допълнения в Закон за защита на държавата от 1941 г. (законът е приет 1924 и допълван няколко пъти до 1944 г., почти по всеки текст има смъртно наказание). Спомням си, че Желю Желев, Марко Ганчев и др. говореха по чужди радиостанции през 1988-1989 г. Говореха против държавата. Към края на живота си Желю   И след като той беше оцелял при по-лошия режим, даде тон с идването на демокрацията за клишето, че преди комунистите България е била демократична държава, истински рай, идилия, Швейцария на Балканите. И сега да не смееш да припомниш, че май не е било съвсем така, веднага ще те обявят за комунист. Но ето още малко от рая, от Закона за защита на държавата: С 18 члена на закона са предвидени забрана на организации и е изградена система на политически престъпления. Наказанията са от 15 г. до доживотен строг тъмничен затвор и смъртна присъда. Системата на политическите престъпления включва: членство в забранени организации (такива могат да бъдат обявени по широки признаци), въоръжена форма на борба, действия срещу въоръжените сили на държавата, изповядане на идеология, интернационални връзки и помагачество. Чрез членството в забранени организации се въвежда колективната вина, която заменя принципа на личната отговорност. (Любопитно, но в процесите след края на соца се опитваха да съдят за колективна вина бившите управници, законът не го позволи – стария НК от соца). През 1925 г. ЗЗД е допълнен с 6 нови члена, други са изменени с   Вдигнати са долната и горна граница за „лишаване от свобода“, максималният размер на глоба става до 500 000 лв. Административното наказание „уволнение“ се прилага и за политически идеи. На основание на това изменение Народното събрание отнема мандатите на 6 народни представители комунисти. Чл. 13, ал. 2 въвежда изискването за доносителство от страна на роднините срещу нарушители на закона. Премахва се триинстационната съдебна система и се заменя с двуинстанционна. През 1934 г. след Деветнадесетомайския преврат ЗЗД е допълнен и изменен така, че се намаляват възможностите за обжалване на произнесените присъди. Приет е и сходен със ЗЗД изключителен наказателен Закон за защита безопасността на държавата. През 1941 г. са допълнени 13 члена от ЗЗД и са добавени нови 15 члена. Увеличават се санкции и за най-малки прояви на неподчинение. Смъртното наказание заляга в почти всички текстове на ЗЗД, и не се отменя дори за непълнолетни. Делата по ЗЗД могат да се гледат от военно-полеви съдилища. Допуска се публично изпълнение на присъди за назидание. През 1941 г. от правителството на Филов е внесен и приет и Закон за защита на нацията, който се разправя с евреите, по образец на нацисткото законодателство в Германия. С него е въведено правно понятие „евреин“. Той посяга не само на евреите и имуществото им, но и предвижда наказания за участие в тайни и международни организации, „противонационалните и съмнителни прояви“ и др. Това е била демократична България преди 9 септември, онази каквато я рисуват новоизлюпените антикомунисти. Колко е било страшно при комунизма е добре описано навсякъде, като се почне от репресиите и лагерите през 50-те години и това едва ли не се приравнява с 80-те години, когато режимът позволявал банани само преди Нова година. Късните прозрения на Желев, че комунизмът бил по-лош от фашизма предизвикват усмивка. Защото, вместо да го изпари през комина на някой концлагер, комунистическият режим го назака с изключване от партията и го въдвори на село да си пише книгата „Фашизмът”, в която откриваше приликите между тоталитарнигте системи. Че на всичкото отгоре тогавашната тоталитарна система взе, че издаде тази книга. И понеже някой със закъснение се сетил, че има нещо нередно в книгата, тя е иззета от пазара. Но авторът й пак не го вкарват в затвора. Така не можа да се роди българският Хавел. Но тази ролята по-подхожда на някой писател. Късният антикомунист Стефан Цанев, например, пропусна да стане българският Хавел. Докато чешкият му колега лежи в затвора, нашият бунтар драматург пише стихове за партията и чекистите, и е облагодетелстван с апартаменти само за избрани от тоталитарната система. Има политически затворници по онова време като Любомир Собаджиев, Петър Гогов, Янко Янков. И хора като Тренчев, и Кольо Босия са разкарвани по арестите. Но добре, че не са ги съдили по Закона за защита на държавата.", "date": "2019.10.18", "title": "Какъв рай е била България преди комунистите… И клишетата на закъснелите антикомунисти"}
{"url": "http://www.classa.bg/%D1%81%D0%B2%D1%8F%D1%82/item/400934-%D0%BD%D0%B0%D0%B9-%D0%BF%D0%BE%D1%81%D0%BB%D0%B5-%D0%B8%D0%BC%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82", "text": "Пробивът бе постигнат в последния момент: ЕС и Великобритания успяха да се споразумеят за Брекзит. Очаква се сделката да бъде ратифицирана до 31 октомври. Коментар на Бернд Ригерт от Брюксел.       Дни и нощи наред главният преговарящ на Европейския съюз Мишел Барние водеше интензивни преговори с британския министър за Брекзит Стивън Баркли, за да финализира навреме, за срещата на държавните и правителствените ръководители от ЕС, споразумението за напускане на Великобритания . \"Вече разполагаме със справедливо и разумно споразумение\", заяви Барние пред медиите в Брюксел.     Същите думи използва и британският премиер Борис Джонсън, съобщи Барние. Джонсън е разговарял тази сутрин по телефона с председателя на Европейската комисия Жан-Клод Юнкер и го е уверил, че договорената сделка ще бъде одобрена и от британския парламент. Барние е станал свидетел на този разговор. В събота е насрочена извънредна сесия на Долната камара. Северноирландската Демократична юнионистка партия, която разполага с десет места в парламента, вече обяви, че няма да подкрепи последния вариант на споразумението. Консервативният лидер на мнозинството в Камарата на общините Рийс Мог се застъпи за новата сделка, твърдейки, че сега тя е напълно различна, тъй като е премахнат \"недемократичният предпазен механизъм\", т.е. ирландската граница ще остане отворена. Северна Ирландия остава в  британския  митнически съюз Мишел Барние заяви, че промененото споразумение за оттегляне предвижда Северна Ирландия да остане част от вътрешния пазар на ЕС след напускането на Обединеното кралство. Това ще изисква по-голям контрол върху стоките, транспортирани между Великобритания и Северна Ирландия. Северна Ирландия ще напусне митническия съюз с ЕС, но ще остане свързана в този план с Великобритания. На практика обаче стоките, за които „съществува риск да бъдат изпратени от Северна Ирландия до Ирландия и оттам в ЕС\", ще бъдат облагани с мита от ЕС. Това означава, че в бъдеще на пристанищата в Северна Ирландия британските митничари ще облагат с мита стоките, макар теоретично Северна Ирландия да остава в митнически съюз с Обединеното кралство.     Регулацията е сложна, призна Барние и поясни, че са били разработени и техническите подробности около събирането на различните ставки на ДДС. Британските власти ще събират данък и за стоките, които влизат в Северна Ирландия, но ще попаднат в ЕС. Ако има и най-малък риск те да не останат във Великобритания или Северна Ирландия, ще се прилагат европейските ставки. През 2024 г. регионалният парламент на Северна Ирландия ще има възможността да отхвърли или да одобри регламента. ЕС може бързо да ратифицира проекта Мишел Барние подчерта, че настоящият текст все още е във вид на проект - предстои окончателното му ратифициране от Европейския парламент и от държавите-членки в Европейския съвет. Барние напомни и, че независимо от политическите разпри и сложни преговори не бива да се забравя, че \"става дума за мира и хората на Северна Ирландия и Ирландия\". Мишел Барние, който бе по-скоро сдържан и не изглеждаше прекомерно щастлив, заяви, че Брекзит трябва да се ръководи от факти, а не от емоции. Той не очаквал \"изненади\" от страна на ЕС, що се отнася до формализирането на проекта. Ако Великобритания действително напусне ЕС със сделка на 31 октомври, ще започне преходен период, който ще продължи поне до края на 2020 г. Дотогава за хората във Великобритания, Северна Ирландия и Ирландия няма да се промени нищо. Правилата на ЕС и митническият съюз ще продължат да важат. През този период Обединеното кралство и ЕС искат да договорят ново споразумение за бъдещи отношения, което,  по думите на Борис Джонсън, ще се отнася само до условията за свободна търговия. Въпреки това ЕС настоява за „игра с еднакви правила“. ЕС не би се съгласил със своите по-ниски данъчни ставки и по-слаба регулация Великобритания да се превърне в конкуренция на прага му.", "date": "2019.10.18", "title": "Най-после: има сделка за Брекзит!"}
{"url": "http://www.classa.bg/%D1%81%D0%B2%D1%8F%D1%82/item/400935-%D0%BA%D0%BE%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D1%81%D0%B0-%D0%BD%D0%B0%D0%BF%D0%B0%D0%B4%D0%B0%D0%BB%D0%B8-%D1%80%D1%83%D1%81%D0%B8%D1%8F", "text": "Златната орда се ражда като част от Монголската империя. През 1237 г. Бату хан, владетелят на Златната орда, напада Киевска Рус. Той изгаря и плячкосва Киев, Владимир, Рязан, Чернихив и други градове. По онова време монголската армия е много по-многочислена от руснаците. След нападението монголците се оттеглят в степите, защото целта им не е да анексират руските територии. Вместо това те позволяват на руснаците сами да решат кои князе да управляват руските градове – но за да получат разрешение, руските князе трябва да пътуват до Златната орда, за да отдадат чест и да получат благословия да управляват. Руснаците са длъжни да отдават чест на Златната орда дори и след 1259 г., когато тя става отделно ханство от Монголската империя. Тази система на зависимост се нарича Татарско-монголско иго. Игото оказва силно въздействие върху руската култура. В този период технологиите, грамотността и производството западат сериозно. През 1380 г. обаче княз Дмитрий Донски побеждава армията на Ордата в Битката при Куликово и така поставя началото на дългоочакваното освобождение на руските земи. Игото завършва официално през 1480 г., когато Иван Велики отблъсква татарските армии след т. нар. Стоене на р. Угра. Руските земи отново стават независими. Полско-литовската държава Части от бъдещата Полско-литовска държава воюват с руските земи още от XV век. А през 1569 г. поляците и литовците създават своята държава и съюзът им става много по-силен. След като Русия е сполетяна от т. нар. Смутно време, Полско-литовската държава и Швеция нападат земите на Руското царство. През 1610 г. в битката при Клушино полската армия разгромява руските сили. Скоро самопровъзгласилото се правителство на Седемте боляри кани Владислав IV Ваза да стане владетел на Русия. В продължение на 2 години Москва се контролира от полските нашественици. През 1612 г. руското опълчение, водено от Кузма Минин и княз Дмитрий Пожарски освобождава Москва от полското нашествие. Скоро след това идва династията на Романови.     Швеция Шведските армии завладяват Новгород за кратък период от време през 1611 г., но през 1617 г. са принудени да го върнат. Поради условията на Мирния договор от 1617 г. обаче Русия губи достъпа си до Балтийско море. По-късно, по време на Великата северна война (1700-1721) шведската армия нахлува в Беларус (по онова време руска територия) и превзема град Могилев. Докато някои шведи се опитват да обсадят Санкт Петербург през 1708 г. (градът обаче се съпротивлява), Карл XII води армия към териториите около Смоленск. В крайна сметка обаче не успява да превземе града, който винаги се е смятал за “ключ към Москва”. Така че Карл и армията му се отправят на юг към Украйна. През юни 1709 г. край гр. Полтава Петър Велики разгромява шведската армия в епична битка, а Карл XII бяга в Турция. По време на Френско-руската война през 1812 г. над 600 000 войници от френската армия, водени от Наполеон, нахлуват в Руската империя, като прекосяват р. Неман и атакуват Рига. Силите му продължават към Смоленск. Французите отблъскват руската армия, изгарят Смоленск и се запътват към Москва. В битката при Бородино край Москва и двете армии понасят жестоки загуби, но след това Наполеон завладява Москва (за последен път в историята на града). Това обаче не му носи нищо. Александър I не приема мира, не и “на всяка цена”, както настоява отчаяният френски император, изоставен с полусломената си армия в изгорената Москва. Когато французите започват да се оттеглят, руският народ започва бунтовническа война, която (в комбинация с действията на руската армия) потушава френските сили и ги гони в Париж до пълното им поражение. Интервенцията през 1918 г. Тази безпрецедентна интервенция се случва по време на Гражданската война в Русия (1917-1921), когато съветската държава едва прохожда. След Брест-Литовския мирен договор от март 1918 г., който слага край на руското участие в Първата световна война, различни държави започват военни окупации на различни руски територии. Германия окупира части от европейска Русия, Великобритания превзема Архангелск, Мурманск, Севастопол и Крим; Франция и Гърция установяват частичен контрол над Одеса; Италия и Великобритания участват в нашествието в руския Далечен изток; а Финландия окупира територията на Карелия. Общо през този период Русия е окупирана от 14 различни държави. През 1919 г., благодарение на военните и дипломатически действия на болшевишкото правителство, повечето от чуждите сили вече са напуснали руските територии.     Нацистка Германия Яростната атака на нацистка Германия срещу Русия по време на Втората световна война е най-голямата и най-смъртоносна военна операция в историята на човечеството. Германците започват нападението си в различни посоки. Те окупират Украйна (по онова време част от територията на СССР), обсаждат Ленинград (днешен Санкт Петербург), превземат Курск на юг, Архангелск на север и Воронеж. Нашествието обхваща по-голямата част от европейската територия на Русия и стигат до Сталинград (днешен Волгоград) на юг, но след унищожителната битка при Сталинград армията на Хитлер е изтласкана до Курск и е принудена да се оттегли обратно в Германия, където в крайна сметка са победени.    ", "date": "2019.10.18", "title": "Кои държави са нападали Русия?"}
{"url": "http://www.classa.bg/%D1%81%D0%B2%D1%8F%D1%82/item/400936-%D0%BF%D1%80%D0%BE%D0%BA%D1%81%D0%B8%D1%82%D0%B0%D1%82%D0%B0-%D0%BD%D0%B0-%D0%B8%D1%80%D0%B0%D0%BD-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE-%D1%81%D0%B8%D0%BB%D0%BD%D0%B8", "text": "От встъпването си на власт като президент на САЩ Доналд Тръмп залага на една основна стратегия във външната си политика спрямо Иран и влиянието му в региона - максимален икономически и дипломатически натиск. Този подход разчита до голяма степен на икономическите санкции, които целят да притиснат Техеран максимално, орязвайки достъпа до външни пазари и международната финансова инфраструктура. Общата цел е на иранските власти да бъдат отказани финансовите ресурси, необходими за поддържане на ядрената им програма и цялата мрежа от прокси играчи, включително ливанската групировка \"Хизбула\", редица шиитски милиции в Ирак, хутите в Йемен и нарастваща мрежа от чуждестранни бойци в Сирия, наети от Иран от Афганистан и Пакистан. Невъзможно е да се отрече, че кампанията за максимален натиск вреди на Иран. С падането на приходите от петрол и от международна търговия икономиката на страната се забави значително. Сега Иран има по-малко ресурси, които да отдели за своята регионална програма. И с колкото по-малко пари разполага Иран, толкова по-малко щети може да нанесе директно или чрез своите проксита в региона. Поне това е визията на екипа на Тръмп. Макар тази стратегията на максималния натиск да сработва за разклащане на иранската икономика, тя не прави особено много в по-общ план за ограничаване на влиянието, което Техеран има върху региона, нито променя външната му политика. Според посланик Нейтън Продажс, който отговаря за стратегията за борба с тероризма в Държавния департамент на САЩ, Иран все още предоставя на \"Хизбула\" годишно по над 700 млн. долара за издръжка. Дори и тази цифра да е завишена, както някои предполагат, малцина биха оспорили, че Техеран остава основният благодетел на Хизбула (Освен подкрепата от Иран, групировката също така си докарва около 300 милиона долара годишно от собствени механизми за финансиране, включително дарения от мрежата от членове и от криминална дейност). Единственият признак, че Хизбула е почувствала последиците от финансовата атака срещу Иран е, че групата е поставила повече кутии за дарения в целия Бейрут и други части на Ливан. По подобен начин другите \"клиенти\" на Техеран продължават да работят без сътресения. В Йемен, например, през последната година хутитите вече разполагат с по-модерни оръжия, които използват срещу военни и цивилни цели на Обединените арабски емирства и на Саудитска Арабия, както и за отмъщение към САЩ. Освен това финансовите санкции не могат да засегнат много от най-важните аспекти в отношенията на Иран с неговите прокси играчи. Техеран предоставя на тези групи не само пари, но също така обучение, безопасни убежища, доставки на оръжия и технологии и т.н. Иран никога не се е интересувал от изграждането на мрежа от напълно зависими проксита. Вместо това той се опита да помогне на тези групи да станат по-самостоятелни, като им позволи да се интегрират в политическите процеси и икономическите дейности на собствените им държави, помагайки им да изграждат собствени отбранителни индустрии - включително като им дава способността да създават оръжие и военна техника, а не разчитат на Иран да ги доставя. Междувременно, докато САЩ се оттеглят от Сирия, а властите в Дамаск и стоящите зад тях сили възвръщат контрола над страната, Техеран бавно се приближава към целта си за установяване на сухопътен мост, който се простира в целия регион. Ако тази цел стане реалност, агентите на Техеран ще могат да придвижват оръжие и хора между Иран и нарастващата му армия от прокси играчи, където и да се намират те. А междувременно в този контролиран терен могат да се изграждат и поддържат военни бази и складове, при това с относителна безнаказаност. Финансовите санкции не спират напредъка към тази стратегическа цел и настоящата политика на САЩ се изгражда почти изключително на предпоставката, че санкциите сами ще решат проблема със засилващото се влияние на Иран. Големият проблем за САЩ и за локалните им партньори идва най-вече от факта, че Техеран се меси в политиката в региона, привличайки и обучавайки отделни групи, чрез които да действа на терен. И именно този аспект трябва да адресира политиката на САЩ, ако иска да пресече иранското влияние в Близкия изток. Добър начин за това би било спирането на настоящото изтегляне от Сирия, което по всяка вероятност ще е от полза за плановете на Иран и неговите прокси милиции в района. Едно от най-ефективните средства срещу по-нататъшната иранска експанзия в Сирия досега беше присъствието на Сирийските демократични сили - доскоро доминираните от кюрдските милиции бунтовнически сили, които се ползваха с подкрепата на САЩ. Другият важен момент, който допълнително би засилил иранците и техните прокси играчи, е предвиденото за догодина по това време падане на ембаргото на ООН върху продажбата на оръжия за Техеран. Макар че това ембарго е насочено предимно срещу ядрената програма на Иран, то засяга и някои елементи, които биха могли да се използват в ракетната програма на страната. Това е особен източник на безпокойство, тъй като Техеран разработва все по-точни ракети за своята армия и за своите проксита, а отпадането на ембаргото допълнително ще ускори напредъка на Иран. Съгласно съществуващата ядрена сделка, ембаргото се очаква да бъде отменено през следващата година, заедно със забрана за пътуване на командира на силите на Кудс към Революционната гвардия Касем Сюлеймани, който отговаря за координирането на отношенията между Техеран и прокси групировките му. Вашингтон и неговите европейски съюзници имат общ интерес да предотвратят потока на оръжие от Иран към подчините му милиции, но те имат различия в мненията как да постигнат тази цел. В преследване на консенсус Вашингтон вероятно ще трябва да се откаже от настоящите си максималистични позиции по иранската ракетна програма. Интересите на САЩ ще бъдат по-добре обслужвани чрез преследване на по-постижими промени в ембаргото, съсредоточени върху спиране на иранското разпространение на ракети и ракетни технологии към проксита. В по-общ план администрацията на Тръмп трябва да признае многообразието на регионалните помощници на Техеран и да разбере, че те не могат да бъдат ударени толкова силно само чрез увреждане на иранската икономика. Бойците на Хизбула са различни от тези на хутите, а шиитските групи в Ирак са различни в много отношения от афганистанските и пакистански милиции, опериращи в Сирия. Тези сили имат различни възможности и цели, като Техеран упражнява различни нива на командване и контрол, поради което стратегията с единен подходът за всички играчи е обречена на провал. Стратегия за противодействие на Хизбула би трябвало да се съсредоточи върху противодействие на криминалните активности на групировката, което да спре съвсем потока на пари към центъра, докато най-ефективният начин за противодействие на хутите вероятно включва изковаване на политическо решение в Йемен. И всяка стратегия, която се опитва да наруши притока на афганистански бойци към Сирия, трябва да вземе предвид последиците от бързото изтегляне на САЩ от Афганистан. Финансовите санкции са важна част от всяка стратегия за борба с тероризма. Но те не са достатъчни. И колкото по-рано администрацията на Тръмп осъзнае това, толкова по-бързо нарастващото влияние на Иран може да бъде спряно.      ", "date": "2019.10.18", "title": "Прокситата на Иран стават все по-силни"}
{"url": "http://www.classa.bg/%D1%81%D0%B2%D1%8F%D1%82/item/400937-%D0%BA%D1%8A%D0%BC-%D0%B5%D0%B4%D0%B8%D0%BD-%D0%BF%D0%BE%D1%81%D1%82%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B1%D0%BB%D0%B8%D0%B7%D1%8A%D0%BA-%D0%B8%D0%B7%D1%82%D0%BE%D0%BA", "text": "Докато протестите в арабския свят се разпространяваха в края на 2010 и началото на 2011 г., администрацията на Обама се мъчеше да изработи някаква стратегия. Разпъвана между продължаване на подкрепата за авторитарните управници, които бяха отдавнашни съюзници на САЩ, и продемократичните протестиращи по улиците, тя криволичеше насам-натам и рядко поемаше пълен ангажимент към една от двете страни. Колко влияние изобщо е имал Вашингтон върху събитията в региона остава отворен въпрос. Най-решителното действие на Обама – да се намеси с военни средства в Либия за свалянето на Муамар Кадафи – безспорно се отрази на събитията там, въпреки че последвалият нестихващ конфликт и нестабилност едва ли бяха предпочитаният резултат. В Египет САЩ в крайна сметка не направиха нищо, за да спрат военните да вземат отново властта, докато в Сирия подкрепата за хората, които се опитваха да свалят Башар Асад, беше в най-добрия случай равнодушна. Едва когато нещата опряха до побеждаване на „Ислямска държава“ САЩ истински се ангажираха във военно отношение, а събитията от последната седмица показват, че при управлението на Доналд Тръмп даже това не може повече да се приема като даденост. Дори по обърканите стандарти на ангажирането на Вашингтон в Близкия изток, събитията през последната седмица бележат дъно. Решението на Тръмп да изтегли силите на САЩ от райони под кюрдски контрол в Сирия ще се приеме от мнозина в региона като нов знак колко ненадеждна може да е американската подкрепа, а Русия с готовност ще запълни пролуката със свои войски, за да държи турците и кюрдите настрана едни от други. Дори голяма част от членовете на правителството на САЩ изглежда са стреснати от действията на собствения им главнокомандващ, който даде ясен сигнал, че според него ролята му е да изтегли САЩ от целия регион, ако е възможно.     Дори и Тръмп да загуби Белия дом през 2020 г., никой президент демократ – например сенатор Елизабет Уорън – няма да държи особено САЩ да поемат водеща роля, особено военна. Това означава регионалните сили да предприемат много повече самостоятелни действия, често пъти нехаейки за хуманитарни и други последици. Подобно на Турция в Сирия, Саудитска Арабия и Обединените арабски емирства знаят, че рискуват да загубят западното въоръжение и подкрепа заради продължаващата си война в Йемен, но това не изглежда да се отразява на решенията или действията им. Във Вашингтон вече се набляга на борбата с Китай и в по-малка степен с Русия, като по-голямата енергийна независимост благодарение на собствени запаси избутва Близкия изток рязко надолу в списъка на приоритетите на Америка. Има е немалка степен на умора от региона. В края на краищата администрацията на президента Джордж Буш сгреши в надеждата си, че военната намеса в Ирак ще е от полза за вътрешната и външната сигурност на САЩ. Обама се справи съвсем малко по-добре с колебливата подкрепа на администрацията му за протестите от Арабската пролет, за които мнозина в Белия дом и Държавния департамент се надяваха, че са признаци на системен регионален преход към демокрация от западен тип. Надеждата беше, че това ще е от помощ и за САЩ и съюзниците им в дълговечната им конфронтация с Иран – всъщност вторачването в това десетилетно противопоставяне е едно от малкото общи неща между управленията на Обама и на Тръмп. Вместо това обаче почти всяка стъпка, като решението на Обама да изтегли войските от Ирак и на Тръмп да ги изтегли от Сирия, е от полза за Техеран. Неотдавнашните атаки над танкери и саудитски петролни обекти показват, че поне някои елементи в иранското правителство сега смятат, че няма какво да губят като действат по свое усмотрение. Същото важи и за други, също толкова силни държави в региона, особено Саудитска Арабия и Обединените арабски емирства. След като европейски и други държави блокират продажбите на оръжие за тях, тези страни все повече се обръщат към Китай и Русия за подкрепа. Това се отнася в най-голяма степен за Турция, която сега вероятно ще бъде подложена на санкции от САЩ и Европа. Дори преди събитията от последните две седмици, Анкара водеше лют спор с Вашингтон заради покупката на руски противоракетни системи С-400, заради която Турция беше изключена от програмата за обучение на пилоти и купуване на изтребители Ф-35. Сближаване по тази линия сега изглежда най-слабо вероятно, след като САЩ се готвят да санкционират Турция за предприемане на действия, за които президентът Ердоган очевидно смята, че вече са били негласно одобрени от Тръмп. Това насочва вниманието към друго оплакване на съюзниците на САЩ в Близкия изток – че непредсказуемостта на Вашингтон при управлението на Тръмп прави почти невъзможно сключването на споразумения с него. Това не би трябвало да е изненада – президентът на САЩ и високопоставените му представители често пъти са на почти напълно различни позиции, особено по дълготрайни военни ангажименти в страни като Ирак и Афганистан. С наближаването на изборите Тръмп ще има по-малко желание от всякога да се намесва в един регион, който очевидно възприема като политически вреден. В дългосрочен план обаче това може да се окаже по-маловажно от промените, които протичат в Близкия изток, където хората с власт все повече смятат, че Вашингтон си тръгва и не се вълнуват какво биха искали САЩ.  ", "date": "2019.10.18", "title": "Към един постамерикански Близък изток"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400929-%D0%B5%D0%B4%D0%BD%D0%B0-%D0%BE%D1%82-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D0%BA%D0%B8%D1%82%D0%B5-%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0,-%D0%BA%D1%83%D0%BF%D0%B5%D0%BD%D0%B0-%D0%BE%D1%82-%D1%81%D0%BB%D0%B0%D0%B2%D0%B8,-%D0%B8%D0%B7%D1%80%D0%B8%D0%B3%D0%BD%D0%B0-%D1%81-%D1%82%D1%8A%D0%B6%D0%B5%D0%BD-%D0%BF%D0%BE%D1%81%D1%82", "text": "Горещата новина, че Слави Трифонов се е сдобил с телевизия бе потвърдена. Това стана по доста странен начин. БЛИЦ припомня, че по-рано днес се появи информация, че Трифонов е взел ТВ „Става Загора\", която ще се превърне в „7/8\". Теодора Димова, която е една от основателките на старозагорския канал, който има национално излъчване, публикува доста странен статус в личния си фейсбук профил.      Теодора Димова С това тя потвърди новината, че шоуменът, който вече има и партия, вече разполага с телевизия. Ето какво написа Теодора Димова (публикуваме думите й без редакторска намеса): Тъжна съм... Телевизия Стара Загора става Седем Осми... Тъжна съм, защото съм създавала тази марка, през далечната 1996 г. и лично аз, когато беше почти невъзможно, според условията на \"Шоуто на Слави\", направих така, че да излъчват от Стара Загора. Не за седмица, а само за 3 дни...беше прецедент за \"Шоуто\"... И никога не е ставало въпрос за пари...\".", "date": "2019.10.18", "title": "Една от основателките на телевизията, купена от Слави, изригна с тъжен пост"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400930-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF%D0%B0-%D0%BD%D0%B0-%D0%BC%D0%BE%D0%B4%D0%B5%D0%BB%D0%BA%D0%B0-%D0%B2-%D1%81%D0%B0%D0%BD%D0%B4%D1%8A%D0%BA-%D1%81-%D0%B1%D0%B5%D1%82%D0%BE%D0%BD", "text": "24-годишната американска моделка Есмералда Гонзалес е намерена мъртва в пустинята Невада, пише „Мирър\". По данни на изданието, тялото й е открито в дървен сандък, залят с бетон, в резултат на издирването, което започна от месец май тази година. Тогава семейството й съобщи, че е изчезнала.      По данни на полицията, смъртта на Гонзалес е настъпила в резултат на отравяне. Преди това убиецът й е опитал да я удуши. Заподозрян за убийството е 45-годишен съсед на младата жена Кристофър Престипино, чийто дом бил на 150 метра от този на жертвата в Лас Вегас.      По данни на следствието, в деня на убийството Гонзалес е била в дома му. Той й предложил метаамфетамини. След приема на дрогата тя започнала да се държи неадекватно. Най-вероятно това било свързано с обстоятелството, че страдала от психично заболяване.      Престипино се възползвал от състоянието й и я завързал за леглото. Когато решил да я освободи, тя го ударила по лицето, след което той се опитал да я души. Мъжът решил, че е убил жертвата си, но след известно време тя отворила очи. С помощта на препарат за почистване на басейни той най-накрая успял да убие моделката. За да се избави от тялото, той го скрил в дървен сандък кутия, наел товарна кола и се отправил към пустинята. Автомобилът той оставил до погребаната моделка.      Кристофър Престипино е арестуван по подозрение в убийство, отвличане и заговор с цел убийство. Заедно с него е задържана и 31-годишната му приятелка Лиса Морт, която е обвинена в укриване и оказване на помощ на престъпника.     Полицията смята, че към убийството съпручастна може да е и Касандра Басконес, но към момента тя е на свобода. Как Гонзалес се е озовала в дома на убиеца, все още не е ясно.", "date": "2019.10.18", "title": "Откриха трупа на моделка в сандък с бетон"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400931-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8%D0%B7%D0%B8%D1%80%D0%B0-%D0%B8-%D0%B5%D0%B3%D0%B8%D0%BF%D0%B5%D1%82", "text": "Провокациите при Сузанита валят една след друга, независимо къде е и с кого. Дори и да е на другия край на света, щерката на Орхан Мурад е като залепена за скандала, особено пък, ако в него присъства и еротичен намек.   Откакто е яхнала гребена на славата Сузанита не е спирала да скандализира с голотии, корекции и пози, от които вероятно връсничките й се срамуват. След като заля социалните мрежи с фотоси от екзотичен Египет, където визията й е доста непривична и с твърде много дрехи, които иначе липсват по нея, разюзд       След като заля социалните мрежи с фотоси от екзотичен Египет, където визията й е доста непривична и с твърде много дрехи, които иначе липсват по нея, разюзданата тийнейджърка не се посвени да покаже на всички във виртуалното пространство какво й прави гаджето отзад....        Сузанита публикува снимка на задните си части, пременени с коледни мотиви и за потрес на всичките й последователи - върху тях е татуираната ръка на гаджето й. Изцепките на 16-годишната тийнейджърка са нестихващи, почти колкото подигравките по неин адрес.     Любопитна подробност, която открояват доста от последователите й в социалните мрежи, е, че устните на тийнейджърката с всеки следващ кадър стават все по-напомпани..", "date": "2019.10.18", "title": "Сузанита скандализира и Египет"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400932-%D1%8E%D0%BD%D0%BE%D0%BD%D0%B0-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D1%81%D0%BA%D1%8A%D0%BF-%D1%81%D0%B8%D0%BB%D0%B8%D0%BA%D0%BE%D0%BD", "text": "Фолкпевицата Юнона изби рибата със силиконовите си импланти. Но не защото толкова заради тях, колкото заради цената им.   Тунингът, с който изпълнителката попълни деколтето си, е за рекордните 7 бона, хвали се самата тя. Красавицата, чието истинско име е Нели Владева, решила да смени силиконовите импланти, като имала точни изисквания за размера и формата на новите, пише \"Телеграф\".     Интервенцията е извършена в частна софийска клиника. Според близки до 36-годишната певица от Казанлък,  причината за промяна на стайлинга й е видеоклипа към новата й песен \"Само\".     В социалните мрежи, разбира се, веднага се изказаха за нововъведенията на Юнона, а коментарите за новата й визия са повече от ласкави.", "date": "2019.10.18", "title": "Юнона с рекордно скъп силикон!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/400933-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-18-%D0%BE%D0%BA%D1%82%D0%BE%D0%BC%D0%B2%D1%80%D0%B8", "text": "Очаква ви отличен ден, който ще може да проведете по своя преценка. Основното нещо е да не се страхувате, а да се движите смело напред. Ако вредните навици, усложняват живота ви, тогава се борете с тях. Успешно ще се развиват пътувания до други страни, където необвързаните, може да се запознаят с приятен човек. Ще имате толкова мрачно настроение, че само най-близките хора, ще могат да ви измъкнат от него. Но къде са всички те? Сякаш сте в тъмна и непроходима гора и се чувствате самотни и безполезни. Опитайте, да се отвлечете с домакинска работа или с интересно хоби. Вечерта ви очаква приятно общуване с приятели. Не е препоръчително днес, да взимате мълниеносни решения, дори ако в живота ви, много зависи от тях. Обстоятелствата през деня могат да се променят по сто пъти, затова бъдете търпеливи и наблюдавайте. Всички финансови операции, трябва да бъдат съгласувани с партньорите или адвокати. Възможни са големи парични загуби, водещи до криза .   Днес няма да ви убегне нито един детайл, ще бъдете изключително бдителни и внимателни. Убедителността ще ви помогне във финансовия сектор, а това ще доведе до неочаквани печалби. Пътуването по личен бизнес ще има успех, ако не пропуснете някой нюанс. Не забравяйте да взимате витамини и да спите достатъчно, ако искате да укрепите имунната си система. Препоръчително е да се поставите на мястото на човек, с кого от дълго време сте добри приятели. Спрете да правите битки без правила, това само ще влоши отношенията. Споровете и конфликтите, ще имат отрицателно въздействие върху всички сфери на живота. Особено, ако нервите ви са опънати до край. Вечерта възрастен роднина, ще добави масло в огъня. Ще трябва гордо и упорито да защитавате правата си, освен това в кръга на близки приятели и роднини. Ще имате усещането, че всички са против вас. В действителност, се опитайте да бъдете по-отстъпчиви и разбрани. Ярки събития са възможни на работното място. Може би, ще получите предложение за нова позиция. Очаква ви съдбовен ден, когато ще може да изградите ясен план за действие за бъдещето. Най-важното е, че никой няма да ви пречи, напротив, всички ще ви помагат. Няма да имате проблеми с финансите. Ще получите всичко навреме. Закаляващите процедури, ще са полезни за вашето здраве. Може да посетите спа център-басейн или сауна.   Ще загубите дар слово, когато научи новина за свой колега или приятел. Дори не сте предполагали, какво е замислил. Бъдете твърди и издържливи, в противен случай ще влошите ситуацията. Подписването на печеливш договор, ще ви подтикне към бързи действия. Трябва да инвестирате парите си, за да не сте сред губещите.   Не ви очаква идеален ден, но и катаклизми не се очертават. Всичко ще върви гладко и скромно, не променяйте плановете си. Оптимистичното настроение, ще доведе до нови срещи и сключване на договори с важни личности. Социалните събития, отложете за друг ден. Вечерта е по-добре, да прекарате в семейния кръг. Ще искате да промените всичко драматично, но съдбата ще ви подхвърли много изненади. Особено от страна на колектива в работата. Някой нов и неопитен колега, ще си позволи критика по ваш адрес. Уви, всичко това ще се случи пред шефовете. В любовните дела, нищо не пречи да поканите избраника си, на среща или в ресторант. Не преследвайте идеали, тъй като самите вие, сте далеч от съвършенство. Дори и на работа се опитайте да бъдете по-скромни, особено ако сте в нов колектив. Добре ще се развиват дела, насочени към финансови постижения. Ще бъдете подпомогнати от човек, с когото активно сте комуникирали в интернет. Очаквайте успех и слава.   Късмета, ще ви се усмихне толкова широко, че ще започнете да споделяте радостта си дори с конкуренти и завистници. Не бъдете толкова доверчиви и наивни, иначе ще загубите всичко. Има шанс за подобряване на здравето, с помощта на народната медицина. Ако отдавна ви мъчи болка в гърба или краката, тогава спешно трябва да се заемете с решаването на проблема.", "date": "2019.10.18", "title": "Дневен хороскоп 18 октомври"}
