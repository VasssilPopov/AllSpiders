{"url": "http://www.classa.bg/%D1%81%D0%B2%D1%8F%D1%82/item/376922-%D0%B2-%D0%B3%D1%8A%D1%80%D1%86%D0%B8%D1%8F-%D1%81%D1%82%D0%B0%D0%B2%D0%B0%D1%88-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B7%D0%B0-2000-%D0%B5%D0%B2%D1%80%D0%BE,-%D0%BA%D1%80%D0%B8%D1%81%D1%82%D0%BE%D1%84-%D0%BA%D0%B5%D1%80%D0%B1%D0%B5%D0%BB-%D1%81%D1%82%D0%B0%D0%BD%D0%B0-%D0%BF%D0%B5%D1%82%D1%8A%D1%80-%D0%B8%D0%B2%D0%B0%D0%BD%D0%BE%D0%B2", "text": "Освен каналджиите през граница сега и фалшификаторите на документи в Гърция правят сделките на живота си, пише германският в. „Билд“. Наистина, през 2017 г. гръцката полиция разби пет големи мрежи за производство и снабдяване с фалшиви документи, а само през последното тримесечие е спряла по летищата 729 мигранти с фалшиви паспорти. Но въпреки това много преселници стигат до Германия с подправени документи, които мигом захвърлят, за да получат бежански статут. Гръ.цка лична карта заедно със самолетен билет до Германия излиза 4-5 хиляди евро. Предлагат се документи от всякакви държави, включително канадски задгранични паспорти. Търговци на фалшиви документи могат лесно да бъдат открити в Атина, установява репортерът на „Билд“ Кристоф Кюрбел. Той се среща с техен посредник на оживено място, встрани от центъра на града. Малко преди Коледа времето е студено. Въпреки това той и посредникът седят в кафене на открито, никой не ги притеснява. Посредникът бързо разбира, че с него не разговаря мигрант. Иска да се увери, че мъжът не е германски полицай – в последно време доста такива обикаляли гръцката столица. Репортерът му дава друга версия – иска да пътува до Турция, а като германски журналист това е трудно. Посредникът хваща вяра, но все пак остава капка съмнение: „Какво ще правиш в Турция?” Журналистът предлага нова порция обяснения – искал да пътува през Турция, може би и до Сирия. Накрая се стига до пазарлъка. Принципно посредникът може да му осигури всякакви документи. За такива, които издържат на контрол по границата, се плаща повече. За бежанци той препоръчва италиански или гръцки паспорт, но за репортера български задграничен паспорт ще е достатъчен. „С него лесно ще влезеш в Турция“, обяснява той и предупреждава: “Но с него не лети със самолети, при пътувания по суша няма проблем. Цената: 2000 евро, 1000 капаро и 1000 при получаването”. На следващия ден репортерът предава на посредника парите и снимка за паспорта. Документът трябва да е готов за три дни, но заради Коледните празници срокът става 5 дни. В уречения ден и час репортерът получава българските си документи с новото му име: Петър Иванов Тодоров. В Германия той се връща обаче с немския си паспорт.", "date": "2018.01.01", "title": "В Гърция ставаш българин за 2000 евро, Кристоф Кербел стана Петър Иванов"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376914-%D0%BF%D1%8A%D1%80%D0%B4%D0%B8%D1%8F%D0%B4%D0%B0-%D0%B7%D0%B0-%D1%87%D0%BD%D0%B3", "text": "  По Нова година се правят равносметки. Всякакви. Някои неща обаче се позабравиха, а за тях бе вдигнат доста шум. Отнесе ги след това управленският порив за стабилност и желанието да не се изложим пред чужденците по време на председателството в НДК. „Матр’яла“, както галено бе наречено населението от Вожда, открай време си има две думички за подобни управленски шумотевици, заглъхнали набързо след голямата актуалност: „Изпърдяла работа“. Сиреч – изветряла, отнесена на майната си... А били дебили... Преструват се.   На 21.12.2017 г. на специална сбирка в МС се обсъжда „вселенският“ проблем с цветовете на пешеходните пътеки.   „ “, умничи семплият до болка министър на регионалното развитие Николай Нанков.   „ “, реди авторитетно и авторитарно главният прокурор Сотир Цацаров.   „ “, добавя изуменият вътрешен министър Валентин Радев.   Трима юнака, ама по Доню Донев, сами не си вярват на приказките. Знаят, че мероприятието е оперетно – за вдигане на шум и врява.   В Ловеч, на 28 декември двама полицаи, с които се заприказвах на площад „Тодор Кирков“ в кв. Вароша ми рекоха: „ “   И не се шегуваха.   Подобни коментари чух на много места. Най-честите бяха:  . Това го знае всяко дете: евтината и некачествена маркировка води до нови поръчки и печалби. Така че от   си е много сериозен бизнес по тези земи, с тези управляващи.   Да превъртим времето още по-назад.   На 29 май 2017 г. Бойко Борисов важничи пред репортерки:    „   Седем месеца по-късно не е махната нито една. Царят Слънце заповядал, но кочияшът и пъдарите си били камшика – имат по-важна работа… Рекет се казва.   И не е вярно, че в Германия няма такива табели. Освен това в Германия на магистралите няма ограничение на скоростта.   Изводът:  .    Стив Джобс бе казал:  .   Издаване на безмислени звуци… Тукашните политици ли е имал предвид? Едва ли. Но тук издаването на звуци е професия и трамплин към властта. Колкото повече дрънчиш, пърдиш, крещиш – толкова си по-забележим.    Пръднята тук се цени. В Китай специалист по диагностика чрез подушване на пръдни изкарва годишно около 50 000 долара. Такъв веднага ще усети, че нашите големци са виртуози по модулирани пръдни – сиреч, контролират децибелите.    Ако става дума за корупцията, нарушени права, т.нар. „свободно слово“, за сриването на КТБ, за бухалките прокуратура, ДАНС, НАП, КОНПИ, МВР, послушвания ще пуснат безшумните газове. Ще те залее такова зловоние, за каквото противогази няма открити, няма открити… И веднага местят вниманието и темите към „зебрите“ и „демократичните знаци“, където вдигането на шум е миризливо, но безопасно.   Освен това сме председателстващи на Евросъвета.   Научно погледнато пръднята е вторичен ефект от химичен процес в дебелото черво, когато преобработената храна започва да гние. А тук има нещо много гнило, по-гнило и от Дания на Хамлет… Казва се България на Борисов.   Честита Нова година. Честита ли ще е? И 2018 ли ще е доминирана от пръдльовци?       Симпатичен е романтичният поглед на поета към физиологичната пръдня, затова го е кръстил \"ода\". Действителността обаче ни предлага задкулисна, гадна, политическа пръдня, която със стихове не можеш описа. На корумпирания, дебел управленски г.з много му се иска да произведе нещо като \"Ода за радостта\", \"Союз нерушимый\" или поне новогодишна и европредседателска заря. Но всъщност е време за реквием... И епитафия на това управление: \"Пърдяха, пърдяха и изпърдяха...\" Хубава надгробна плоча ще се получи.", "date": "2018.01.01", "title": "Пърдияда за ЧНГ"}
{"url": "http://www.classa.bg/%D1%81%D0%B2%D1%8F%D1%82/item/376915-%D1%81%D1%82%D0%BE%D1%82%D0%B8%D1%86%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B0-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0%D0%BB%D0%B8-%D0%B7%D0%B0%D0%B4%D0%B0%D1%87%D0%B8-%D0%BD%D0%B0-%D1%86%D1%80%D1%83", "text": "В днешно време много се говори и пише за проправителствената пропаганда в руските медии и за информационната война, която се води между Русия и САЩ. Информация по темата „руска пропаганда” има в изобилие – кога обективна, кога не. Това обаче е едната страна на медала. Към нея съществува определена обществена чувствителност. По нашите географски ширина обаче другата страна на този медал е покрита с пелена от мълчание. В българското медийно пространство почти не се разглежда темата за пропагандата, дирижирана от ЦРУ, чиито инструменти са водещи американски и глобални медии, както и локални издания. Публикациите в западните медии по правило се приемат безкритично. Темата за ЦРУ-пропагандата на практика е тема-табу за родните медии. Било защото се смята за политически некоректна, било защото не се познава. Не е така обаче в САЩ. Редица американски независими медии, авторитетни журналисти, водещи анализатори, влиятелни граждански организации, институции и публични фигури водят системна и непримирима борба с нелегитимното влияние на ЦРУ и други специални служби на САЩ върху демократичния процес и общественото мнение. Борба срещу „тайното правителство” и “дълбоката държава”. Преди две години в Германия известният журналист от Франкфуртер Алгемайне Цайтунг Удо Улфкот издаде книгата „Продажни журналисти”, в която свидетелства, че водещи германски медии пишат за световните събития под диктовката на американските спецслужби. Днес, в рубриката на Herald.bg “Архивите” публикуваме с малки съкращения статията на легендарния американски журналист Карл Бърнстейн”, поместена в списание „Ролинг Стоун” през октомври 1977 г. под заглавие “ЦРУ и медиите”. Бърнстейн е сред най-големите имена на разследващата журналистика в САЩ. Носител е на престижната награда за журналистика „Пулицър” през 1973 г. Като репортер във „Вашингтон Пост” той, заедно с Боб Удуърд, е в основата на разкриването на аферата „Уотъргейт”, разтърсила из основи политическата система на САЩ. През 1953 г. Джоузеф Алсоп, по онова време един от водещите американски журналисти, заминава за Филипините, за да отразява на провеждащите се там избори. Той не отива там по заръка на своя синдикат. Не отива и по молба на някой от вестниците, които публикуват негови материали. Той заминава по искане на ЦРУ. Алсоп е един от повече от 400-те американски журналисти, които според документацията в централата на ЦРУ през последните двадесет и пет години тайно са изпълнявали задачи, поставени от Централното разузнавателно управление. Отношенията на някои от тези журналисти с разузнавателната централа са тайни, на други явни. Тези отношения се изразяват в сътрудничество, съгласуване и прикриване. Журналистите са изпълнявали широка гама от секретни задачи – от обикновено събиране на информация до посредничество с шпиони от комунистическия лагер. Репортери са споделяли своите записки с ЦРУ. Редактори са споделяли своя персонал. Някои от журналистите са носители на „Пулицър”, изтъкнати репортери, които са се възприемали като неофициални посланици на своята страна. Повечето не са били водени от толкова възвишени подбуди: чуждестранни кореспонденти, за които връзките с ЦРУ са били от полза за работата им; нещатни журналисти и фрийлансъри, които са били заинтересовани от храбростта на шпионската работа, колкото от писането на статии; и, най-малобройната група – щатни агенти на ЦРУ, работещи на прикритие като журналисти в чужбина. В много от случаите, документите на ЦРУ показват, че журналисти са били ангажирани да изпълняват задачи за ЦРУ със съгласието на ръководствата на водещи американски медии. Историята на намесата на ЦРУ в американските медии продължава да бъде обвита с официални еквилибристики и лъжи поради следните основни причини: ■ Използването на журналистите е сред най-продуктивните средства за събиране на разузнавателна информация, прилагани от ЦРУ. Въпреки че Агенцията намали значително използването на журналисти след 1973 г. главно в резултат на натиск от страна на медиите, някои журналисти-оперативни работници все още работят в чужбина. ■Според служители на ЦРУ по-нататъшни разследвания по тази тема неизбежно ще доведат до разкриване на редица смущаващи връзки на ЦРУ с някои от най-влиятелните медии и водещи имена в американската журналистика пред 50-те и 60-те години. Сред медийните ръководители, които са се поставили в услуга на ЦРУ са Уилиам Пейли от Columbia Broadcasting System, Хенри Лус от Tirne Inc., Артър Хейс Сулцбергер от New York Times, Бари Бингам-старши от LouisviIle Courier-Journal и Джеймс Копли от Copley News Service. Други медийни организации, които са сътрудничили на ЦРУ са ABC, NBC, Асошиейтед прес, United Press International, Ройтерс, Hearst Newspapers, Scripps‑Howard, списание Newsweek, MBC, Miami Herald, SaturdayEvening Post и New York Herald Tribune. Досега най-ценни според служители на ЦРУ са връзките с New York Times, CBS и Time Inc. Използването на журналисти от ЦРУ е в много по-големи мащаби, отколкото се признава публично или пред членове на Конгреса в закрити заседания. Специалните отношения на ЦРУ с водещите вестници и радио-телевизионни компании, са позволили на агенцията в продължение на повече от две десетилетия да разположи в чужбина свои агенти на прикритие. В повечето случаи, документите сочат, че високопоставени служители на ЦРУ (обикновено директор или заместник-директор), са контактували лично с определените лица в топ мениджмънта на сътрудничещата медия. Сътрудничеството е под две възможни форми: осигуряване на работно място и „журналистическо прикритие” (по терминологията на ЦРУ) за оперативен работник на ЦРУ, който да бъде изпратен в някоя чужда столица; и предоставяне на секретно сътрудничество от страна на действащи журналисти, в това число някои от най-известните имена в медийния бранш. На терен журналистите са използвани за вербуване на чужденци, за придобиване и оценка на информация или за пласиране на фалшива информация. Много от журналистите са подписвали споразумения за секретност, с които се ангажират да не разкриват отношенията си с ЦРУ; някои са сключили трудови договори с агенцията; някои са били ангажирани за изпълнение на конкретни задачи. Други са имали по-малко структурирани отношения с агенцията, въпреки че са изпълнявали сходни задачи: те са били инструктирани от служители на ЦРУ преди пътувания в чужбина, а след това са предавали информация и са използвани за посредници с агенти на ЦРУ в чужди държави. От гледна точка на ЦРУ няма нищо нередно в подобни връзки, а етичните аспекти са проблем на самата журналистическа професия, а не на разузнавателната общност. По думите на Стюарт Луъри, бивш кореспондент на Los Angeles Times, цитирани в Columbia Journalism Review: “Ако дори един американец в чужбина, който притежава журналистическа карта, е платен информатор на ЦРУ, то подозрението пада върху всички американски журналисти… За да се преодолее кризата на доверието, пред която са изправени медиите и правителството, то журналистите трябва да са готови да насочат върху самите себе си същите прожектори, с които така безмилостно осветляват другите”. Но както отбелязва Луъри: “Когато беше разкрито, че журналисти са агенти на ЦРУ, историята предизвика кратко объркване и след това беше забравена.” През 1976 г. по време на разследването на ЦРУ, извършено от Сенатската комисия по разузнаването, председателствана от сенатора Франк Чърч, мащабите на намесата на ЦРУ в медиите станаха ясни на няколко членове на комисията, както и на двама или трима от нейните сътрудници. Но високопоставени служители на ЦРУ, включително бившите директори Уилям Колби и Джордж Буш, убедиха комисията да ограничи обхвата на своето разследване и да представи в своя доклад погрешни сведения за реалния мащаб на намесата на ЦРУ. Докладът съдържа девет страници, в които използването на журналисти от ЦРУ е представено умишлено по неясен начин и с подвеждаща терминология. Не се споменава действителния брой на журналистите, които са ангажирани със секритни задачи от ЦРУ. Нито пък адекватно е описана ролята на медийните ръководители, които са сътрудничили на ЦРУ. Мъгляви данни за взаимоотношения на ЦРУ с журналисти и медии започнаха да изтичат през 1973 година, когато за първи път стана ясно, че ЦРУ е наемало журналисти. Тези данни, в съчетание с новоразкрита информация, служат като справочник за използването на журналисти от ЦРУ за разузнавателни цели. Те включват: ■ The New York Times. Отношенията на ЦРУ с изданието са определяни от служители на агенцията като най-ценните сред вестникарските издания. В периода 1950-1966 г. около десет служители на ЦРУ са работили под прикритие във вестника на базата на договорености с издателя на вестника Артър Сулцбергер. Тази съвместна работа е част от обща политика на изданието за сътрудничество с ЦРУ, установена от Сулцбергер. Високопоставен служител на ЦРУ, който е проучвал в продължение на два часа на 15 септември 1977 г. част от документите на ЦРУ относно журналисти, каза, че е намерена документация за пет случая, в които Ню Йорк Таймс е осигурил прикритие за служители на ЦРУ между 1954 и 1962 г. Всеки от тези случаи е уреждан от ръководния състав на изданието и документите съдържат стандартната за ЦРУ терминология. Служителите на ЦРУ, които са работили под прикритие в New York Times са изпратени като нещатни кореспонденти на вестника в чужбина или като членове на технически екипи в чуждестранни бюра вестника. Повечето са били американци, а двама или трима чужденци. През 50-те години Сулцбергер е подписал секретно споразумение с ЦРУ – факт, потвърден от неговия племенник Си Ел Сулцбергер. Съществуват различни тълкувания на целите на споразумението: Си Ел Сулцбергер казва, че то представлява нищо повече от ангажимент да не се разкрива класифицирана информация, предоставена на издателя. Това твърдение се подкрепя от някои служители на ЦРУ. Други в агенцията поддържат мнението, че споразумение съдържа ангажимент да не се разкриват отношенията на вестника с ЦРУ, особено тези, които са свързанис работата под прикритие. ■ The Columbia Broadcasting System (CBS) e безспорно най-ценният актив на ЦРУ в областта радио-телевизионната индустрия. Президентът на CBS Уилям Пейли и Алън Дълес (б.ред. директор на ЦРУ от 1953 до 1961 г.) имат добри работни отношения. През годините CBS предоставя прикритие на служители на ЦРУ, включително най-малко един добре известен чуждестранен кореспондент и няколко нещатни журналисти; установява канал за комуникация между бюрото на на телевизията във Вашингтон и централата на ЦРУ; дава на агенцията достъп до видео архива на CBS News; предоставя на ЦРУ правото да мониторират информациите на кореспондентите на CBS във Вашингтон и Ню Йорк. ■Списанията Time и Newsweek. Според източници от ЦРУ и Сената, архивът на ЦРУ съдържа писмени споразумения с бивши външни кореспонденти и нещатни журналисти от двете списания. Същите източници отказват информация дали ЦРУ е прекратило всички свои отношения с лица, които работят за двете издания. ■ Телевизионните мрежи ABC и NBC. Според служители на ЦРУ ABC осигурява прикритие за агенти на ЦРУ през 1960-те. Един от тях е Сам Джафи, който изпълнява секретни задачи за ЦРУ. Самият Джафи призна само, че е предоставял информация на ЦРУ. Пред сенатската комисия представителите на ЦРУ са отказали информация за това дали и към момента агенцията поддържа отношения с двете телевизии. ■ Други по-големи медийни организации – според служители на ЦРУ агенцията има договорености с New York Herald Tribune, Saturday‑Evening Post, Scripps‑Howard Newspapers, Hearst Newspapers, Associated Press, United Press International, Reuters и Miami Herald. За да се разбере ролята на повечето журналисти-оперативни работници, е необходимо да се изоставят някои митове за работата под прикритие за американските разузнавателни служби. Малко американски агенти са “шпиони” в популярния смисъл на думата. “Шпионаж” – придобиването на секретна информация от чуждо правителство, почти винаги се прави от чуждестранни лица, които са наети от ЦРУ и са по под контрола на ЦРУ в собствените си страни. Основната роля на американеца, който работи под прикритие в чужбина е да помага в набирането и “обработката” на чужди граждани, които са каналите на секретна информация, достигаща американското разузнаване. Много журналисти са използвани от ЦРУ, за да подпомагат този процес и те имат репутацията на едни от най-добрите в тази област. Особеното естество на работата на чуждестранен кореспондент е идеално за такъв тип дейност, защото получава необичайно широк достъп от приемащата страна, може да пътуват в области, често извън маршрутите на други американци, прекарва голяма част от времето си в създаването на източници в правителствата, академичните институции, военния елит и научните общности. Медийният кореспондент има възможност да формира дългосрочни лични взаимоотношения с източници – може би повече от всяка друга категория оперативни работници – и е в състояние да прави правилни преценки за податливостта и готовността на чужди граждани за вербуване като шпиони. “След като чужденец е вербуван, водещият офицер често трябва да остане на заден план”, обясни служител на ЦРУ. “Така че можете да използвате журналист да предава съобщения до и от двете страни”. Журналистите на терен получават своите задачи по същия начин, както всеки друг оперативен работник под прикритие. Ако, например, журналист е базиран в Австрия, той обикновено ще е под общото ръководство на резидента на ЦРУ във Виена и докладва на оперативен офицер там. Някои кореспонденти или репортери, базирани в САЩ, които правят чести пътувания в чужбина, се отчитат директно пред служители на ЦРУ в Ленгли, Вирджиния. Задачите, които те изпълняват са повече от това да бъдат “очи и уши” на ЦРУ; да докладват какво са видели или дочули във фабрика в Източна Европа, на дипломатически прием в Бон, около периметъра на военна база в Португалия. В други случаи техните задачи са по-сложни: лансиране на на дезинформация; организиране на партита и приеми, предназначени да съберат американски агенти и чужди шпиони; облъчване с “черна” пропаганда на чуждестранни журналисти; използване на техните хотелски стаи или офиси за явочни квартири; предаване на инструкции и пари на контролирани от ЦРУ членове на чужди  ", "date": "2018.01.01", "title": "Стотици журналисти са изпълнявали задачи на ЦРУ"}
{"url": "http://www.classa.bg/%D1%81%D0%B2%D1%8F%D1%82/item/376916-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5%D1%82%D0%BE-%D0%BE%D1%82-1984-%D0%BF%D1%80%D0%BE%D1%81%D1%82%D0%B8%D1%85%D0%BC%D0%B5,-%D0%BD%D0%BE-%D0%BD%D0%B5-%D0%B7%D0%B0%D0%B1%D1%80%D0%B0%D0%B2%D0%B8%D1%85%D0%BC%D0%B5", "text": "            Последната седмица на всяка година е повод да се помене паметта на жертвите от събитията в края на 1984-та. Събитията, които БКП цинично нарече „Възродителен процес\". На 26 декември при протест в село Могиляне е простреляно 18-месечното момиченце Тюркян, майката е ранена, други двама са убити. На тази дата край чешмата, издигната в памет на детето, по традиция се събират хиляди хора. Селиме Али, която през 1984 била само на 20 години, се връща назад в спомените си: „В онези дни бях зам.-началник на трикотажен цех в село Перперек. Шефът предупреди, че ще идват да ни сменят имената, поиска да има ред и дисциплина\", разказа жената. Но когато нахлули „червени барети\" и танкове обградили цеха, настанала паника. Само час по-късно Селиме била извикана в милицията в Кърджали и обвинена, че е провокирала хаоса. После в продължение на 48 часа я подложили на психически тормоз – „Каква си, знаеш ли си корените?\" – я питали стотици пъти. Само бременността я спасила от заточение в Белене.     Можеш ли да забравиш станалото?\"- я питам. „Не, не мога. Жалко е, че споменът не отминава\", отвръща ми Селиме. Тя е не е простила за това, че освен на живите, режимът е посегнал дори на мъртвите – гробищни плочи били изтръгвани, заличавани били рождените имена на покойниците, за да се заменят с новите, които държавната власт налагала: „Беше много жестоко, оскверниха гробовете на баба и дядо, това трудно се прощава и не се забравя, но не искам отмъщение - нека извършителите на това престъпление да се срамуват от себе си. Най-голямото наказание за тези хора е да знаят, че ние сме част от нашата родина и няма сила, която да ни противопостави на българите\", уверява ме Селиме.   Могиляне, декември 2017: Възпоменание за жертвите   Боли я от това, че виновниците са известни, но не са наказани: „Ако имат съвест и морал, магистратите са длъжни да отворят архивите и да възобновят делото за т.нар. Възродителен процес. Ние всички сме наясно, че приятелите и съседите ни българи не носят никаква вина, те самите бяха объркани и тревожни. Когато дъщерите ми ме разпитват за онова време, съзнателно не им разказвам детайли - не искам да посея в тях омразата, но и да заличиш паметта – също не може\", казва жената.     Преди поредния възпоменателен митинг в Момчилград разговарям с Вели Шакир. Той е директор на строящия се в Кърджали високотехнологичен завод за елементи и системи за производство, потребление и съхранение на електроенергия. През 1984 Вели работел в Трявна и дни преди празниците се върнал у дома в джебелското село Устрен. Там заварил пълен мрак, електричеството спряно, улиците - необичайно безлюдни. Разказва как внезапно се чули множество гласове на хора, тръгнали на протест към кметството в Джебел: „Маските бяха паднали, беше развенчана версията, че ще се сменят само имената на съпрузи от смесени бракове. Протестните демонстрации започнаха да стават все по-масови, брат ми беше смлян от бой в участъка, милиционерският произвол и насилието станаха денонощни\", спомня си той.   Съжаление, срам, боязън и неудобство прочел в очите на свой приятел от казармата, пристигнал в завода в Трявна с „възродителна\" мисия и с автомат. Когато погледите им се срещнали и Вели го попитал накъде е поел с оръжие в ръка, едрият мъж в униформа на милиционер му казал: „Шакирче, не ми е удобно, но такава е заповедта\". Убеден съм, че се срамуваше, казва Вели и си спомня, че по нареждане на партията и профсъюза всички работници били събирани в големите зали на заводите, за да скандират: „Турците в Турция, България - на българите!\".   Вели Шакир - \"Брат ми беше смлян от бой\"   Признава, че на 21 години не е осъзнавал напълно колко зловещо е станалото. „Но страхът надвисна, когато започнахме да погребваме близките си не по познатия ни религиозен ритуал, а приятелите българи взеха да ни се подиграват заради „избора\" на име. И когато се оказа, че държавата те задължава да си избереш ново име, но българите не искат да те приемат като един от тях и предпочитат да те няма в България\", разказва той.   Съпругата на Мехмедали Рамадан, един от организаторите на протестите в Момчилград, и до днес помни как при поредното му отвеждане на разпит се сбогували с мисълта, че повече няма да се видят: „Тези хора много добре знаят цената на родината, вижте българското знаме на къщата им, то винаги е било там\", сочи отсреща Вели. Смята, че няма място за отмъщения, както няма и колективна вина, но че времето отмъщава на виновниците: „Все още има доста живи от онези, които са малтретирали хора в милицията, познават се, срещат се по улиците.   Дори ми е странно, че ние не им обърнахме гръб, не ги зачертахме, не зная обаче как живеят след стореното\", пита се той. И допълва, че човек трябва да умее да прощава и да учи децата си на прошка, защото иначе би им дал много лош пример. Да не забравят, но да прощават и то без омраза: „Когато ме попита изпитвам ли желание за мъст, пред очите ми не се явиха злодеите, а моите истински приятели българи. На тези лъчезарни хора ли да мъстя, те нямат вина за извращенията на режима\", заключава Вели.     Агоп Узунбохосян, Георги Чешмеджиев и Мохамед Узункъш пият кафе в центъра на Кърджали. Първите двама сега се запознават с историята на „Дългата зима\" - първата правозащитна организация на турците в България, която се противопоставя на преименуването им. Името на тази организация на турски е „Узун къш\". (б.ред.) Лидерът ѝ Мохамед не може да прости за престъплението, извършено преди 33 години. Той има присъди за шпионаж, тероризъм, организирана антидържавна дейност и антикомунистическа пропаганда. Музикантът, който се препитавал с китарата си по бургаските ресторанти, бил арестуван по обвинение за палеж на горичка до село Бенковски, Кърджалийско.   Агоп Узунбохосян, Георги Чешмеджиев и Мохамед Узункъш   Обявен бил за лидер на подпалвачите, които изобщо не познавал. Следвали 5 месеца изтезания и разпити в Главно следствено управление в София, бил зад решетките на Софийския централен затвор, а после и в Старозагорския и Пазарджишкия. И въпреки всички нещастия, които е преживял, днес той смята, че не трябва да се говори за отмъщение. Убеден е обаче, че за всяко престъпление следва да има наказание. „Възмездие, но не „око за око\", а върховенство на закона\", казва Мохамед.   Агоп също не забравя онези смутни дни. „Бяхме объркани, парализирани, не знаехме какво става, нито как да постъпим. Десетилетия си наричал хората с едно име, ритал си топка с тях, как да се обръщаш вече към тях? Преследването и глобите бяха жестоки\", казва той и си помня колко смразяващо му подействал надпис на автогарата във Варна, който в началото на 1985 г. предупреждавал, че на български граждани с „нетрадиционни имена\" билети не се издават. Когато 4 г. по-късно избухват т.нар. Майски събития, към Турция потеглят кервани с бежанци, които отнасят и много от неговите приятели и колеги: „Нахлуваха по къщите и заповядваха за 24 часа да ги няма. Инженери, лекари, учители, всички бяха изметени. Непростимо е да отнемеш на човек името му - онова, с което идваш на света и после изведнъж да осъмнеш като непознат и гонен\", коментира той.     Могиляне, декември 2017   И ние, българите, не можем да забравим онази гавра с хората, подчертава Георги Чешмеджиев. Навремето той едва успял да отведе един смлян от бой свой приятел, продавач на вестници, който бил пребит от милиционери пред очите на хората по пазара, само защото проговорил на турски. „По онова време мои приятели настояваха, че турците трябва да станат българи. Да знаете – казвах им тогава - че престъплението никога няма да бъде забравено и ако падне властта, ще е само заради това - и така и стана. И още им го припомням\", казва Георги. Той и Агоп са участници в протестите в Кърджали, на които е било искано да се върнат имената на „покръстените\". Били малка група, а до тях цял площад ревял: „Турците в Турция - България за българите!\".   На 29 декември 1989 г. пленум на ЦК на БКП възстанови имената на българските мюсюлмани. Сега площадите са тихи, а хората отново са заедно.", "date": "2018.01.01", "title": "Престъплението от 1984: \"Простихме, но не забравихме\""}
{"url": "http://www.classa.bg/%D1%81%D0%B2%D1%8F%D1%82/item/376917-%D0%B2%D1%82%D0%BE%D1%80%D0%B0-%D0%B6%D0%B5%D0%BD%D0%B0-%D0%BE%D1%82-%D1%81%D0%B8%D1%80%D0%B8%D1%8F-%D0%B7%D0%B0-%D1%81%D0%B5%D0%BA%D1%81-%D0%B1%D0%B5%D0%B7-%D0%B3%D1%80%D1%8F%D1%85%E2%80%9C", "text": "          Днес вече никого не можеш да удивиш със сайтове за запознанства. Как обаче стоят нещата, когато си търсиш \"трета половинка\"? След протести на правозащитници, преди няколко дни в Турция блокираха сайта Evlilikci.com, който предлагаше възможности за женени мъже и жени да си намерят по още един партньор - при това в пълно съответствие с религиозните норми. Други подобни сайтове обаче продължават да действат.     Сайтът Evlilikci.com се хвалеше, че това е първата подобна услуга в Турция и третата в света - след аналогични проекти, регистрирани във Великобритания и Индонезия. От описанието става ясно, че платформата е предназначена за мъже и жени, които биха искали да удовлетворят своите сексуални потребности \"без да съгрешат\". Платформата предлага и услуги за дамите, които по някаква причини не желаят да са омъжват, но не искат и да \"влизат в грях\". В описанието на сайта се привеждат цитати от Корана, посветени на жените. Малко след като информацията за „услугите\" стана достояние на обществеността, правозащитниците се разбунтуваха. Федерацията на женските сдружение в Турция /TKFD/ внесе жалба срещу сайта в прокуратурата. \"Този сайт злоупотребява с правата на жените, за да проповядва дискриминация по полов признак, прикрита като религиозен ритуал\", четем в жалбата. По разпореждане на Агенцията за информация и комуникационни технологии /BTK/ сайтът беше блокиран. Но това не е единствената платформа от такъв род. Аналогични услуги предлагат например онлайн-платформите Seсond Wife и \"Сирийски жени\". За да се регистрира в сайта Seсond Wife, човек трябва да отговори на редица въпроси. Освен за семейното си положение, потребителят трябва да даде информация за своето вероизповедание, да отговори на въпроса, откога е мюсюлманин и колко често се моли. Сайтът \"Сирийски жени\" предлага различни подрубрики – например: \"Сирийки, които искат да се омъжат\" или \"Какво се харесва на сирийските жени\". Информациите там изобилстват от примитивни нравоучения и мачистки представи за жените.   В Турция в момента има огромен брой сирийски жени, бягащи от войната   \"Сирийките са също толкова нежни създания, колкото и нашите жени. В нашата страна нарасна броят на младите мъже, които биха искали да се оженят за сирийска гражданка. Нарасна броят и на женените мъже, които искат да прекарват свободното си време със сирийка. И тъй като сирийските жени не настояват да се омъжват, мъжете могат да живеят с тях и без брак\", четем в една от информациите на платформата.   За да не създава впечатление, че става дума за банална сексуална експлоатация на жени, които са били принудени да напуснат родината си, сайтът пише, че когато ползва „услугата\", мъжът всъщност \"върши добро дело\". По-нататък четем: \"Войната е увредила психиката на тези жени. И семейният живот е полезен за тях. Вие можете да поддържате тези жени, за да се почувстват те по-добре\".    В сайта има и коментари от потребители. Ето един пример: \"Аз съм на 30 години и бих искал да се оженя за сирийка. Няма значение дали е била омъжена преди това\". Многоженството в Турция е формално забранено и такива бракове официално не се регистрират, но на практика нещата изглеждат другояче. \"Многоженството в Турция е нещо обикновено, особено в провинциалните региони\", казва Гюлзерен Каплан от Центъра за помощ на жените в град Шанлъ̀урфа̀, в близост до турско-сирийската граница. Тя допълва, че броят на турските мъже, които си взимат сирийка като втора жена се е увеличил значително. \"Тези жени бягат от войната. А някои турски мъже твърдят, че се женят за тях, за да ги защитят\", казва Гюлзерен. Според нея, често става дума за бездетни турски семейства, които явно разчитат, че втората жена ще им роди наследник.     Една активистка от Шанлъ̀урфа̀, пожелала анонимност, разказва, че в случай на конфликт в семейството, турските мъже все по-често заплашват съпругите си с думите: \"Ако не се държиш добре, ще си взема жена от Сирия\". Според същата активистка, междувременно се е променило и още нещо: \"Навремето само богатите мъже бяха в състояние да си вземат втора жена, защото за това беше необходимо да разполагат със съответно състояние. Сега всичко е по-просто. Не е задължително да имаш много пари. Всеки може да си доведе втора жена\", каза събеседничката на ДВ.", "date": "2018.01.01", "title": "Втора жена от Сирия: за \"секс без грях“"}
{"url": "http://www.classa.bg/%D1%81%D0%B2%D1%8F%D1%82/item/376918-%D0%BD%D0%B0%D0%B9-%D0%B7%D0%B0%D0%B1%D0%B5%D0%BB%D0%B5%D0%B6%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D1%8F-%D0%BD%D0%B0-2017-%D0%B3%D0%BE%D0%B4%D0%B8%D0%BD%D0%B0", "text": "Гигантски оптичен телескоп   Хомо сапиенс - по-стар, отколкото се предполагаше   Уникални снимки на Юпитер   Молекулярната ножица на Миталипов   Най-мощният рентгенов лазер   Сбогом, \"Касини\"!   Първо наблюдение на гравитационни вълни   Още един прародител на човека", "date": "2018.01.01", "title": "Най-забележителните постижения на 2017 година"}
{"url": "http://www.classa.bg/%D1%81%D0%B2%D1%8F%D1%82/item/376919-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%B5%D0%B7-2018-%D0%B3-%D0%BC%D0%B8%D0%B7%D0%B5%D1%80%D0%B8%D1%8F,-%D0%B3%D0%BB%D0%B0%D0%B4-%D0%B8-%D1%82%D0%BE%D1%82%D0%B0%D0%BB%D0%BD%D0%BE-%D0%BE%D0%B1%D0%B5%D0%B7%D0%BB%D1%8E%D0%B4%D1%8F%D0%B2%D0%B0%D0%BD%D0%B5", "text": "Хора, наистина ли продължавате да вярвате още в Капиталистическата Коледа?! Че то по-идиотска от нея е само играта на „руска рулетка“. Човекът има само един живот и е крайно богоборческо да го прекара в наблюдение и псувни как само хитреците и разбойниците са най-големите умници в държавата и затова имат пари. 3-4 млрд. лв. търговски оборот за Коледа и Нова година със сигурност ще отчете статистиката още в първата седмица на януари. Бедни и богати – всички днес сме на юруш из молове и по-дребни търговски обекти. Пазаруваме като за последно. По касите са се извили такива опашки, сякаш по БНР са обявили военна мобилизация. Но така е само по Коледа. Щедростта по празниците си ни е национална черта, която успешно се съчета с рекламираната широко шопинг терапия на пазарната икономика. Въпреки логичната празнична еуфория в държавата обаче, много народ е тъй беден, че само чака да минат празниците, за да си отдъхне от пазарния натиск. Много депресиращо е да гледаш как млада двойка купува играчки за 470 лв. за единственото си дете, докато ти си броиш стотинките отстрани. Тук веднага ще се разгвачат пазарните адапти и неолибералите, че тъй се полага на мързеливите, тъй се полага на не умните и нищите духом. Тъй се полага на хрантутниците, на ония, които са откъм разходната част на бюджета- да стоят като Гаврошовци пред лъскавата витрина и да чакат бюджетни подаяния по Коледа. Разбира се, тази гласовита и нагла прослойка от 300 хил. новобогаташи няма да седи на екрана когато всеобщата ярост от недоимъка и несправедливото разпределение на националните блага в полза само на една бързоръка крадлива клика, се излее в кърваво улично насилие. Тази крадлива неолиберална клика ще е запалила самолета, надушила като краставо псе – тояга и бързешката ще се е изнесла зад граница. А продажната интелигенция ще е затънала в мечтания, вторачена в алтернативни ефири, като едновремешната „Свободна Европа“, бленувайки себе си в ролята на разслабил се новобогаташ. Ефир, който ни замъти главите с обещания за бъдеще с дънки, уиски и дъвки в изобилие. На ви сега „дънките“, „уискито“ и „дъвките“ – до едно зад недостижимата лъскава витрина. Не ни излъгаха – измамиха ни жестоко! Тъй както сега ни мамят с отпадането на визите за САЩ. Пак няма да ни излъжат. Паднаха визите с Канада, скоро и „великата“ американска страна ще приема на корем българи без визи. Докато предприемачите ни ще се редят за руски визи, а руските туристи – за български визи. Нима наистина тази идиотщина не чопли зениците ви?! САЩ ще отворят врати, ама също като Европа това ще е гостоприемно само за млади българи с еднопосочни билети и добър английски. Защото такива като нас, заразеното с либертарианство поколение, което нехайно позволи да му разграбят бащинията разни международни бандити, няма как да иде, че и да се впише в една хищна по същество икономика. Която се храни само с млада плът, годна да плаща данъци, да произвежда и да носи несметни богатства, увеличавайки чрез производителността си несметните богатства на една шепа транснационални компании. В което се състои и измамата, с която си служат за да ни ограбват. Елате в играта като служители, работници, чистачки и прочие прислуга, защото по-добре да сте в играта, отколкото извън нея. Така поне ще имате пари за тока и парното, за водата. Защото иначе ще си имате работа с банкера, директора на столичната топлофикация, който първо съди задочно хората, пък после им обяснява защо. Продължаваме да се подчиняваме, защото няма алтернатива. Алтернатива всъщност има, но е тъй ужасна и кървава, че никой от нас – потърпевшите, не ще да почва пръв. Така че най-първата прогноза за предстоящата 2018 г. за обикновените българи е, че гнетът на българските чорбаджии ще продължи с пълна сила. Както и досега нашите заплати няма да съвсем наши. Първо, в тях ще бърка този, който ни е наел на работа. Той ще ни забива винаги на една трета от средната заплата в сектора и позицията, ще ви товари с несвойствена работа. И то не защото е човекомразец, а защото само така може да му излезе сметката. Работодателят винаги ще намери извинение и причини да ви подцени. Може – прави го! Няма кой да му противостои. Защото пазарът на работна сила е крайно непропорционален, небалансиран, дефицитен по същество. Той отразява както реалната демография, така и реалната икономическа несъстоятелност на днешната българска държава. В добавка, заразата да се наемат почасово или на половин работен ден хора, увеличава армията от работещи бедни. Това са хора, които са дори в по-незавидно положение от пенсионерите. Защото те работят, но работят на една трета от нормалната заплата, а работата, с която са товарени, не може да бъде свършена в рамките на уж намаленото работно време. Извънредният труд често не се брои и на много хора в такава позиция им е неудобно да повдигнат въпроса с компенсациите пред работодателя си, защото могат да останат и без този мижав доход ако много искат. Даже ще ги нарекат и „алчни неблагодарници“. Ако имате време по празниците, прегледайте кое да е литературно произведение за живота в България в началото на миналия век и ще ви светне от какви привилегии всъщност се отказахме докато ние строихме капитализъм и пазарна икономика, а недоучени хитреци си построиха свой – собствен комунизъм в рамките и мащаба на заграбеното национално богатство. Ръждясалите и разбити останки от едновремешните заводи, съхнещите ниви със слънчоглед през лятото поради липса на мелиорации заради разграбени съоръжения и неподдържани канали, са реалната картина на българската икономика. И стига сочихте фабриките за производство на цигари и шивашките цехове като някаква икономическа придобивка, защото 100 години след Христо Смирненски и Жълтата му гостенка в тези сектори е най-тежката експлоатация на заетите там. Този безрадостен пейзаж на разрухата през 2018 г. ще се задълбочава. И това няма да е по наша вина, а по глобална- планетарна и неолиберална. Но ние сме длъжни да се отърсим от заблудата, че можем да я караме по този начин и занапред. Едни да се занимават с усвояване на еврофондове и абордаж на излишъците в държавния бюджет, а много по-голяма част от народа да опъва каиша и децата на България да растат недохранени и недообгрижени. Работещите бедни днес са в ролята на едновремешните гаврошовци пред коледните витрини. Защото не само че осигуряват личния просперитет и благополучие на работодателя си, те са длъжни преди да нахранят децата си, да платят сметките на разбойниците от комуналния сектор – парното, тока и водата. Които пишат произволни и раздути числа, които осигуряват богатство на една друга паразитна прослойка от търговци. Само да напомним – собствениците на ВЕЦ-овете по водните каскади на Искъра взимат от бюджета по 5-6 млн. годишно суха пара и потни вода не пият. Който им е дал туй парче от държавния бюджет – той обира парсата. И със сигурност е на висша държавна длъжност, че да пази „бизнеса“. Инка другите грабливи хищници ще дръпнат кьоравата плячка за себе си. А ние продължаваме да пасем говедата и да не обръщаме внимание на дворците, които никнат наоколо. Сякаш е естествено те да са в бедняшки квартали, села и паланки. Но битието определя съзнанието и тази истина е отпреди марксистко-ленинската философия. Затова е крайно важно в какво вярваш. Ако вярваш, че си тъп и некадърен, другите не го подлагат на съмнение. А хитрецът, който знае как да го използва, почва да те мами със сух хляб в капана. Хора, наистина ли продължавате да вярвате още в Капиталистическа Коледа?! Че то по-идиотска от нея е само играта на „руска рулетка“. Човекът има само един живот и е крайно богоборческо да го прекара в наблюдение и псувни как само хитреците и разбойниците са най-големите умници в държавата и затова имат пари. Истината е че нямат грам морал и свян и продължават да деребействат само поради липса на правоприлагане. В услуга на чорбаджийския гнет е самата държава. Така че 2018-та година наистина няма да се различава ни от 2017-та, ни от 2016-та- богатите ще стават все по-богати, а ние – по-бедни! Защото отказваме радикалната промяна – а именно излизането на България от унищожителния Евро-атлантически пакт и започване на градежа на Евразийски държавен модел. Отказваме да платим цената, която може да ни извади от ступора на Гавроша пред лъскавите витрини. А е крайно време да повярваме наистина, че повече така не можем да я караме. И да ни съмне и на нас най-накрая! ", "date": "2018.01.01", "title": "България през 2018 г.: Мизерия, глад и тотално обезлюдяване!"}
{"url": "http://www.classa.bg/%D1%81%D0%B2%D1%8F%D1%82/item/376920-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D1%8F-%E2%80%93-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE", "text": "Високоинтелектуалните гербери – Борисов, Цветанов, чат пат и Гърневски, искат да ни внушат, че бленуваното председателство на Европейския съвет е велико тяхно завоювание. Ядец! Никакъв! Дори и служебно правителство да имаме, това е на ротационен принцип. Те използват, че 80 на сто от българите са политически дебили и лъжат: ах, ама как може, вот на недоверие, а сме председатели…Това е саботаж! Че какво като сме председатели? Когато Белгия беше – нямаше правителство, когато Чехия беше – също, а когато беше Малта – свалиха президента! А ние с нашият корав провинциален синдром – „какво ще кажат чужденците”, наричаме саботаж най-нормална парламентарна практика за вот на недоверие! Защо ГЕРБ се страхува от него? Не че ще падне правителството, а защото в дебатите / а това е най-важното!!!/ ще им бъдат извадени посраните корупционни гащи! Гледах преди два дни един дебилен министър на културата, който развеждаше арменчето в НДК и се фукаше – такава зала няма никъде в Европа, такива клозети – никъде няма в евросъюза, никъде, единствени… Защо бе, кретени! Нали сме най-бедната държава в ЕС? Защо се перчите с тези единствени в Европа съоръжения? Защото сте комплексари! А комплексиран е простакът! Трябваше от скромно, по-скромно – бедни сме, господа, това имаме! Сега дебелогъзковците от Брюксел ще си рекат – абе, какво се оплакват, я вижте какъв лукс! На тези чиновници хич не им пука за нас, ще си поживеят, ще гледат народни носии, ще гледат нестинари , ще лапат и – давай при следващите! Защо Борисов не ги натовари в един специален влак, та да отпрашат от София до Варна, от Варна до Пловдив и пак до София! Знаете ли какво ще видят от влака: една изкормена, порутена, ограбена България , едни беззъби примати вълнясали и подивели от немотия! А не лукса в НДК!", "date": "2018.01.01", "title": "Голямата манипулация – Председателството!"}
{"url": "http://www.classa.bg/%D1%81%D0%B2%D1%8F%D1%82/item/376921-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B8%D0%BB%D0%B8-%D1%84%D1%80%D0%B0%D0%BD%D0%BA%D1%84%D1%83%D1%80%D1%82%D0%B5%D1%80-%D0%B0%D0%BB%D0%B3%D0%B5%D0%BC%D0%B0%D0%B9%D0%BD%D0%B5", "text": "И не си даваме сметка, че ако те се тревожат за нещо тук, то е да не пострада техния интерес. Обективността на медиите им, особено спрямо такива като нас, свърши през по-миналия век. Сега всяко тяхно становище има тяхна причина, обикновено несъвпадаща с нашите интереси.  И ние, улисани в тълкуване на чуждото мнение за нас, пропускаме да формулираме своето. Вълнуваме се от тяхната преценка, не от собствената си. Чакаме отвън да дойде решението. Я от Вашингтон, я от Брюксел или Берлин, я от Москва. Така ще продължаваме да затъваме, дотам, че утре и за Борисов ще си спомняме с умиление. Време е, крайно време е ние да решим какво искаме за нас и да го наложим и отстояваме. Преди това трябва да се споразумеем, че вишегласието, както казва Левски, ще надделява. 2018 е добър повод да започнем да следваме първо националните цели. Трябва да знаем, че накъдето и да мръднем, винаги някоя чужда сила и нейната агентура тук ще бъдат против. Но все още имаме държава, има и мислещи хора, които не служат на чужди интереси или на славолюбието, сребролюбието и властолюбието. Има и хора, които могат да изведат правилните за нас решения от всеки един случай. Имаме и основа, върху която може да започне обединението на нацията. Това са заветите на Левски. Там е идеологията на българския път. Там се вижда какво трябва да правим и какво да не правим. Там са десетте Божи заповеди за нас, като народ. Христос ни учи какво да правим като човеци, Левски ни учи какво да правим като народ. Заветите на Апостола са нашата национална Библия. Да ги препрочетем, да започнем Новата 2018 г. с тях и да я завършим, превърнали ги в държавна политика. Тогава ще сме сигурни, че 2019 г. ще е наистина щастлива за България.    ", "date": "2018.01.01", "title": "Васил Левски или Франкфуртер Алгемайне?"}
{"url": "http://www.classa.bg/%D0%B0%D0%BD%D0%B0%D0%BB%D0%B8%D0%B7%D0%B8/item/376913-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B8%D0%BC%D0%B5%D1%80-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8", "text": "От 1 януари 2018 г. България  стана председател на Съвета на Европейския съюз. Страната, намираща се под мониторинга на Брюксел, трябва да изиграе важна роля за ЕС във времената на Брекзит и миграционната криза, се казва в анализ на „Дойче Веле“. Председателството в Съвета на ЕС може да стане тежко изпитание за България. Преговорите за излизането на Великобритания от ЕС, разработването на миграционна политика, подготовката на дългосрочното финансово споразумение от 2020 г. - ето само три от трудните задачи, които фигурират в дългия списък. Според министъра по въпросите на българското председателство на ЕС Лиляна Павлова София смята за най-важна задача в ролята на председател на ЕС поддържането на единството и стабилността на регионалната организация, но има и други приоритети. Павлова представи на българското правителство и Европарламента списък с най-важните, според София, въпроси. Сред тях са европейската перспектива на държавите от Западните Балкани, стабилността и сигурността в Европа на фона на миграционната криза, въпросите на общата европейска отбрана и съвместният икономически растеж, единният европейски цифров пазар. Както заяви българският министър, за успешното председателство е необходим политически консенсус, диалог и взаимно разбирателство.   София на няколко пъти променя програмата за председателството на Съвета на ЕС. Преди всичко, защото българското правителство постепенно нагаждаше своите първоначални амбициозни цели с реалността и съгласуването им със структурите на ЕС. В момента България осъзнава, че на поста председател на ЕС страната ще изпълнява не ръководна, а по-скоро координационна роля. И че основните проблеми на Евросъюза – Брекзит и миграционната политика – ще се решават с посредничеството на София, а не под нейното ръководство. Своят принос в преодоляването на кризата с бежанците София вижда в това да се опита да отстрани разногласията между държавите от Западна и Централна Европа и вероятно, да се постигне компромис още до 1 юли 2018 г. – датата, когато председателството на ЕС ще премине към Австрия, защото Виена е за по-твърда миграционна политика.   Страна, намираща се все още под наблюдението на ЕС, става председател на Евросъюза? За Йохана Даймел, заместник-председател на Дружеството за Югоизточна Европа в Мюнхен, това е нещо ново. Последният доклад в рамките на европейския механизъм за сътрудничество и контрол предизвика у мен „дълбока тревога“, заяви Даймел, защото „става дума за директни атаки срещу независимостта на съдебната власт, представителите на съдебните институции и дори за приемането на неконституционни закони“. В тази ситуация България не може да бъде образец за подражание, твърди Даймел в интервю за ДВ. „Ако в страната, поемаща председателството на ЕС, съществуват такива фундаментални недостатъци, какво може да даде на страните от Западните Балкани импулс за провеждане на реформи в областта на правото, борбата с корупцията и организираната престъпност?“, недоумява Даймел.   Съмненията във възможността на България продуктивно да управлява Евросъюза се споделят и по друг повод. В състава на българското правителство влиза националистическата коалиция „Обединени патриоти“. Даниел Кадик от Фондация „Фридрих Науман“ смята това за доста спорна предпоставка за председателството на ЕС. „Хора известни със своите ксенофобски, националистически и протекционистки възгледи ще станат председатели в различни съвети. Да вземем например вицепремиера Валери Симеонов – той не крие своята ненавист към националните малцинства, публично нарича циганите „диви маймуни“, заяви Кадик.   В същото време бившият председател на Европарламента Ханс-Герт Пьотеринг се надява, че българският премиер Борисов ще успее да дисциплинира партньорите си по коалиция и страната ще „може да продължи проевропейския курс“. В своя стремеж още повече да се сближи с Евросъюза българското председателство може да разчита на подкрепата на мнозинството българи. Според последните данни на американския институт за обществено мнение Gallup International, обнародвани през декември, 62% от българите вярват на ЕС – този дял е нараснал с 12% в сравнение с декември 2016 г. 55% вярват, че председателството на България в ЕС ще бъде успешно. Жителите на страната също така се надяват, че тази позиция ще донесе на България допълнителни точки, необходими за присъединяването към Шенгенската зона и еврото. Според мнението на независимите експерти, за присъединяването на България към Шенгенската зона има всички предпоставки, докато за въвеждането на еврото времето още не е настъпило. И макар икономическите показатели на страната да са на доста високо ниво, в еврозоната София няма чак толкова много привърженици, се казва в анализа на ДВ", "date": "2018.01.01", "title": "България не може да бъде пример за Западните Балкани"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376911-%D0%B4%D0%BD%D0%B5%D1%81-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BC%D0%B8%D1%81%D0%BB%D0%B8%D1%82%D0%B5%D0%BB,-%D0%BF%D1%80%D0%B5%D0%B4%D0%B2%D0%B8%D0%B4%D0%B8%D0%BB-%D0%B4%D0%B5%D0%BD%D1%8F-%D0%BD%D0%B0-%D1%81%D0%B2%D0%BE%D1%8F%D1%82%D0%B0-%D1%81%D0%BC%D1%8A%D1%80%D1%82", "text": "На 1 януари църквата отбелязва Обрезание Господне и се почита паметта на Свети Василий Велики. Празникът Обрезание Господне припомня обрязването на младенеца Исус на осмия ден след раждането му. Свети Василий Велики е голем християнски мислител, философ и писател. Василий, наречен Велики още приживе, бил надарен и с пророческа сила, която му позволила да предвиди деня на своята смърт. От 10.00 часа в патриаршеската катедрала \"Св.Александър Невски\" патриарх Неофит ще отслужи тържествена Света Василиева литургия. Веднага след литургията - от 11.30 часа в храма, патриарх Неофит ще отслужи и тържествен молебен за Новата година.", "date": "2018.01.01", "title": "Днес почитаме мислител, предвидил деня на своята смърт!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/376912-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%BF%D1%8A%D1%80%D0%B2%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BD%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BD%D0%B0%D1%80%D0%BE%D0%B4", "text": "Да бъдем по-добри, по-смирени и да си спомним за хората, които са в беда и имат нужда от помощ. Това пожела в първото си обръщение като президент към българския народ президентът Румев Радев. „Новата година ще е изпитание за българската демокрация, вярвам, че ще намерим мъдрост и характер да я съхраним. Това заяви президентът Румен Радев в новогодишното си обръщение пред българския народ. „В навечерието на Новата година всички си пожелаваме тя да е по-щедра от тази, която изпращаме. Но за да бъде годината щедра към някого, собствените му усилия не винаги са достатъчни – трябва някой друг да му посвети внимание, време и разбиране\", посочи държавният глава. „Затова първата ми мисъл е за онези, които преживяват труден период от живота си: обезверените, болните, самотните. За тези, чиито близки са далеч зад граница и за хилядите бедни българи, които днес се борят за оцеляване. Всяка стъпка към тях възвръща част от достойнството ни като общество\", допълни той. По думите му всеки от нас свързва смяната на годините с добри намерения, надежди и заричания, които често угасват още през януари. „Успехът остава редом с тези, които не жалят сили през цялата година. Защото дали годината ще е добра или лоша, зависи от нас и най-вече от общите ни усилия да градим справедливо, достойно и сплотено общество. А за това са нужни разум, воля и морал\", отбеляза президентът Радев. \"Нека през 2018-та година бъдем към себе си поне толкова взискателни, колкото сме към другите. Да ползваме мъдро свободата си. Да осъзнаем силата на единението. Да надмогнем безверието и сбъднем огромния потенциал на нашия народ, който винаги се е славел със своята жизненост, сила и таланти\", пожела той.", "date": "2018.01.01", "title": "Румен Радев с разтърсващо първо обръщение на Нова година към българския народ"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376904-%D0%B1%D0%B0%D0%BD%D0%B5%D0%B2-%D0%BF%D0%BE%D0%B4%D0%B0%D1%80%D0%B8-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D0%B5%D0%B2%D0%B3%D0%B5%D0%BD%D0%B8%D1%8F-%D0%BA%D0%B5%D0%BD%D0%B5%D1%84-%D0%B7%D0%B0-%D0%BA%D0%BE%D0%BB%D0%B5%D0%B4%D0%B0", "text": "Свиленградският бизнесмен Николай Банев е подарил на благоверната си Евгения клозет за Коледа. Всъщност става дума за високотехнологична тоалетна чиния, която се почиства сама, с цена близо $20 000, твърди \"Уикенд\". На подобно луксозно удобство се радват само звездите от световния шоубизнес като Мадона, Ким Кардашиян и Джъстин Бийбър. А отскоро - Евгения Банева. Чудото на техниката е поръчано от Япония преди месец. Седалката е отлята специално по телата на новите собственици.      Според очевидци безвкусното парадиране с огромни финансови средства е отличителната черта в дома на новобогаташите. Обзавеждане, на което може да завиди и зимбабвийският диктатор Робърт Мугабе, посреща гостите на Николай и Евгения в софийското им имение. Блестящата тоалетна е само дребна част от апотеоза на кича, на който се радва скандалната фамилия. Вътрешността на кичозното здание на Баневи била като на космодрума в Байконур – проблясъци от всички страни, но не звездни, а от оникс, мрамор и кристали „Сваровски\". Николай обаче не се притеснявал от разточителството и твърдял, че няма как да кани бизнесмени да подписват договори за стотици милиони в някакъв коптор и без кенеф за 20 хиляди „гущера\".  ", "date": "2018.01.01", "title": "Банев подари на жена си Евгения кенеф за Коледа"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376905-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%BE%D0%B1%D0%B8%D1%87%D0%B0%D0%B8-%D0%BF%D0%BE-%D1%81%D0%B2%D0%B5%D1%82%D0%B0", "text": "Готови ли сте за новогодишните празненства? Сигурно ще хапнете прасенце, ще разрежете баницата с късметите и ще се сурвакате, пише obekti.bg. Все хубави български традиции. А знаете ли как се празнува Нова година по света?       всички свързват празника с песента „Auld Lang Syne\" („Отминали времена\"). Меланхоличната поема е написана от шотландския поет Робърт Бърнс и става популярна през 1796 г. Песента напомня да не забравяме хората, които са имали значение в живота ни. Тя става новогодишна традиция благодарение на канадския музикант Ги Ломбардо, който я чува от шотландски имигранти и я изпълнява с групата си в хотел „Рузвелт\" в Ню Йорк през 1929 г. Така се ражда една традиция, която става неразделна част от изпращането на старата година в англоезичния свят.     пък гражданите се събират на Таймс скуеър, където в последните секунди на 31 декември огромно кълбо се спуска по един пилон. Когато топката „падне\", Новата година е дошла и всички се целуват и си разменят благопожелания.     е обичайно в последния ден от годината домът да се почисти основно.Следват купони, наречени „Бонекай\", което се превежда като „Забравете годината\". На празненствата японците оставят разногласията зад гърба си и прощават грешките на своите близки, за да започнат новата година начисто. Един от най-хубавите   обичаи също е свързан с пречистването и прошката. По улиците се палят големи огньове, които символично изгарят натрупалите се през годината проблеми и посрещат с веселия си блясък и топлина новата година и чудесните възможности, които тя носи. По света обаче има и по-шантави новогодишни обичаи. Веселият народ на   например смята, че ако носи дрехи на цветни точки и яде кръгли плодове на празника, настъпващата година ще бъде весела и плодотворна. В Испания пък празнуващите нагъват шепи гроздови зърна, за да си осигурят късмет през идните 12 месеца.  фестивал Хогманай е едновременно красив и опасен. Там мъжете излизат по улиците и въртят над главите си огнени топки, за да отпъдят лошите духове от селата си.   огънят също е в центъра на празненствата. Там често се горят кукли на популярни личности и политици, вероятно като отдушник на натрупаните през годината лоши чувства към тях. Колкото и странни да ни се струват някои от тези обичаи, всички те са заредени с оптимизъм и с желание за ново начало. Сбогом на старото, да живее новото!", "date": "2018.01.01", "title": "Новогодишните обичаи по света"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376906-%D1%84%D0%BE%D1%82%D0%BE%D0%B3%D1%80%D0%B0%D1%84-%D1%80%D0%B8%D1%81%D0%BA%D1%83%D0%B2%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-%D0%B8-%D0%B7%D0%B0%D1%81%D0%BD%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D0%BA%D0%B0%D0%B4%D1%80%D0%B8", "text": "Фотографът Георг Робъртсън рискува живота си, за да заснеме уникално явление край бреговете на малкия остров Оук. Авторът на снимките пояснява, че е решил да заснеме вълните, но в един момент морската шир се преобразила, преобразили се и вълните и се превърнали във фантастични квадрати. Робъртсън не знаел, че подобно морско явление е не само интересно, но и много опасно за плувци и хора с лодки, какъвто е бил самият той.        По думите на учените, квадратните вълни се образуват при сблъсък на топли със студени течения и повличат всичко, което се намира на повърхността. Голяма част от туристите, които посещават подобни райски кътчета, са запознати с тази опасност и се стараят винаги да се вслушват в съветите на местните жители. А Георг Робъртсън е успял да избегне смъртта благодарение на спасителния хеликоптер, който бил на острова.      Въпреки че той му се притекъл на помощ в последния момент... Ако не го беше сторил, може би никога нямаше да видим тези снимки. Следва да се отбележи, че мнозина независими изследователи не са съгласни с изводите на учените, че квадратните вълни се образуват на кръстопътя на топлите и студени течения. Това не се потвърждава нито в лабораторни условия, нито на други места от нашата планета, където срещата на различни по температура водни потоци не образуват нещо подобно.", "date": "2018.01.01", "title": "Фотограф рискува живота си и засне уникални КАДРИ"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376907-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-1-%D1%8F%D0%BD%D1%83%D0%B0%D1%80%D0%B8", "text": "Трябва да общувате повече с близките и децата, ако имате семейство. Опитайте се да дадете на любимите си хора подаръци - полезни и желани. Може да отидете на разходка сред природата, да карате ски или кънки. Основното е, всички развлечения и забавления, да завършите до вечерта, за да не се преуморите. Препоръчително е, да държите под контрол емоциите си, в противен случай няма да може да избегнете конфликти и кавги с близките хора. Вътрешното ви състояние, може да подкопае нервната ви система, както и да промени хода на благоприятните събития. Но късно вечерта, ще разберете, че сте способни на много – обяснение в любов и нови запознанства. Ще е по-добре да се срещате визуално с всеки, с когото сте планирали среща, а не да говорите по телефона. Трябва да се настроите на положителна вълна, дори когато ситуациите в общуването са напрегнати. През деня, ще получите новини, които могат много да ви ядосат. Но, не е нужно да реагирате на всичко, прекалено емоционално. Покажете на всички, своята радост, емоции и любов. Особено, ако преди този ден съзнателно сте мълчали за вашите искрени чувства. Добър ден за подаръци, срещи и пътувания. Просто изберете за пътуване, такъв транспорт, с който ще се чувствате комфортно. Харченето на пари не е желателно, особено ако пестите за нещо глобално. Може да започнете да подозирате всички, в корист и ласкателство, но първо трябва да погледнете на себе си. Късметът, ще върви заедно с онези, които наистина вярват в него. Опитайте се, да покажете таланта си в онези неща, които преди са ви изглеждали абсурдни. Вечерта, ще научите нещо невероятно за себе си и любимия човек. Препоръчително е, да запазите колкото се може по-дълго празничното си настроение. Необходимо е да погледнете с усмивка, дори на сериозните неща и да не изпадате в депресия. Екстремни ситуации в любовта, не са ви нужни, но може да добавите мекота и нежност в отношенията. Финансовите проблеми, ще се решат по-късно вечерта. Ще решите да влезете в ролята на маг, който решава всички проблеми на хората около себе си. Не се товарете твърде много, в противен случай, ще пропуснете успешните си възможности. Вдъхновението, ще застигне креативните от вас, който ще решат да създадат нещо или да реализират проект. За да поддържате доброти си здраве, трябва да започнете да приемате витамини. Очаква ви шумен ден, когато, ще е необходимо да решавате домашни проблеми и да обърнете внимание на децата. Но ако планирате всички детайли, ще успеете във всичко. Не се притеснявайте за това, което още не се е случило. Мнителността не е характерна за вас, така че трябва да сте решителни във всичко, с което активно се заемете.   Може да развиете истинска фобия, когато ще се страхувате от собствената си сянка. Вие се стремите към вътрешна хармония, но в действителност всичко се оказва обратното. Възможни са малки катаклизми в отношенията с избраника, който ще ви обвини в лъжа и ласкателство. Вечерта, не тръгвайте на дълъг път, има вероятност от произшествия. Препоръчва се да бъдете кристално ясни и справедливи, за да не попаднете в списъка на неприятните личности. На работното място, може да ви бъде представено нещо, което да ви шокира. Дамите, трябва да посетят козметик, диетолог и леко да променят външния си вид. Отказът от лоши навици днес, ще доведе до положителен резултат. Трябва да следите отблизо за думите и действията си, за да не попаднете в неприятности. Не забравяйте, че сте отговорни за онзи, които са най-близко до вас, така че в любовта, не обвинявайте никого и за нищо. Поразителният резултат от вашата работа, ще ви позволи да откриете нови начини за развитие. Вечер чакайте гости, както и новини от приятел. Очаква ви натоварен ден, когато всички наоколо ще искат нещо от вас или ще ви занимават с проблемите си. Намерете търпение и сила, за да отблъснете твърде обсебващите почитатели. Семейните, ще трябва да разрешават жилищни проблеми. Да се отървете от негативността, ще може чак вечерта, когато седнете на компютъра и говорите с приятели.", "date": "2018.01.01", "title": "Дневен хороскоп 1 януари"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376908-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B8-%D0%BE%D0%B1%D0%B5%D1%89%D0%B0%D0%BD%D0%B8%D1%8F-%D0%B7%D0%B0-%D0%BE%D1%82%D0%BB%D0%B8%D1%87%D0%BD%D0%B8%D1%86%D0%B8", "text": "За новата 2018-а година ви предлагаме колекция от няколко задължителни, наложителни, политически коректни, джендър-флуидни, мулти-културни, демократично-хибридни, евро-атлантически и магично-космически новогодишни обещания. Да стана инфлуенсър/ка. Всичко под 5000 фолоуъра ще е епик фейл. Трябва да ме шерват и цитират, да ми плащат да пласирам продукти в селфитата си и да ме питат как да се обедини градската десница, че да влезе в парламента. Обещавам да не ви разочаровам, последователи. Да си изкопая Биткойн или друга сочна криптовалута и да стана юпи-инвеститор-предприемач-иноватор. После с крипто-кинтите ще си основа софтуерна компания и ще я продам на бай Джеф Безос или някой друг Гейтс. Да дишам по-малко софийски въздух. Мръсен е. Както се казва в клишето - животът не се измерва с броя вдишвания, а с броя на моментите, които ти спират дъха. На Орлов мост тази сентенция придобива съвсем друго, полепнало с фини прахови частици значение. Да пусна дълъг статус за Председателството и да напиша колко сме зле и как никога няма да се оправим. А ако има повече хора като мен, които да пишат статуси за Председателството и за това колко сме зле и как няма да се оправим - тогава може и да се оправим. Да не тагвам хора по снимки, без да ги питам и предупреждавам. Знам, че това е форма на дигитален терор, който трябва да бъде спрян преди да заличи Западната цивилизация от лицето на Земята. Да сменя рилейшъншип статуса си от необвързан/а на отвързан/а. Никакви пречки за сексуалната свобода през 2018-а. Освен неувереността. И тревожността. И страхът от отказ. И от обвинение в сексуален тормоз за отправяне на комплимент. Абе, като се замисля, 2018-а май няма да е най-яката година за свалки. Да си купя DSLR-че и да си направя Photography профил във Фейсбук. Всички снимат и пипат на шопа, помпат престиж, правят се на профита с едни и същи фото-трикове. Обещавам моите фотографии да са различни и не просто арт, а супер арт. Да не се колебая и да започна да взимам категорични самостоятелни решения. Не съм сигурен, че ще се получи, но ще питам приятелите. И мама. Да започна да туитвам и снапчатвам като нормален човек. Фейса е за аматьори, Инстаграма е за позьори, истинското инфлуенсърство е в Туитър. Обещавам по един туит за всяко важно световно събитие. Да се науча да карам ски, за да ходя по зимни курорти, и да карам джет ски, за да поря по Черноморието. Това ще е годината на лифтовете и шумните морски партита (само бай Валери да не чуе) и не може да не съм в играта. Да измисля дизайн за ново българско туристическо лого.", "date": "2018.01.01", "title": "Новогодишни обещания за отличници"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376909-%D0%B7%D0%B0-%D0%BD%D0%BE%D0%B2%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B5-%D0%BF%D0%BE%D0%B6%D0%B5%D0%BB%D0%B0%D0%B2%D0%B0%D0%BC-%D0%BD%D0%B0-%D0%BD%D0%B8%D0%BA%D0%BE%D0%B3%D0%BE-%D1%89%D0%B0%D1%81%D1%82%D0%B8%D0%B5", "text": "Новата година е повод да залеем Facebook с шарени снимки от купони или семейни вечери. С ухилени лица и позитивни послания, които бележат идилично щастие, смях и фойерверки. Това е съвсем нормално. Социалните мрежи в своята същност са своеобразен филтър за „най-доброто\" в човешкия живот. Такова, каквото комерсиалните стандарти задават. „Добро\" под формата на опияняващо радостно съществуване, лишено от неприятности. Много от нас отправят мислено пожелания за новата година и искат щастие. Просто щастие. Сякаш това е най-малкото, за което можеш да помолиш Бог, вселената или себе си. Сякаш човек е не просто роден, за да бъде щастлив, а е длъжен да бъде щастлив, особено в морето от „щастливи\" хора на снимки във фийдове, по билбордове и екрани. В свят на маниакално потребление, където всеки иска да ти продаде нещо, обещанието за щастие е важно. То е удобен маркетингов инструмент, а представянето на щастието като основна ценност работи за реализирането на  повече продажби. Пастата за зъби не е просто паста за зъби, тя те прави по-усмихнат сред близки и познати. Новият автомобил не е просто нов автомобил, той те превръща в солидния мъж, който винаги си искал да бъдеш. Около нас не падат бомби, можем да бъдем всичко, което поискаме. Казвали са ни го с усмивка и добри намерения. Когато си малък, това звучи като страхотна перспектива. Свободен си да бъдеш ВСИЧКО, което пожелаеш. Да имаш ВСИЧКО, което поискаш. Вярваш в това, докато не се удавиш в морето от възможности, търсейки кой си и къде точно принадлежиш в този свят. Губиш се, точно както се губиш в големия супермаркет, между различните щандове. Търсейки просто сапун, един шибан обикновен сапун. Попадайки на 20 000 сапуна и промоции на сирена. Едва ли има нещо, което да ни прави по-нещастни от стремежа към задължително щастие и отхвърлянето на всяка болка като нещо, едва ли не, ненужно и много страшно. Където майката е най-красивата моделка в града, бащата е с плочки и е лудо влюбен в нея, а детето е кротко и вечно усмихнато. Страхът, че няма да имаш кариерата, която имат съучениците ти от математическата, които вечно пътуват в Дубай и се снимат на яхти. Страхът от сдухването, от неуспеха, от провала, от тъгата. Можем ли да си ги позволим? На екрана и в социалките всички изглеждат, ако не щастливи, то поне саркастично забавни. Ако не си нито едно от двете, ти си аутсайдер. Или Калин Терзийски. Участието на злото в идеята, че мисията на човека е да бъде щастлив, се подразбира от самата неяснота около понятието „щастие\". Злото борави с мъгливи понятия, с полуистини, с лъжи и кулиси. Всичко, което идва от доброто, е конкретно, то е предсказуемо и в същността си е истина. Щастието е захарен памук от холивудски филм. В него има отрова, но героят още не знае това. То е мигновение. Повечето от нас го търсят в нови вещи, в скъпи подаръци, в далечни екскурзии. В дроги и изнасилени семейни вечери. Откриват някаква краткотрайна еуфория, бъркат я с целта си, а когато адреналинът от случката спадне, се чудят къде грешат и защо не получават това, към което се стремят, без всъщност да се стремят към нещо конкретно. Удовлетвореността и спокойствието обаче са конкретни. Първото обикновено идва, когато си полезен за някого, когато си оценен от ближния, когато си направил нещо, което е от значение за другите. Когато си положил труд и си видял резултати. Да се откажеш от трескавото и задъхано преследване на ефимерното и мистериозно щастие и да приемеш тъгата за напълно, напълно нормално състояние на духа. Бягството от страданието, парадоксално, го уголемява и удължава, а приемането му го задушава и пъди. То трябва да се изживее като шарка. С търпение и съзнание. То е стълба към високото, учител и благословия. То е супер. Нека за тази нова година си пожелаем любов. Не тази, която вечно предстои да срещнем, както ни научиха масмедиите, а тази, която сме, която носим от ден едно до края и след това. Да си пожелаем смирение, което значи търпение и спокойствие. И смелост, за да борим страха, без който всичко е точно такова, каквото трябва да бъде.", "date": "2018.01.01", "title": "За новата година не пожелавам на никого щастие"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376910-%D0%BF%D0%B8%D1%80%D0%B0%D1%82%D0%BA%D0%B8%D1%82%D0%B5-%D0%B8-%D1%88%D0%B0%D0%BC%D0%BF%D0%B0%D0%BD%D1%81%D0%BA%D0%BE%D1%82%D0%BE-%D1%81%D0%B0-%D0%BD%D0%B8%D1%89%D0%BE-%D0%BF%D1%80%D0%B5%D0%B4-%D1%82%D0%B5%D0%B7%D0%B8-%D1%88%D0%B0%D0%BD%D1%82%D0%B0%D0%B2%D0%B8-%D1%82%D1%80%D0%B0%D0%B4%D0%B8%D1%86%D0%B8%D0%B8", "text": "Нова година е и светът се подготвя за голямата нощ (някои дори вече я посрещнаха), а поне една бутилка пенливо вино се охлажда, за да бъде отворена точно в 12:00 часа вечерта и разипана по кристалните чаши за наздравица. Някои са си купили цял арсенал пиротехника, с който да плашат съседите и техните домашни любимци, някои ще заложат на тихото и спокойно посрещане около трапезата. Но има нации, които имат наистина шантави традиции що се отнася до Нова година. Италианците носят задължително червено бельо, испанците изяждат ритуално точно 12 зърна грозде, а в Дания се опитват да наподобят гръцка таверна и чупят чинии във вратата.         Мислите си, че червеното е цветът на Коледа и на добрия бял старец? Е, в Италия червеното бельо е традиция в новогодишната нощ. Смята се, че традицията идва още от Средновековието, когато благородните рицари са използвали червени препаски през кръста като защита от вещици. Освен това червеният цвят на Ботуша се приема за късметлийски. По празниците всички – от луксозните брандове до супермаркетите – предлагат червени комплекти бельо.а Достатъчни причини за всеки на Ботуша да има нещо червено под дрехи си.     Оказва се, че чупенето на чинии не е запазена марка на гърците и техните таверни. Датчаните също си падат по трясъка на счупен порцелан и керамика. През годината те събират всички съдове, които не използват и са им ненужни, за да може в нощта на 31-ви срещу 1-ви да ги счупят заедно със семейството и приятелите си. Разликата е, че в Дания обикновено те хвърлят чиниите срещу вратите и особено срещу входната врата. Така пъдят злото, освобождават негативната енергия и разчистват път на новото.     В Испания старата година си отива с ядене на точно 12 на брой зърна грозде и то наведнъж. Те символизират едновременно изминалите 12 месеца и идните 12. Ако успеете да изядете всичките едновременно – очаква ви добър късмет през новата година. Яденето на грозде като традиция не е древно – идва от XX-ти век. Около 1910-а фермери от Аликанте са отпразнували по този начин необичайно обилната им реколта. В наше време този ритуал стига дори до испаноговорящата част от Южна Америка.     Може да сте виждали как огромната сребриста топка се спуска над \"Таймс скуеър\" в новогодишната нощ. Всъщност тази традиция започва от 1904-а, когато на 31-ви декември остатъци от фойерверки започват да падат над излезлите по улиците празнуващи. Символичното спускане на топката става толкова популярно, че започва да бъде имитирано навсякъде в САЩ. В Мейн например спускат от небето огромна фигура на сардина, във Кий Уест във Флорида – карнавално облечен мъж. Американците искрено вярват, че това носи късмет и продължават да преповтарят традицията.        ", "date": "2018.01.01", "title": "Пиратките и шампанското са нищо пред тези шантави традиции"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376903-%D0%BA%D0%B0%D0%BA%D0%B2%D0%BE-%D0%B3%D0%BE%D0%B2%D0%BE%D1%80%D1%8F%D1%82-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D1%82%D0%BE%D0%BA%D1%87%D0%B5%D1%82%D0%B0-%D0%B7%D0%B0-%D1%81%D1%82%D1%80%D0%B5%D0%BC%D0%B5%D0%B6%D0%B0-%D0%BA%D1%8A%D0%BC-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D1%81%D1%82%D0%B0%D1%82%D1%83%D1%81", "text": "Когато една жена се премести в нов град, тя обикновено започва да обръща внимание на височината на токчетата на останалите. Поне в това се опитва да ни убеди ново проучване, проведено от психолози. Копира дължината на токчетата на влиятелните дами в града и обратното - игнорира онези без особен статус, пише obekti.bg \"С други думи, жените искат да изглеждат като богатите.      Да са различни от бедните момичета - коментира проф. Курт Грей, автор на изследването. - От зората на човечеството хората са търсили уважение и социален статус. Всички са се стремяли да се наредят до силните на деня и са се опитвали да се дистанцират от слабите. Затова е напълно логично да видим същата тенденция и при размерите на токчетата, които носят жените в различните общества.\" \"При мъжете наблюдаваме абсолютно същите тенденции, когато си купуват дрехи, електроника или коли. В САЩ например ако се преместите от Уичита, Канзас в Лос Анджелис, ще смените своя Шевролет с БМВ. Но ако отидете от Лос Анджелис в Уичита, вероятно няма да смените БМВ-то си, а ще го запазите.\" Модата ни помага да се впишем в обществото и същевременно - да се дистанцираме от определени прослойки. \"Често я разглеждаме като нещо напълно леконравно и едва ли не случайно. Не трябва да забравяме обаче, че това е индустрия на стойност от 1,7 трилиона долара годишно. Дрехите много често ни помагат да се самоопределим и да се идентифицираме с една или друга социална група - със или без социален статус\", добавя Грей.  ", "date": "2018.01.01", "title": "Какво говорят високите токчета за стремежа към социален статус?"}
