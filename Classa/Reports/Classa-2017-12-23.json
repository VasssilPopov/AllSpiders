{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/376632-%D0%BD%D0%BE%D0%B2%D0%B0-%D0%BC%D0%BE%D0%BD%D0%B5%D1%82%D0%B0-%D0%BE%D1%82-2-%D0%BB%D0%B5%D0%B2%D0%B0", "text": "Ще има нова монета от 2 лева. Това се случва по повод Българското председателство на Съвета на ЕС. Тя ще бъде пусната от БНБ в първите дни на новата 2018 г. Официално новата разменна монета, която ще влезе в обращение, ще бъде представена през следващата седмица, в предпоследния работен ден на годината. Това обявиха от Централната банка. Дни след това гражданите ще може да я държат в ръцете си и да плащат с нея в магазините. БНБ ще пусне и нова сребърна възпоменателна монета с нанесено частично позлатяване на тема \"Българско председателство на Съвета на Европейския съюз, 2018 г.\". Тя също ще бъде представена през следващата седмица, а ще се продава на касите на БНБ от началото на 2018 г. Позлатяването ще бъде нанесено върху вътрешния кръг от двете страни на монетата. Тя ще бъде с тегло от 20 гр., диаметър 40 мм. и номинална стойност 10 лева. В края на септември 2017 г. в обращение са 2,245 млрд. броя разменни монети, които са с 52,7 млн. броя, или с 2,40% повече в сравнение с края на юни, сочат данните на БНБ. От тях монетите от 2 лв. са с най-малък дял от 1,27%, макар броят им бързо да се увеличава. Причината за това е, че монетата от 2 лв. беше пусната най-скоро - през 2015 г. От тогава повечето скъсани банкноти от 2 лв., които банките предават в БНБ, се сменят с монети от 2 лв. Като целта е монетата да влезе в по-широка употреба и да циркулира в паричното обращение заедно с банкнотата от 2 лв.", "date": "2017.12.23", "title": "Нова монета от 2 лева"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376633-%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE%D1%82%D0%BE-%D1%80%D0%B0%D0%B7%D0%BF%D0%B8%D1%81%D0%B0%D0%BD%D0%B8%D0%B5-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82", "text": "По време на коледните и новогодишните празници, както и в двата работни дни между тях, жителите и гостите на София могат да разчитат на градския транспорт. През следващите дни той има предпразнични, празнични и делнични разписания. Това съобщиха пресцентъра на „Центъра за градска мобилност\". Столичен електротранспорт – ЕАД: Днес и на 30 декември линиите ще работят по предпразнични разписания. На 24, 25, 26, 27 и 31 декември линиите ще работят по празнични разписания. На 28 и 29 декември линиите ще работят по делнични разписания. На 1 януари 2018 г. линиите ще работят по празнични разписания. Трамвайни линии №5, 6 и 20 и тролейбусни линии №1, 2, 4, 5, 9 и 11 ще работят с намален брой коли. На 31 декември срещу 1 януари 2018 г. ще се организира нощно движение по линии на Трамваен транспорт с номера 5, 7, 8, 12, 18, 20, 22 и на Тролейбусен транспорт с линии 1, 2, 4, 9. Столичен автотранспорт – ЕАД : Днес и на 30 декември линиите да работят по предпразнични разписания. На 24, 25, 26, 27 и 31 декември линиите ще работят по празнични разписания. На 28 и 29 декември линиите ще работят по делнични разписания. На 31 декември срещу 1 януари 2018 г. ще се организира нощно движение по линии 11, 83, 102. На режим нощно движение ще бъдат и линиите на АТ Малашевци – 78, 85, 94, 285, 309, 310, както и линиите на АТ Дружба с номера 76, 213, 604. Днес, на 24, 25, 26, 27, 30 и 31 декември и на 1 януари 2018 г. Линиите на автобуси 1, 3, 4, 5, 6, 7, 8, 10, 14, 69,70, 123, 204, 306, 260, 12, 18, 20, 22, 24, 25, 27, 29, 30, 31, 81, 86, 90, 117, 118, 119 ще работят по разписания за предпразник и празник На 28 и 29 декември линиите да работят по делнични разписания „Метрополитен\" АД: Днес, на 24, 25, 26, 27, 30 и 31 декември и на 1 януари 2018 г. линиите работят по разписания за предпразник и празник. На 28 и 29 декември линиите работят по делнични разписания. На 31 декември срещу 1 януари 2018 г. ще бъде организирано нощно движение на метровлаковете както следва: - маршрут МС „Младост 1\" - МС „Витоша\" - на интервал 20 минути; - маршрут МС „Младост 1\" - МС „Бизнес парк София\" - на интервал 40 минути; - маршрут МС „Младост 1\" - МС „Летище София\" - на интервал 40 минути. Днес, на 24, 25, 26, 30 и 31 декември 2018 г. Столичен автотранспорт ЕАД ще осигури коли оперативен резерв, които при необходимост, съгласувано с главния диспечер, да извършат допълнителни курсове по маршрута на автобусни линии № 63 и 66. На 27 декември и на 1 януари 2018 г. Столичен автотранспорт ЕАД ще осигури коли оперативен резерв и при необходимост, съгласувано с главния диспечер, могат да се подадат допълнителни коли по маршрути, осигуряващи превоза на пътниците от Централна автогара и Централна жп гара. Изпълнителните директори на \"Столичен електротранспорт\" ЕАД и \"Столичен автотранспорт\" ЕАД са създали необходимата организация на работа на сервизите, за да се осигури пълно покритие по линии на 28 декември и на 2 януари 2018 г. За гарантиране на безаварийна работа на електротранспорта по време на празниците Трансенерго и РП ще осигури дежурни екипи за поддръжка на съоръженията, в дружествата са регламентирани със заповеди осигуряването на реда, физическата и противопожарна охрана и дежурства по време на празниците.", "date": "2017.12.23", "title": "Празничното разписание на градския транспорт"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376634-%D0%BE%D1%82%D0%B1%D0%BE%D0%B9-%D0%B7%D0%B0-%D0%BB%D1%8A%D0%B2%D1%87%D0%B5%D1%82%D0%B0%D1%82%D0%B0", "text": "„Може да се върнат на един етап в България. Ще се прецени къде да бъдат пратени\", каза говорителка на екоминистерството. Ако лъвчетата Масуд и Терез бъдат настанени в Пазарджик, децата и техните родители ще могат да ги разгледат отблизо и да им се радват. Самият министър Нено Димов, известен като момчето с мегафона, на този етап предпочита да мълчи за конфузната ситуация, тъй като по-рано стана ясно, че той е погазил решението на общинския съвет в Разград, който бе взел решение Масуд и Терез да бъдат пренасочени към Пазарджик. Още по-скандалното в случая е, че Димов клекна пред дирижираните протести на шепа объркани сбърканяци, които скочиха срещу оставането на животните в България и по тяхно давление тя бяха изпратени чак в Холандия.", "date": "2017.12.23", "title": "Отбой за лъвчетата?"}
{"url": "http://www.classa.bg/%D1%81%D0%B2%D1%8F%D1%82/item/376625-%D0%BF%D0%B5%D1%80%D1%83%D0%B0%D0%BD%D1%81%D0%BA%D0%B8%D1%8F%D1%82-%D0%BA%D0%BE%D0%BD%D0%B3%D1%80%D0%B5%D1%81-%D0%BD%D0%B5-%D0%BE%D0%B4%D0%BE%D0%B1%D1%80%D0%B8-%D0%B2%D0%BE%D1%82%D0%B0-%D1%81%D1%80%D0%B5%D1%89%D1%83-%D0%BA%D1%83%D1%87%D0%B8%D0%BD%D1%81%D0%BA%D0%B8", "text": "Пленарната сесия на Конгреса на републиката не одобри вота за освобождаване на Педро Пабло Кучински поради постоянна морална неспособност. Гласовете - 78 в полза на уволнението му, не достигнаха изискуемия минимум от 87 гласа, с 19 против и 21 въздържали се. Решението на конгресмените за Кучински бе взето в четвъртък, след като беше обвинен за предполагаемото му участие в мега корупционния случай Lava Jato, който включва и Одебрехт. Президентът бе обвинен в лъжа за корупционния скандал, след като бяха публикувани документи, показващи, че консултантската фирма Westfield Capital, негова собственост, основана през 1992 г., е получила $ 782 207 в периода между 2004 и 2007 г. от Одебрехт, когато той е министър на икономиката и министър-председател. Кучински имаше възможност да се защити пред законодателите. В изявлението си той подчерта, че в периода, в който споразуменията с бразилската компания са били подписани, той не е отговарял за ръководството на Westfield. Той посочи, че тези споразумения са постигнати от партньора му Херардо Сеплуведа и че досега не е знаел нищо за тях. \"Несправедливо съм обвинен, че съм нечестен, искам да отхвърля тези обвинения, никога не съм лъгал перуанския народ\", каза той. Той увери конгресмените, че залогът в този процес, \"не е освобождаването на президента, а демокрацията, която струва на Перу толкова много\". Адвокатът на президента Алберто Бореа описа този процес като \"държавен преврат\". Впоследствие Кучински чрез Twitter, се обърна с призив за нова глава на \"помирение и възстановяване\" и прикани сънародниците си да се включат в \"единна сила, единно Перу\".", "date": "2017.12.23", "title": "Перуанският конгрес не одобри вота срещу Кучински"}
{"url": "http://www.classa.bg/%D1%81%D0%B2%D1%8F%D1%82/item/376626-%D1%80%D1%83%D1%81%D0%BA%D0%B8%D1%8F%D1%82-%D0%BC%D0%B8%D1%81%D1%82%D1%80%D0%B0%D0%BB", "text": "Десантният кораб Иван Грен, който ще замени френските хеликоптероносачи Мистрал в руските ВМС, успешно проведе първите тестове на системата си за военноморска артилерия. Този кораб има морски оръдия AK-176M и AK-630M, съответно от калибри 76 и 30 мм. По време на тестовете, извършени в Балтийско море, второто реализира забележителните 100 изстрела в секунда. Иван Грен, първият от серия 11711, е построен на основа на съветския проект 1171, но тази нова версия е оборудвана с модерни системи. Очаква се той да премине държавните тестове до края на декември, а впоследствие да стане част от Северния флот на ВМС на Русия. Друго оръжие на този кораб са два множествени гранатомети А-215 Град-M, с обхват от 20 километра, предназначена да поразяват крайбрежни цели или да покриват десанта на войски. Освен това има капацитет да транспортира 13 танка или 36 бронирани превозни средства, както и до 300 морски пехотинци. На палубата, може да носи хеликоптер Ka-29 за нападение или хеликоптер Ka-27 за търсене и спасяване.", "date": "2017.12.23", "title": "Руският \"Мистрал\""}
{"url": "http://www.classa.bg/%D1%81%D0%B2%D1%8F%D1%82/item/376627-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%BB%D0%B0%D1%82%D0%B2%D0%B8%D1%8F-%D0%BF%D1%80%D0%B8%D1%80%D0%B0%D0%B2%D0%BD%D0%B8-%D0%B2%D0%B5%D1%82%D0%B5%D1%80%D0%B0%D0%BD%D0%B8%D1%82%D0%B5-%D0%BE%D1%82-%D1%81%D1%81-%D0%B8-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%B0%D1%80%D0%BC%D0%B8%D1%8F", "text": "Латвийският парламент прие закон за присвояване на статута на ветеран от Втората световна война на всички латвийци, които са служили в редовните армии по време на този конфликт, независимо от коя страна на фронтовата линия са били. Латвийското законодателство гласи, че онези, които са се борили в тази война, ще получат сертификат за доказване на тяхното участие и значка, но не и държавна социална помощ. Така депутатите от латвийския Сейм третират по еднакъв начин ветераните от специалните сили на нацистка Германия Waffen SS и Червената армия. Този регламент все още не е влязъл в сила, защото изисква одобрението на президента на Латвия Raimonds Vejonis. Въпреки това, вече е предизвикал лавина от критики, както на латвийска територия, така и в Русия. Бивш член на парламента на Латвия смята, че тази мярка \"е обида за цялата руска общност в тази страна и част от систематичното пренаписване на историята, при което бялото става черно. Тази инициатива е символична и има за цел отново да унижи победителите - войници от армията на СССР, за да покаже кой е господарят.\" Говорител латвийското общество срещу нацизма, призова президента да не ратифицира закона, който смята за несправедлив, тъй като той възхвалява войниците, били се на страната на Адолф Хитлер. Говорителят на Министерството на външните работи на Русия, Мария Захарова, оцени тази норма като скандална и счита, че парламентаристите от Латвия са направили \"още една стъпка, за да оправдаят нацистките престъпници от латвийския легион на СС, като ги приравнят с ветераните от Червената армия, които освободиха света от фашизма. \"", "date": "2017.12.23", "title": "Парламентът на Латвия приравни ветераните от СС и Червената армия"}
{"url": "http://www.classa.bg/%D1%81%D0%B2%D1%8F%D1%82/item/376628-%D1%87%D0%B5%D1%82%D0%B8%D1%80%D0%B8-%D0%BF%D1%80%D0%BE%D1%81%D1%82%D0%B8-%D0%BF%D1%80%D0%B8%D1%87%D0%B8%D0%BD%D0%B8,-%D0%BA%D0%BE%D0%B8%D1%82%D0%BE-%D0%BD%D0%B8-%D0%BF%D1%80%D0%B5%D1%87%D0%B0%D1%82-%D0%B4%D0%B0-%D1%81%D1%82%D0%B0%D0%BD%D0%B5%D0%BC-%D0%B1%D0%BE%D0%B3%D0%B0%D1%82%D0%B8", "text": "Понастоящем в света има повече от 200 000 милионери. Но малко от нас, обикновените смъртни, един ден ще влязат в този привилегирован клуб. Вината, да не се къпем в злато, е основно в нашите финансови навици, обяснява икономическият портал на V Finance. Ето четирите най-често срещани грешки, които правим, когато става дума за управлението на парите си. Ако ги избягвате, ще бъдете по-близо до спечелването на първия милион. 1. Не спестявате достатъчно Обикновено повечето семейства живеят според заплатата, която получават, но когато доходите им се увеличават, те обикновено не спестяват, а харчат повече. Винаги ще е невъзможно да имаме достатъчно пари, за да задоволим всички наши желания. Така че тези, които имат по-голям финансов успех в дългосрочен план, ще бъдат онези, които започват да спестяват в момента, когато виждат увеличението на доходите си. 2. Задлъжнявате, плащайки неща, които се обезценяват Хората искат кредити, защото нямат възможност да платят наведнъж за някоя стока. Нещата, които купуваме по този начин, губят стойност с течение на времето, както електро уредите или автомобилите. По-добре да заемате, за да придобиете неща, които не губят стойност с течение на времето. По-удобно е да спестявате и да избягвате да искате пари от банката. 3. Разчитате твърде много на държавата Една от грешките, които правим, е, че имаме твърде голяма надежда за държавна помощ, особено към получаването на пенсия за осигурителен стаж. Малцина са хората, които могат да разчитат на пенсия в напреднала възраст, която да им позволява да живеят с достойнство, без да се прибягват до други източници на доходи. Най-доброто не е да разчитате на \"големия брат\", а да се доверите на себе си, за да спестите пари за достойна старост. И да го правите докато работите и сте пълни с енергия. 4. Не правите инвестиции Спестяването на капитал не е достатъчно, за да ни направи богати: трябва да знаем как да го управляваме, така че да генерира печалби. Поради тази причина е по-добре да инвестирате част от спестените пари в бизнес, въпреки че това трябва да се направи след внимателен анализ на всички опасности от инвестицията. Инвестициите са най-добрият начин за значително увеличаване на печалбите, въпреки че те носят рискове. За да ги избегнем, е необходимо да ги диверсифицираме: т.е. да вложим пари в различни компании, но и да разполагаме с налични пари за всеки случай.", "date": "2017.12.23", "title": "Четири прости причини, които ни пречат да станем богати"}
{"url": "http://www.classa.bg/%D1%81%D0%B2%D1%8F%D1%82/item/376629-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BF%D0%BB%D0%B5%D0%B9%D0%B1%D0%BE%D0%B9-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B8%D0%B7%D0%BF%D1%8A%D0%BB%D0%BD%D1%8F%D1%82-%D0%B5%D0%B4%D0%BD%D0%BE-%D1%83%D1%81%D0%BB%D0%BE%D0%B2%D0%B8%D0%B5,-%D0%B7%D0%B0-%D0%B4%D0%B0-%D0%BD%D0%B0%D1%81%D0%BB%D0%B5%D0%B4%D1%8F%D1%82-%D0%BD%D0%B5%D0%B3%D0%BE%D0%B2%D0%BE%D1%82%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5", "text": "Преди смъртта си, основателят на списание Playboy, Хю Хефнър, е включил необичайна клауза в своето завещание. Мултимилионерът е оставил 43 милиона долара в доверителен фонд и е наредил прехвърлянето на средствата само на онези наследници, които не са замесени в скандали с наркотици и не ги използват, съобщава порталът Entertainment Tonight. През целия си живот Хефнер често твърди, че употребата на наркотици и други забранени вещества, които засягат ума, е най-голямото престъпление на човека. Според него тези хора не могат да контролират живота си или да носят ползи за обществото. Очевидно поради тази причина и в съответствие с условието, изложено във волята на бащата на Playboy, доверителните агенти могат да правят тест за наркотици на неговите наследници многократно и без предизвестие. Ако се окаже, че някой от тях използва някаква забранена субстанция, правата му за наследяване ще бъдат премахнати. Състоянието на Хефнър ще бъде разделено между четирите му деца, Купър, Дейвид, Марстън и Кристи, и - противно на първоначално казаното - последната му съпруга, Кристал Харис, на 31. Освен това част от собствеността на основателя на Playboy ще бъде получена от Университета в Южна Калифорния и от няколко благотворителни организации. Междувременно известното му имение беше продадено докато бе жив, за 100 милиона долара. Част от тези пари отиват за плащане на дългове, а останалата част е основната сума на завещанието му.", "date": "2017.12.23", "title": "Децата на създателя на Плейбой трябва да изпълнят едно условие, за да наследят неговото състояние"}
{"url": "http://www.classa.bg/%D1%81%D0%B2%D1%8F%D1%82/item/376630-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BD%D0%B8%D0%B5-%D1%81%D0%BC%D0%B5-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D1%8F%D0%B4%D1%80%D0%B5%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8", "text": "Днес Северна Корея се е превърнала в страна, която в стратегически план представлява ядрена заплаха за САЩ, каза лидерът на Северна Корея Ким Чен-ун, цитиран от Централна телеграфна агенция на Корея KCNA. Президентът на Северна Корея заяви това по време на откриването на петата конференция на Работническата партия на Корея (РПK), която се проведе на 21 декември в Пхенян. Президентът на PПК \"подчерта, че никой не може да отрече факта, че Северна Корея бързо се превърна в стратегическа сила, способна да представлява сериозна ядрена заплаха за Съединените щати\". Освен това Ким Чен-ун подчерта, че благодарение на развитието на ядрената и ракетната си програма, влиянието на Северна Корея върху световните събития се увеличава. \"Въпреки, че сме изправени пред сериозни предизвикателства, които не бива да бъдат подценявани, ние никога не сме разочаровани и не се страхуваме. Ние сме оптимисти за прогреса на нашата революция в настоящата ситуация\", лидерът на Северна Корея.", "date": "2017.12.23", "title": "Ким Чен-ун: \"Ние сме сериозна ядрена заплаха за Съединените щати\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376631-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%E2%80%9E%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D0%BE%D0%BB%D0%B8%D1%82%D0%B8%D0%BA%E2%80%9C", "text": "„Този, който ме направи политик, е премиерът Бойко Борисов. Искам да му благодаря като на човек, той е този, който ми даде доверието си\", каза еврокомисарят Мария Габриел. Тя използва и възможността преди Коледа да благодари и на кумата си Малина Едрева, която ѝ дала шанс да влезе в политиката. „Тя и съпругът ѝ ме срещнаха за първи път в Бордо\", поясни Габриел. Еврокомисарят говори за работата си като евродепутат и европейски комисар, дейността си в защита на човешките права и равноправието между половете, както и за семейството си. „За мен правата на жените са права на човека и трябва заедно да ги отстояваме\", каза Габриел. Тя разказа за работата си в защита на човешките права и равноправието между половете. „В Судан видях момичета и жени, които ходеха пеша 20 км, за да гласуват, и ходенето беше изпълнено с песни и ликуващи викове – те наистина вярват, че могат да променят историята на своята страна\", спомня си Габриел. В Чад тя преживява и друг важен момент, който бележи нейната битка за равноправието между половете и правата на жените. „Една от жените говореше колко е лошо положението на жените там и много спонтанно ми подаде малката си дъщеричка и ми каза „Вземи я\". Знаете ли колко е трудно за една майка да се раздели с детето си, знаейки, че може би това е по-добро\", сподели Габриел. „Този пример ме води във всяко едно от действията ми, връщайки се в Европа, да продължавам да се боря за правата на жените\", допълни тя. Семейството на Габриел е съчетание между български и френски традиции, тъй като тя е омъжена за французин. \"Тъй като семейството сме съчетание от български и френски традиции, Коледата ни се свързва със спазването на българските традиции. При нас има питка с късметче. Има лозови сърмички. Междувременно обаче има и гъши дроб, който е специфичен за областта Елзаз. Има и шампанско. Мирисът на коледа, той е уютността\", каза тя.", "date": "2017.12.23", "title": "Мария Габриел „Борисов ме направи политик“"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376624-%D1%82%D1%80%D0%B8%D1%82%D0%B5-%D0%B6%D0%BE%D0%BA%D0%B5%D1%80%D0%B0-%D0%BD%D0%B0-%D0%B4%D0%BE%D0%B3%D0%B0%D0%BD", "text": "Ахмед Доган се завърна с \"магистрално\" експозе и торба подаръци - за всички, които си го пожелаха. За облекчение на дежурните догановеди, авторът този път не се изкушава с шлагери за ускорения темпоритъм на морфичния резонанс.     Без комплициран наратив и диалектични издевателства - това, което имаме като послание, е достатъчно просто и ясно, за да послужи пред когото трябва.     Липсата на пряк излаз до централната власт на ДПС е проблем, но \"неволното му преекспониране\" виси на косъм над главите на всички.   Достлукът между ГЕРБ и ДПС едва ли е новина за някого - още преди 2 години Доган учеше елита си да гледа на Борисов като на пазител на \"целостта и стабилността\", дресиран да управлява кризи по взаимоизгоден начин.   По-интересното е, че Доган въобще си прави труда да разсъждава върху привидно абсурдна хипотеза - изненадващ успех на вота на недоверие срещу ГЕРБ през януари 2018. \"Тогава какво правим?\"   Няма случай в новата история, при който опозицията да е успяла да свали властта чрез този инструмент - ако не броим прословутия \"депесарски шут\" от 1992 г. срещу кабинета на Филип Димитров, когато Движението съзнателно се възползва от колапса в СДС.   Сега обаче напрежението не идва отвън. Идва от непредсказуемото поведение на Валери Симеонов, който само за последните две седмици беше бламиран и от премиера, и от парламента - независимо от ултиматума, че \"няма да слушка и да папка\".   Когато мнозинството се крепи на 121 гласа и \"Волята\" на Марешки, всяко рязко движение е потенциална криза. Борисов е изправен пред повторение на полуразпада на втория си мандат около \"историческия компромис\". Този път - умножен по страха от провал на Председателството. Коледният подарък на Доган му дойде тъкмо по мярка.     Ако някой има повод да се притеснява за работното си място през 2018 г., то това е Корнелия Нинова.   Турбулентната й предистория въобще не свършва до приватизацията на \"Техноимпекс\" - зад гърба й все още стои недоразследвания скандал \"Булгартабак / Топлофикация\". Сблъсъкът с Делян Пеевски и ДПС, който едва не съсипа политическата й кариера преди 10 години, няма давност.   След новогодишната реч от Сараите, Нинова сериозно ще трябва да помисли върху план Б за поход към властта. И не само заради обезсмисления вот на недоверие.   Сигналът е доста по-притеснителен - евентуална нова коалиция на БСП и ДПС под нейно ръководство \"няма да има по-дълъг живот от няколко месеца\". Изводът е ясен: Нинова е нежелан партньор за Доган.   Дали ще успее да извлече максимална полза от \"комплимента\" му, не е много сигурно. Проблемът е, че БСП все още е прекалено слаба, за да управлява еднопартийно; след фалита на АБВ вече няма потенциален партньор отляво; Патриотите не биха били никак \"обединени\", ако получат покана за коалиция от \"Позитано\" 20 - а с това възможните комбинации на БСП във властта се оказват изчерпани.   Или Нинова ще трябва да направи чудеса от храброст до местните избори през 2019 г., или \"приятелският огън\" ще я довърши.   Във всеки случай, Ахмед Доган \"подсказа\" още един мотив за вътрешнопартиен преврат в БСП.     Ако сте се чудили къде се изгуби Лютви Местан - сега вече ви е ясно. Турция, която Доган доскоро описваше като \"султанат\", сега вече е \"добър съсед\", на когото ДПС трябва да помага в диалога с ЕС според скромните си възможности. Почетният председател забрави, че уж щеше да дава \"исторически урок\" на Ердоган, който си въобразявал, че има \"историческо право да ни надзирава и направлява\".   Оказва се, че след изборите през март 2017 г. \"външният натиск\" се преобразувал в \"усилия за помирение и обединение на всички, които са се отцепили от ДПС\".   Вярно, Местан има богат опит с помирителните \"кафета\" и показните \"целувки\" - още откакто демонстративно прости за Възродителния процес на наследниците на БКП от естрадата на Орлов мост.   Колко скъпо обаче ще струва \"разкаянието\" на хората от Джебел, Момчилград, Ардино, Хитрино, Исперих или Търговище, за които ДПС отдавна не е желан политически представител?   Доган трудно ще вземе завоя обратно към Анкара, но няма избор -   след кръвоизлива на последните парламентарни избори. Докато тези пробиви във вътрешната капсула на Движението не се запушат, никакви предсрочни избори няма да има. Това е положението.   На печелившите - честито. На всички останали, обречени да съществуват в режим на хибернация до края на Председателството - кураж при следващия тираж от новогодишното тото на Доган.", "date": "2017.12.23", "title": "Трите жокера на Доган"}
{"url": "http://www.classa.bg/%D1%81%D0%B2%D1%8F%D1%82/item/376617-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D1%80%D0%B5%D0%B4%D0%BE%D0%B2%D0%BD%D0%BE-%D0%BF%D0%BB%D0%B0%D1%89%D0%B0%D0%BB-%D0%BD%D0%B0-%D0%BC%D0%B0%D1%84%D0%B8%D1%8F%D1%82%D0%B0-%D1%82%D0%BB%D1%8A%D1%81%D1%82%D0%B8-%D1%81%D1%83%D0%BC%D0%B8", "text": " Това съобщи вестник “Република“   Изданието се позовава на записки на убития от “ ” през 1992 г. тогавашен антимафиот №1 на Италия  .     При разпита през 1989 г. на разкаялия се мафиот Франческо Марино Маноя, Фалконе записал в личното си тефтерче, че Берлускони давал всеки месец по 20 млн. лирети (около 10 000 сегашни евро, бел.ред.) на няколко видни тартори на организираната престъпност в Сицилия.    е най-дългогодишният министър-председател на Италия, като заема този пост съответно в периодите 1994-1995 г., 2001-2006 г. и от 2008 до ноември 2011 г.   81-годишният Берлускони е лидер на партията “Форца, Италия” и член на Европейската народна партия.   Богатството на високия 1,65 м политик се изчислява на около 4,3 милиарда щатски долара.", "date": "2017.12.23", "title": "Берлускони редовно плащал на мафията тлъсти суми"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376618-%D0%B1%D0%B0%D0%BB%D0%BE%D0%BD%D1%8A%D1%82-%D0%BD%D0%B0-%D0%BF%D1%80%D0%BE%D0%BA%D0%BE%D0%BF%D0%B8%D0%B5%D0%B2%D0%B8%D1%8F-%E2%80%9C%D0%B2%D0%B5%D1%81%D1%82%D0%BD%D0%B8%D0%BA%E2%80%9D-%D1%81%D0%B5-%D1%81%D0%BF%D1%83%D0%BA%D0%B0", "text": "   казват те.         И ето как става това (за по-добър преглед и прочит кликнете с мишката върху долната графика 4 в 1):         Горе в ляво и шапката на доклада, която може да ви помогне да си го потърсите и се запознаете по-детайлно. Останалите три графики показват цените на същите енергийни ресурси, с изключение на петрола, за които се говори в словоблудството на “Капитал”, а именно ВЪГЛИЩА, ГАЗ и ГАЗОВИ ЕМИСИИ, плюс борсовата цена на електроенергията в Германия (с червената крива). Трите различни графики показват динамиката на цените на три различни сегмента на този вид пазари. Горе в дясно е сегментът ДЕН НАПРЕД, долу в ляво – ТРИМЕСЕЧИЕ НАПРЕД и остана ГОДИНА НАПРЕД. Цените на въглищата се отчитат по дясната скала на всяка от графиката. Данните са за последната година, последните 52 седмици, до началото на октомври 2017-та г.   И какво е това, което поскъпва с 30% та (из)родните посредници в доставката на електроенергия искат да ни “обръснат”? Преди да повдигате въпроса за петрола се поинтересувайте, колко български ТЕЦ-а произвеждат ток от петрол.   В Доклада на ЕК има и средното движение на цените на електроенергия на едро (т.е. борсовите), за целия ЕС в сравнение със САЩ, Япония и Австралия за последните ЧЕТИРИ години. Открийте си Доклада и се порадвайте. Аз няма да го направя, защото фондация “Америка за (унищожаване на) България” плаща МИЛИОНИ на Прокопиев за престъпните му (дез)информации, а аз няма да получа и стотинка, за това, че елементарно го разобличавам. И това продължава вече МНОГО ГОДИНИ.", "date": "2017.12.23", "title": "Балонът на Прокопиевия “вестник” се спука"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376619-%D1%81%D0%B0%D0%BB%D0%B0%D1%82%D0%B8%D1%82%D0%B5-%E2%80%9E%D1%81%D0%BD%D0%B5%D0%B6%D0%B0%D0%BD%D0%BA%D0%B0%E2%80%9C-%D0%B8-%E2%80%9E%D1%80%D1%83%D1%81%D0%BA%D0%B0%E2%80%9C-%E2%80%93-%D0%BA%D0%BE%D0%BA%D1%82%D0%B5%D0%B9%D0%BB-%D0%BE%D1%82-%D1%85%D0%B8%D0%BC%D0%B8%D1%8F", "text": "Какво съдържат индустриалните салати?   В настоящето проучване на „Активни потребители“ не са извършени лабораторни анализи. Цялата представена информация е извлечена от етикетите, т.е. от това което самите производителите на салати са декларирали. В проучването са включени 13 марки руска салата и 14 салати „снежанка“, закупени от 4 търговски вериги през месец декември 2017г.   Според  данните, приготвени от асоциацията, „Руската“ салата, продавана по магазините, изобилства от технологични добавки като:  добавени въглехидрати, захар, нишесте и полизахаридни сгъстители,  соев протеин /в мнозинството (9 от 13) се влагат и свински протеин и/или колаген/.   Индустриално произведените „руски“ салати изобилстват още от   – средно по три на салата.   Други технологични добавки са азиатската добавка  и фосфатни соли, които присъстват в 11 от 13 марки.   В две търговски марки е добавен силиций, което по същество е фин пясък или пепел.   Салатата „Снежанка“ на свой ред също няма нищо общо с домашната.   Само в три от 14 марки е открито кисело мляко. Отсъствието му е „компенсирано“ с множество от технологични добавки, превръщайки готовата салата „по-скоро коктейл от химикали“, посочват от „Активни потребители“.   Отново основните добавки са като при „Руската“ салата, като тук отсъствието на основна суровина като киселото мляко е компенсирано с множество необичайни съставки (средно 5,2) – нишесте, сухо мляко, млечен протеин, хидрогенирана  или друга растителна мазнина, майонеза и дори желатин. Добавени са и подкиселители – лимонена и оцетна киселина, които производителите използват в ролята на консерванти.   „Активни потребители“ обобщава, че в „Руските“ салати се откриват шест (от седем) традиционни суровини, плюс още около 20 „нетрадиционни“.   При „Снежанките“ ситуацията е аналогична – една (краставица) от двете традиционни суровини, допълнени от 11 други. Изводът е, че трябва да си припомним рецептите за домашна салата „Снежанка“ и обичаната от българите „Руска“ салата, за да се предпазим от химичната индустрия.", "date": "2017.12.23", "title": "Салатите „Снежанка“ и „Руска“ – коктейл от химия"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/376620-%D0%BA%D0%B0%D0%BA%D0%B2%D0%BE-%D0%B2%D0%B8-%D1%81%D1%82%D0%B0%D0%B2%D0%B0-%D0%B1%D0%B5,-%D1%85%D0%BE%D1%80%D0%B0", "text": "Само 2% от вас са посочили, че си пожелавате Радост! Да не мислите, че като подскочите от радост, някой ще ви отнеме земята под краката?   Само 2% от вас са посочили, че си пожелавате професионални Успехи! Тук ви разбирам. Ако прекалите с успеха, нали знаете, свинете винаги завършват лошо.   Само 2% от вас си пожелавате по–високи пенсии! Ето това е истински коледен подарък за ББ. Доволни сте значи! Този месец сметките за парно са 180 лв, за ел.ток–100, а вода — 50, всичко 330 лв при пенсия на жената 240!   Да сте ми живи и здрави. Пак гласувайте!   Сбъркал е проф. Христов с онези 80%! Повече са.   Хайде, весели коледни празници!   И «Горе главата», когато водата е стигнала до устата.   Не чакайте дядо Коледа да ви донесе торба с достойнство, но ако между турските сериали и някой Биг брадър ви осени прозрение, знайте, че така наричат мъдростта, когато тя закъснява!   А дано!", "date": "2017.12.23", "title": "Какво Ви става бе, хора?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376621-%D0%B8%D0%BC%D0%B0-%D0%BB%D0%B8-%D0%BF%D1%83%D1%82%D0%B8%D0%BD-%D0%B4%D1%83%D1%88%D0%B0", "text": "Владимир Путин понякога се разголва до кръста при спортни занимания, което е позната част от публичния му образ. Но каква част разкрива Путин от мъжа зад голото тяло е друг въпрос.   След 18 години като лидер на Русия - и с още един сигурен шестгодишен мандат след изборите през март - Путин не показва апетитите или уязвимостите, които понякога персонализират западната политика дори когато са режисирани или спонтанни. Ако има моменти на радост или меланхолия, те се случват насаме.   Мрачното изражение на президента, неговата дистанцираност и сдържаност се дължат и на по-строгата политическа култура в Русия. Никога Путин не се е впускал в диви танци като Борис Елцин и не е признавал момчешко увлечение към роксцената като Дмитрий Медведев, описващ себе си като фен на Дийп Пърпъл.   Той може непрекъснато да е нащрек и умишлено да не разкрива вътрешното си състояние заради страх опонентите да не се възползват. Или може да изразява своята същност: човек, толкова фокусиран върху властта, че всички други интереси бледнеят.   Когато президентът на САЩ Джордж Буш се срещна с Путин през 2001 г. и каза, че е “усетил неговата душа”, някои критици изсумтяха, че Путин няма душа.   “Той инстинктивно не харесва някои хора”, казва Михаил Зигар, редактор в независимата телевизия Дожд и автор на “Цялото кремълско войнство”. “Той смята, че онези политици, които говорят за ценности, го мамят.”  ", "date": "2017.12.23", "title": "Има ли Путин душа?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376622-23-%D0%B4%D0%B5%D0%BA%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1876 г. - в Цариград се свиква Цариградската конференция, в която вземат участие посланиците на Великите сили - Англия, Германия, Австро-Унгария, Италия, Русия и Турция     1880 г. - в България е приет първият избирателен закон     1888 г. - Винсънт Ван Гог отрязва най-долната част на лявото си ухо и го дава на проститутка, наречена Рейчъл     1913 г. - Създадено е правителство на Либералната коалиция начело с Васил Радослав     1916 г. - Първа световна война: Съюзническите сили превземат турския гарнизон на Синайския полуостров в Египет     1922 г. - Британската радиостанция БиБиСи започва да излъчва новини     1933 г. - Приключва Лайпцигския процес (в който един от обвиняемите е Георги Димитров), който признава за виновен и осъжда на смърт за подпалването на Райхстага Маринус ван дер Любе.     1947 г. - Министерски съвет на България приема Закон за национализация на частни индустриални и минни предприятия и нарежда незабавното му изпълнение.     1947 г. - Американската лаборатория Бел Лабс представя първия транзистор     1953 г. - в СССР е екзекутиран Лаврентий Берия - основният проводник на вътрешната репресивна политика.     1972 г. - Земетресение с магнитуд 6,5 по Скалата на Рихтер разрушава Манагуа, столицата на Никарагуа, като загиват 10 000 души, a 80 % от сградите са изравнени със земята.   1986 г. - Руският дисидент Андрей Сахаров се завръща да живее в Москва след 7-годишно заточение.     1987 г. - Американците Ричард Рутан и Джийна Ийгър завършват първия околосветски полет със самолета Вояджър без междинно кацане и презареждане.     1990 г. - История на Словения: 88% населението на Словения гласува за отделянето си от Югославия на референдум.    ", "date": "2017.12.23", "title": "23 декември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/376623-%D1%81%D0%B2-%D0%BD%D0%B0%D1%83%D0%BC-%D0%BF%D1%80%D0%B5%D1%81%D0%BB%D0%B0%D0%B2%D1%81%D0%BA%D0%BE-%D0%BE%D1%85%D1%80%D0%B8%D0%B4%D1%81%D0%BA%D0%B8", "text": "  Успение на св. Наум ОхридскиСв. преподобни Наум Охридски бил българин от благороден произход. Като оставил всичко, последвал славянските равноапостоли св. Кирил и Методий в Моравия и Рим, където папа Адриан ІІ го ръкоположил за свещеник.     Подир смъртта на св. Методий той заедно със св. Климент се отправил за България, където българският цар Борис-Михаил го приел с радост. Св. Климент като учител на славянска писменост изпратил в югозападната част на държавата, а св. Наум останал в тогавашната столица Плиска.   В 893 г. на историческия църковнонароден събор било решено българската столица да бъде пренесена в Преслав. На същия събор Симеон Велики бил провъзгласен за цар вместо приелия монашество св. Борис–Михаил, а св. Климент бил ръкоположен за епископ. Тогава на негово място за учител бил назначен св. Наум, който работил там седем години. После той построил манастир на брега на Охридското езеро на името на св. Архангели и живял в него десет години.   Преставил се в Господа в 910 г., след като приел монашеско пострижение непосредствено преди смъртта си. Погребали го на северната стена на храма, където мощите му и досега почиват неоткрити, защото, колкото пъти се опитвали да отворят гроба му, преподобният не позволявал това. От външната страна на храма е пристроена стаичка, в която нощуват болни и получават изцерение.", "date": "2017.12.23", "title": "Св. Наум Преславско-Охридски"}
{"url": "http://www.classa.bg/%D1%81%D0%B2%D1%8F%D1%82/item/376615-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B8%D1%82%D0%B5-%D0%BF%D1%80%D0%B5%D0%B4%D0%B0%D0%B2%D0%B0%D0%BD%D0%B8%D1%8F-%D0%BF%D1%80%D0%BE%D0%BC%D0%B8%D0%B2%D0%B0%D1%82-%D0%BC%D0%BE%D0%B7%D1%8A%D1%86%D0%B8%D1%82%D0%B5-%D0%BD%D0%B8", "text": "Телевизионните предавания и интернет могат да деморализират войската и населението в една страна, да го лишат от воля, да манипулират общественото мнение и дори да сринат икономиката на държавата. И тези процеси днес са реалност.   Телевизията въздейства денонощно върху умовете на хората. Информацията, която формира съзнанието на телевизионния зрител, се съдържа във всичките предавания без изключение – от новините, през шоутата и турските сериали до политическите предавания. Тя е вече обработена и пропита от спецефекти, за да може потребителят да я приеме, усвои и запомни.     По времето на чеченската война по някои руски телевизии бяха показани руски войници в Грозни, които използват местни жители за жив щит, а в Самашки – как режат човешки глави и убиват деца. Но истината се оказа друга – бандитските формирования се прикриваха с телата на жени, деца и възрастни хора, когато излизаха от обкръжение, а пленените войници изхвърляха през прозорците.   CNN показа лъжливи репортажи как руските Военнокосмически сили “бомбардират” местно сирийско население. Водещата от CNN К. Болдуин едва не се разплака в ефир, разказвайки за петгодишното сирийско момче Омран, “ранено при бомбардировките на Алепо от руски самолети”. Журналистката К. Аманпур, интервюирайки Сергей Лавров, му показа снимката на детето с изписани думите “Това е престъпление против човечността”. По-късно се оказа, че домът на О. Дакниш е бил разрушен от терористи, а “журналистите”, които снимали Омран, предлагали на родителите му пари, за да участват в пропагандистката кампания.   През април тази година западни телевизии показаха едно постановъчно видео на “Белите каски” за последиците от авиоудара с използването на отравящи вещества, “нанесен” от сирийски бомбардировачи срещу град Хан Шейхун в провинцията Идлиб.    Показаните боеприпаси обаче не се отнасят към авиационните средства за поражение и още по-малко към отравящите вещества. Що се отнася до пострадалите, режисьорите предприели опит да имитират последици от използването на зарин. Но при хората на кадрите отсъстваха характерните признаци на отравяне с това бойно отровно вещество. Зениците им бяха разширени от приемането на наркотични или психотропни препарати. “Белите каски” им оказваха помощ, без да използват индивидуални средства за защита – ръкавици и противогази.    Ако действително беше използван зарин, човекът, който контактува с отровените, щеше да получи поражения. В кадрите хаотично и непрофесионално се движеха здравите и бодри “спасители” – едни поливаха пострадалите с вода, уж измивайки химическите вещества от тях, други – правеха изкуствено дишане…   Това е още един фалшификат, изработен от организация, която създава постановъчно “документално кино”, и е свързана с терористите. Евтиното менте имаше ефект: президентът Тръмп, впечатлен от видяното, заповяда да се нанесе ракетен удар по сирийската авиобаза “Шайрат”, в провинцията Хомс. В резултат имаше девет жертви сред мирното население, включително и четири деца.   В наставлението по психологическа война, издадено в САЩ, се казва:   Ръководейки се от този принцип, американските водещи постоянно повтарят мантрите за непреодолимото технологично изоставане на Русия от САЩ, продължавайки да купуват руските ракетни двигатели РД-190.   През 1994 г. генерал Д. Шаликашвили посочи по времето на хаитянската криза:   В съвременните войни, които западните страни разпалват, се набляга преди всичко върху поразяването на общественото съзнание на противника и дестабилизацията на вътрешното състояние на народа жертва. Така САЩ поеха контрола над Северна Африка, Ирак, Афганистан, Югославия, Грузия и Украйна.   Доминирането на Вашингтон в световните и националните телевизии в отворените за американски инвестиции страни е ключов фактор за влияние. Водещите показват само гледната точка, която отговаря за интересите на САЩ. Извършените от тях престъпления против цели народи се поднасят като подвизи, а отговорността за масовите убийства на мирно население се възлага на противника.   За създаването образа на врага телевизионните режисьори, журналисти и оператори използват различни методи за въздействие върху съзнанието на хората: постановката а ла Холивуд на несъществени събития, лъжливи репортажи с измислени герои и антигерои, изкривяване смисъла на показвани действия и др.   Господстващото положение на американските телевизионни канали позволява на властващия елит да манипулира общественото мнение и да извършва глобален произвол: да извършва държавни преврати, да низвергва политически лидери, да провокира международни конфликти, да разпалва граждански войни, да назначава и наказва виновни, да обявява победители.   Американските кампании против Съветския съюз, Югославия и Ирак показаха, че дори много силен противник не е в състояние да се защити в информационната война.   Вашингтон разпалва информационна война срещу Русия и в този процес важна роля имат руските телевизии. Агентите на влияние, завзели ефира, старателно внушават нужните идеи в масовото съзнание. Теливизиите показват на руснаците къде да влагат парите си, къде и с какво да се лекуват, кой филм да гледат, на кои политици да вярват и пр. Всичкото това де преподнася като принцип на плурализма.   Навремето руската общественост се поддаде на лъжепредставата за Русия като “тоталитарна държава”, “империя на злото”, “тюрма на народите”. На тези постановки разчитат днешните русофоби, които вдълбават в съзнанието на руснаците чрез телевизиите.   Един телевизионен гуру казва:   Директорът на Обществената телевизия в Русия Анатолий Лисенко дава добър съвет:   Академик Виталий Гинсбург преди да почине, заяви, че рано или късно телевизията ще бъде призната за престъпна организация.  ", "date": "2017.12.23", "title": "Телевизионните предавания промиват мозъците ни"}
{"url": "http://www.classa.bg/%D1%81%D0%B2%D1%8F%D1%82/item/376616-%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%B5%D1%81,-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%BF%D0%BE%D0%BB%D1%88%D0%B0", "text": "Унгарският премиер Виктор Орбан обяви днес, че Унгария вижда силна Полша като жизненоважен компонент на централноевропейска кауза в рамките на Европейския съюз, съобщава “Ройтерс”.   коментира той.     Орбан коментира, че Полша е подложена на атаки от Брюксел за трансформацията на съдебната си система и е критикувана несправедливо и безчестно.   Той заяви, че обясни Орбан.", "date": "2017.12.23", "title": "Виктор Орбан скочи срещу ЕС, защитава Полша"}
{"url": "http://www.classa.bg/%D1%81%D0%B2%D1%8F%D1%82/item/376614-%D1%81%D1%8A%D1%80%D0%B1%D0%B8%D1%8F-%D0%B2%D1%8A%D0%B2%D0%B5%D0%B4%D0%B5-%D1%82%D0%B0%D0%BA%D1%81%D0%B0-%D0%B7%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5-%D0%BF%D0%BE-%D0%BD%D0%BE%D0%B2%D0%B8%D1%8F-%D0%BF%D1%8A%D1%82-%D0%B4%D0%BE-%D0%BD%D0%B8%D1%88", "text": "От 1 януари 2018 г. Сърбия въвежда “отворена система” за плащане на пътни такси за автомобилите, преминаващи по новооткрития участък на автомагистралата между градовете Димитровград и Ниш, съобщиха от Министерството на външните работи /МВнР/. Таксата ще бъде заплащана само от автомобилите, идващи от България и пътуващи към Ниш, както и в обратна посока. За леки автомобили таксата в една посока ще бъде 190 сръбски динара (около 1.60 евро). Микробусите ще плащат 280 динара (около 2.40 евро), автобусите – 500 динара (4.70 евро), а товарните автомобили – по 1120 динара (около 9.50 евро). Този начин на плащане ще продължи до пълното завършване на южното и източното разклонение на Коридор 10, когато ще се въведе “затворена система” на плащане. Таксите може да се платят в брой в левове и в евро, както и с банкова карта. От МВнР напомнят на пътуващите през Сърбия по време на коледните и новогодишни празници, че трафикът от Западна Европа към България по това време е интензивен.", "date": "2017.12.23", "title": "Сърбия въведе такса за пътуване по новия път до Ниш"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/376608-%D1%88%D0%B0%D1%80%D0%B5%D0%BD%D0%B0%D1%82%D0%B0-%D0%B7%D0%B5%D0%B1%D1%80%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "              \"Тези шарени пътеки да изчезнат!\" Заръката е на главния прокурор Сотир Цацаров. Става дума за популярните в последните години пъстри пешеходни пътеки, които млади творци рисуват в големите градове - с подкрепата на общинските власти, разбира се. „Има пътеки с такова причудливо оцветяване, което едва ли може да отговаря дори на минималните законови изисквания\", каза Цацаров, преди да нареди да изчезнат. Главният прокурор разпореди „общонационална проверка на всички пешеходни пътеки\", а за повод послужиха „зачестилите случаи на пътно-транспортни произшествия\".   Войната срещу шарените пешеходни пътеки е на пръв поглед странна. Има данни за това колко са инцидентите на пътя и каква част от тях стават на пешеходни пътеки. Но няма данни за връзката между шарените пътеки и произшествията - и дали цветната маркировка увеличава вероятността някой пешеходец да бъде блъснат. Темата със сигурността по улиците и пътищата е прекалено сериозна и не заслужава подобно отношение. Защото акцията срещу шарените пешеходни пътеки е може би най-ярката илюстрация на израза „кипи безсмислен труд\". Но пък е в традициите на прокуратурата да се занимава с популистки въпроси и така да се опитва да замазва неуспеха си в борбата срещу голямата корупция и организираната престъпност.     Разкрасяването на пешеходните пътеки е нещо като епидемия. За 24 май пешеходците пред Софийския университет пресичаха върху изрисувани върху асфалта букви. През август пътеките се „развеселиха\" на още няколко места в столицата, а телевизиите излъчваха подробни репортажи. И не е само София: в последните години пешеходните пътеки привлякоха вниманието на уличните творци в повечето големи градове. Видяхме дори кметове да се снимат с новите придобивки. Навсякъде целта бе една и съща: да бъде заострено вниманието на шофьорите и да се осигури безопасно преминаване на пешеходците. В същото време обаче е факт, че шарените пътеки не отговарят на изискванията в наредба на регионалното министерство, която казва, че маркировката по платното е бяла, а само в определени случаи - жълта. Наредбата отдавна е в сила.    И никой не е забелязал противоречието ли? Не. Още миналата година медиите излязоха със заглавия „Край на шарените пътеки\", защото тогава и МВР, и регионалното министерство обърнаха внимание на противоречието. Сега прокуратурата нареди „пълна проверка\", а след година вероятно отново ще се занимаваме със същата тема по същия безотговорен начин.    Отговорният начин включва анализ кои видове пътеки са най-сигурни. И когато знаем отговора на този въпрос, просто съобразяваме наредбата с резултата и следим правилата да се спазват навсякъде. В общи линии това не е работа на прокуратурата.       Докато за „зебрите\" веднага се мобилизира ресурс, в продължение на повече от месец прокуратурата не намери време за прочитането на три изречения от един документ. Турската Дирекция за борба срещу контрабандата и организираната престъпност публикува годишния си доклад, в който България се споменава веднъж: „Голяма част от контрабандните цигари, конфискувани в нашата страна, са цигари с произход от България, Китай, Индонезия и Обединените арабски емирства\". Посочено е, че тези цигари влизат в Турция от Дубай през Ирак, Сирия и Иран. Пише също, че турските служби са изпратили на Интерпол свой специален доклад за „продукти на българската компания „Булгартабак\", превърнали се в източник на контрабанда в Турция\". Три изречения, в които всичко е ясно. Първо не бяха чели доклада, после не го бяха получили, а след това не откриваха името на българската фирма. И чак накрая бяха принудени да обявят, че ще проверят тези данни.   Така е избрала да работи прокуратурата. Енергията отива в масовки, но няма нито една осъдителна присъда на значима фигура от организираната престъпност или голямата корупция. В това време Сотир Цацаров се занимава с пешеходни пътеки, цената на водата, цената на тока, сигурността на язовирите и т.н. Все изключително важни теми, за които обаче отговарят достатъчно други институции. Гражданите виждат за какво става дума - одобрението за работата на главния прокурор от години е на дъното и се движи в рамките на 9-10%. А какво ли ще бъде след акцията със „зебрите\"?", "date": "2017.12.23", "title": "Шарената \"зебра\" - най-големият престъпник в България"}
{"url": "http://www.classa.bg/%D1%81%D0%B2%D1%8F%D1%82/item/376609-%D0%BA%D0%B0%D0%BA-%D1%81%D1%82%D0%B0%D0%BB%D0%B8%D0%BD-%D0%B7%D0%B0%D0%BB%D0%B8%D1%87%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0", "text": "          Съветската диктатура се опира върху идеята, че болшевишката партия трябва да превърне селяните в работници, а работниците - в комунисти. В този смисъл болшевизмът е превъзпитателна и пречупваща власт. Оковани в стоманените пранги на терора, хората нямат сили да се противопоставят на властта и да се съюзяват помежду си за битка срещу нея. Един от инструментите, чрез които властта подчинява хората, са спуснатите отгоре лъжи. Защото когато принудиш хората да величаят лъжите като чиста истина, тогава властта ти е подсигурена. Е, от време на време трябва да ликвидираш отклоняващите се от правата линия, за да може и последният скептик да проумее, че няма смисъл да се говори истината. Защото диктаторът може да бъде сигурен във властта си едва тогава, когато лъжата автоматично се отронва от устата на всеки един гражданин.       Лъжата става вездесъща и неудържима, защото тъкмо тя споява връзката между хората. Вярва се в нещо, което не съществува, а онези, които не вярват или го поставят под съмнение, са принудени да се подчиняват. Както всички групи, които са поставени под натиск или се намират в изолация, болшевиките се барикадират в собствената си крепост, зад чиито стени за истина се смята единствено онова, което вождът е обявил за истина. Невъзможно е да разбереш абсурдните спектакли на обвинения и покаяния, ако не си наясно с дисциплинарните ритуали, чрез които се консолидират властващите елити.   След години сплашване и дисциплиниране, в Съветския съюз лъжата постепенно се превръща в нормалност. И всеки съветски човек е готов по всяко време да потвърди, че слънцето грее, докато в действителност вали дъжд. Лъжата обаче вкарва диктатора в една неизбежна дилема. Сталин може да принуди всекиго да говори неистини, но в резултат от това той самият вече не знае какво всъщност мислят неговите изпълнители и наместниците му в провинцията.    Тайната полиция го захранва единствено с новините, които той иска да чуе: най-вече информации за шпионски групировки и саботьори, които готвят покушения срещу вожда. Така Сталин се превръща в пленник на собствените си лъжи, а параноята обсебва и цялото му обкръжение, което в крайна сметка започва да вярва и на най-абсурдните истории, понеже вече никой не може да направи разлика между лъжа и истина. Но това не е и важно, защото властта е гарантирана благодарение на насадения страх и ужас.   Още в началото на 1930-те години лъжата плъзва навред отвъд стените на центъра на властта. Пресата е поставена под пълен контрол, а опозицията - победена, тъй че почти няма пространство, където може да се говори по съвест. В училищата се пеят химни във възхвала на диктатурата и на вожда, нежеланите книги са отстранени от библиотеките, детските буквари - пренаписани, фотографиите - ретуширани. Бивши съратници на Сталин, изпаднали в немилост, изведнъж изчезват от старите снимки. Историците и писателите имат право да пишат за историята единствено при условие, че са готови да разпространяват Лъжата. Цялата история е пренаписана, а вождът изведнъж се оказва в центъра ѝ. И нито един историк вече не смее да споменава факти, които влизат в противоречие с официално наложената интерпретация.     Така историческата наука прехвърля мост между едно фиктивно минало и едно фиктивно настояще, които изцяло противоречат на всекидневния опит на хората. Лъжите се превръщат във факти. Работниците и селяните трябва веднъж завинаги да забравят, че някога е съществувала Русия, която не е била управлявана от Сталин и нему подобните. Милиони селяни усвояват азбуката на омразата и се научават да живеят в лъжа. Паметта им е заличена, старият свят е изтрит от спомените им. А лишени от минало, хората с готовност се хвърлят в обятията на лъжата.   В годините на масовия терор умението да се преструваш се превръща в застраховка „Живот\". Онези, които умеят „творчески\" да си служат с лъжите, имат много по-големи шансове за оцеляване от хората, които не осъзнават, че всекидневно са изложени на опасност - както онези чуждестранни комунисти, които не владеят нито езика, нито обичайните конвенции, неизбежно необходими за всекидневното оцеляване в една чужда среда. В резултат от терора обществото се разпада, а гражданите вече взаимодействат с държавата единствено като отделни лица, неспособни да се обединят в съпротива срещу смъртната заплаха. Всеки се страхува от другия, всеки мисли единствено как да надживее другия.   Какво ли могат да направят срещу лъжата тези милиони отделни и уплашени до смърт хора? Поданиците просто истерично се включват в хора, който ден след ден е принуден да пее химна на омразата. В тази атмосфера на произвол и ужас, когато властите нощ след нощ забират хора от домовете им, за да ги отпратят завинаги в небитието, най-важното е да останеш невидим, да не се набиваш на очи. Абсурдът се превръща във всекидневна нормалност. Така лъжата се оказва размножена милиони пъти. И се превръща в действителност, от която вече никой не може да избяга, пише в есето си германският историк Йорг Баберовски.", "date": "2017.12.23", "title": "Как Сталин заличи истината"}
{"url": "http://www.classa.bg/%D1%81%D0%B2%D1%8F%D1%82/item/376610-%D1%83%D1%87%D0%B5%D0%BD%D0%B8%D0%BA%D1%8A%D1%82,-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D0%B3%D0%BD%D0%B5%D0%B2%D0%B8-%D1%80%D1%83%D1%81%D0%B8%D1%8F", "text": "              През последните седмици Николай Десятниченко, който и без друго е слабичък, е свалил цели седем килограма. Скандалите около едно негово изказване в Берлин буквално са го стопили. Всъщност, младежът от сибирския град Нови Уренгой искал просто да се обяви в защита на мира и за помирение между бившите врагове.      В своята близо триминутна реч пред Бундестага в Берлин той разказал колко го развълнувала съдбата на един войник от Вермахта. В рамките на германо-руски ученически проект, в който участвал и Николай, бил открит гробът на германския войник Йохан Рау, загинал по време на Втората световна война. \"Бях много тъжен и развълнуван, защото видях гробове на невинно загинали хора, голяма част от които преди това са живеели в мир и не са искали да воюват\", гласи част от речта на младежа.   Тези негови думи обаче били възприети в Русия като \"непатриотично съчувствие\", \"предателство\" и непознаване на историята на \"татковината\". Ученикът бил засипан от обиди и заплахи в социалните мрежи. Много известни руски личности също разкритикували изказването на младежа. Нещо повече: гимназията, в която учи десетокласникът, била подложена на административна проверка, директорката получила писмено предупреждение, а на учителката на Николай по немски език било предложено да подаде молба за напускане.     В руските медии се твърди, че германската фондация \"Фридрих Еберт\" е финансирала ученическия проект, в който участвал Николай. Депутатът от руската Дума Евгений Фьодоров например заяви, че фондацията е подучила безброй руски ученици да омаловажават победата на Червената армия. Фьодоров твърди също така, че текстът на изказването на Николай е бил написан от германската фондация.   Поради това руският депутат настоява въпросната фондация да бъде включена в списъка на \"нежеланите организации\". Фьодоров вече е подал молба до руската прокуратура за провеждане на съответната проверка. Ако решението на прокуратурата, което се очаква до седмица, съвпадне с гледната точка на депутата, това би било равнозначно със забрана на фондацията на германските социалдемократи на територията на Русия.   Председателят на тази фондация Курт Бек, бивш министър-председател на провинция Райнланд-Пфалц, междувременно заяви, че неговата фондация няма нищо общо с въпросния ученически проект. \"Фондация \"Фридрих Еберт\" няма нито финансово, нито организационно и логистично или каквото и да е друго участие в изказването на младия руснак Николай Десятниченко, направено на 19 ноември 2017 пред германския Бундестаг\", заяви Бек.     Призивът на депутати от Думата за включването на фондация \"Фридрих Еберт\" в списъка с \"нежеланите организации\" предизвиква загриженост в германското Министерство на външните работи. Повод за тревога са и \"радикалните упреци и острата реторика срещу фондацията по този въпрос\".   Райнер Бройл от външното министерство заяви пред ДВ, че правителството в Берлин поздравява програмите за младежки обмен и съвместното изучаване на историята на двете страни, защото ги смята за важен елемент от германо-руските отношения. А тук особено важна била и ролята на Германския съюз, грижещ се за военните гробове.   Факт е, че не фондация \"Фридрих Еберт\", а именно този съюз е бил инициатор на проекта, по който съвместно са работили групи от руски и германски ученици. От дълги години насам въпросната организация подкрепя проекти за проучването на биографиите на войници от различни страни, убити по времето на Втората световна война.   Целите разноски по пътуването на учениците и на един учител от Нови Уренгой до Берлин са били поети от Германския съюз, грижещ се за военните гробове.   Текстът на речта си пред Бундестага Николай написал сам, с помощта на майка си. \"Ние не диктуваме нито на германските, нито на руските ученици, пристигащи по линия на младежкия обмен в Германия, какво да говорят\", заяви говорителят на германското правителство Щефен Зайберт.   \"Идеологически и расистки мотивираната унищожителна война беше подета от Германия. Тази война донесе на хората неизмерими страдания, ужаси и разрушения – това е безспорно. Мероприятия като възпоменателното тържество в Бундестага, на което е участвал руският ученик, си поставят тъкмо тази цел – въпросните престъпления никога да не бъдат забравени\", изясни още Зайберт.   Германското правителство изобщо не може да проумее как така московското бюро на фондация \"Фридрих Еберт\" се е оказало замесено в тази история. Натискът на руските власти над действащи в Русия германски фондации обаче не е нещо ново. Представителството на фондацията в Москва беше претърсено за първи път още през март 2013. Същото се случи и с московското бюро на близката до християндемократите фондация \"Конрад Аденауер\". Навремето обаче тези действия останаха без последствия.", "date": "2017.12.23", "title": "Ученикът, който разгневи Русия"}
{"url": "http://www.classa.bg/%D1%81%D0%B2%D1%8F%D1%82/item/376611-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D1%82%D0%B0%D0%BD%D0%B5-%D1%81-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F", "text": "          Волята на избирателя понякога е непонятна. Един от победителите в тези предсрочни парламентарни избори е отстраненият каталунски президент Карлес Пучдемон. Именно човекът, който провокира тежката криза между Барселона и централното правителство в Мадрид, а после избяга от правосъдието в Белгия. Неговите собствени коалиционни партньори, чийто лидер е в предварителния арест, го обвиниха, че е страхливец. Въпреки това каталунците гласуваха за продължаване на бедствието със същите средства.     Въпреки целия ентусиазъм от \"победата на демокрацията в името на каталунската република\", Пучдемон не е човекът, който може да намери изход от ситуацията. Дали Мадрид изобщо ще допусне той да се завърне в Испания и дали неговите коалиционни партньори ще продължат да го подкрепят? Междувременно втората сепаратистка партия на Каталуния демонстрира умереност и вече клони към преговори.    Освен това двамата партийни лидери не изгарят от любов един към друг. Самият Пучдемон всъщност е не политик, а по-скоро воин на вярата. Той никога не е преследвал никаква друга цел, освен независимостта на Каталуния. Социалната политика, състоянието на училищата, здравеопазването – всичко това му е безразлично. Каталунците го харесват заради героичния му патос, но всъщност се нуждаят от прагматичен премиер, под чието ръководство регионът отново да се закотви в спокойни води.     Дали сепаратистите, от чиито лидери единият е в затвора, а другият в изгнание, ще посочат техни заместници за съставяне на общо правителство? Нито в Каталуния, нито в останалата част от Испания, а още по-малко в Европа съществува мнозинство за едностранното обявяване на независимост. Готови ли са обаче\"лудите глави\" да търсят някакъв трети път?   Същинският победител в каталунските избори се казва Инес Аримадес. Енергичната млада председателка на либералната партия \"Граждани\" не се поддаде на агресивната реторика на сепаратистите. И гражданският лагер на каталунците я възнагради за нейния борбен дух. Нейната партия стана най-силната фракция в каталунския парламент. Инес Аримадес апелира към благоразумието на хората в региона, тя смята независимостта за политическа измишльотина и залага преди всичко на икономическата карта. Аримадес обаче няма коалиционни партньори. Социалистите си остават твърде слаби, а консервативната партия на Мариано Рахой се провали окончателно. Либералите всъщност имат правото да съставят правителство, но нямат никакви шансове.     Без съмнение тези избори бяха свободни и демократични. Испанският министър-председател Мариано Рахой сега трябва да се примири с един абсолютно нежелан резултат. Още в самото начало той оцени кризата неправилно и не показа нито политически инстинкт, нито мъдрост. Неговото вироглавие и безсмисленият му опит да реши проблема чрез съдилищата могат да подпечатат и края на неговата ера. Защото либералите вече се превръщат в сериозна конкуренция. Младата партия не е обременена от старите корупционни скандали и обещава ново начало. Изглежда, че след провала в Каталуния дните на Мариано Рахой са преброени.     Демокрацията винаги може да доведе до резултати, които не ощастливяват никого. Това се отнася до сепартистите, които се провалиха въпреки гръмогласните речи. Отнася се и до привържениците на държавното единство, които си остават в опозиция. Вайканията няма да помогнат. Сега каталунците трябва да се примирят с резултатите и да търсят правилния изход. Защото иначе трябва да последват призивите на онези, които вече говорят за нови избори. Обаче изборите до дупка, или докато не излезе търсеният резултат, също не са решение на проблема.   В Барселона е дошло време за компромиси.", "date": "2017.12.23", "title": "Какво ще стане с Каталуния?"}
{"url": "http://www.classa.bg/%D1%81%D0%B2%D1%8F%D1%82/item/376612-%D1%85%D0%B0%D0%B9%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8%D0%BC%D0%B0-%D1%88%D0%B0%D0%BD%D1%81-%D0%B4%D0%B0-%D0%BF%D0%BE%D0%B4%D0%BE%D0%B1%D1%80%D0%B8-%D0%B8%D0%BC%D0%B8%D0%B4%D0%B6%D0%B0-%D1%81%D0%B8-%D1%81%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B5%D0%BB%D0%B8%D1%82%D0%B8", "text": "            ДВ: Г-н Хайн, България е малка страна с големи проблеми. Ширещата се корупция и състоянието на съдебната система са само два примера. И сега тази страна поема председателството на ЕС. Каква е Вашата прогноза? Ще се справи ли България?   Михаел Хайн: На първо място искам да уточня, че европредседателството е свързано преди всичко с координационни задачи и задължения. Наред с това България ще трябва да играе и посредническа роля, особено в случаите, когато ще трябва да се търси консенсус по определени въпроси. Но само по себе си европредседателството не предвижда лидерска роля в истинския смисъл на думата. Затова и не смятам, че проблемите на България ще повлияят по някакъв негативен начин на нейното европредседателство.   Освен това по време на председателството традиционно се наблюдава следната тенденция: сериозните вътрешнополитически проблеми обикновено отстъпват на заден план, тъй като - и това важи с особена сила за България - никой от основните политически актьори няма интерес от влошаване на имиджа на страната.   ДВ: Казвате, че вътрешнополитическите проблеми ще отстъпят на заден план. Какво имате предвид - че изведнъж вече няма да ги има или че ще бъдат заметени под килима, за да няма спънки по време на европредседателството?   Хайн: Не, не става дума точно за замитане под килима. Имам предвид, че няма да се стига до конфликти, които биха могли да съборят правителството например. По време на европредседателството с голяма вероятност няма да видим Борисов да подава оставка и да предизвиква предсрочни избори, както се случи преди около година. Ход, който според мен беше напълно ненужен.   След края на европредседателството обаче може и да се стигне до резки движения. Управляващата коалиция между ГЕРБ и дяснорадикалните „Обединени патриоти\" не е особено стабилна, има редица тлеещи конфликти, които биха могли да пламнат през втората половина на 2018 година.   ДВ: Прогнозата Ви е значи за шест месеца стабилност по време на европредседателството, така ли?   Хайн: Да, още повече, че едни нови избори определено не са в интерес на „Обединените патриоти\", тъй като част от избирателите им още не са им простили участието в това правителство, което официално е с ясна проевропейска ориентация. Освен това не ми се вярва, че лидерът на ВМРО Красимир Каракачанов, който заема поста министър на отбраната, би се лишил от възможността да председателства Съвета на европейските министри на отбраната.   ДВ: Апропо, как виждате г-н Каракачанов на европейската сцена?   Хайн: България не е единствената страна в ЕС, където дяснорадикални или поне дяснопопулистки партии участват в управлението. Така че, отделните Съвети на министрите имат опит в това отношение. А и както казах вече, европредседателството е свързано най-вече с координационни задължения, които изключват възможността за открито „проповядване\" на радикални позиции.   ДВ: И въпреки това тези шест месеца, в които България ще държи европредседателството, са време на важни решения: продължават преговорите за Брекзита, предстоят преговори за новата бюджетна рамка на ЕС, бежанската криза доведе до разлом между старите и новите страни-членки, а в същото време приоритет на българското европредседателство е въпросът за евроинтеграцията на Западните Балкани.Как виждатеролята на България в контекста на всичко това? Ще успее ли София да даде важни импулси?   Хайн: Българското правителство, най-вече в лицето на големия коалиционен партньор ГЕРБ, иска да даде такива импулси, иска да направи България видима на европейската сцена. Но не е длъжно да го прави. Има редица примери за европредседателства, в рамките на които не се случваше нищо съществено.   А що се отнася до един от основните приоритети на българското председателство - евроинтеграцията на Западните Балкани, в това отношение българското правителство се намира в една наистина парадоксална ситуация. От една страна виждаме сериозно сближаване между България и Македония, виждаме официалната позиция на София, която се застъпва за присъединяването на Македония към ЕС, а в същото време в българското правителство има коалиционни партньори, които оспорват наличието на македонска нация. Въпреки това обаче смятам, че България ще се справи с предстоящите задачи.   ДВ: Един последен въпрос, г-н Хайн: как, според Вас, ще се отразят шестте месеца европредседателство върху имиджа на България?   Хайн: Вижте, само по себе си европредседателството е преди всичко един вътрешно-институционален инструмент, който представлява интерес единствено за политическия елит в Европа. Много от обикновените европейци дори не знаят, че има такова нещо като европредседателство, камо ли пък какви са задачите и задълженията, свързани с тази функция. Другояче стоят нещата на политическо равнище - там България определено би могла да натрупа точки, ако първото ѝ европредседателство протече гладко.", "date": "2017.12.23", "title": "Хайн: \"България има шанс да подобри имиджа си сред европейските елити\""}
{"url": "http://www.classa.bg/%D1%81%D0%B2%D1%8F%D1%82/item/376613-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B8%D0%B7%D0%B1%D1%80%D0%B0%D1%85%D0%B0-%D0%BF%D1%83%D1%82%D0%B8%D0%BD-%D0%B7%D0%B0-%D0%BC%D1%8A%D0%B6-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0", "text": "Руснаците избраха Валдимир Путин за Мъж на 2017 година Това сочи проучване на руския Фонд  за общественото мнение Изследването е проведено сред 1500 респонденти от 104 различни града, като зададеният въпрос от социологическата агенция е оставен с отворен отговор. Владимир Путин събира 48% от вота на анкетираните и бе обявен за Мъж на годината в Русия. На второ място по популярност е министърът на външните работи Сергей Лавров – с 5%, следван от министъра на отбраната Сергей Шойгу – с 4%. Общо 4% получава Владимир Жириновски, а след него с по 1% и под 1% са опозиционерът Алексей Навални, лидерът на комунистическата партия Генадий Зюганов, премиерът Дмитрий Медведев, чеченският лидер Рамзан Кадиров и журналистката и вече кандидат за президент Ксения Собчак. От анкетираните 26% са се затруднили да отговорят на въпроса кой е Мъж на годината, а 10% са заявили, че никой не заслужава подобна титла.", "date": "2017.12.23", "title": "Руснаците избраха Путин за Мъж на годината"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376605-%D1%81%D1%82%D1%80%D0%B0%D1%88%D0%B5%D0%BD-%D0%B7%D0%B2%D1%8F%D1%80-%D0%B1%D1%80%D0%BE%D0%B4%D0%B8-%D0%B8%D0%B7-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE", "text": "Мечка броди в центъра в смолянското село Стойките. Стъпки от звяра в снега е заснел кметът на селото Георги Георгиев. Най-обезпокоителното е, че мечката влиза в дворовете на хората и е разрушила оградите на три къщи. Набези от нея са установени и в махалите „Гращица\" и „Водата\". „След като падна снегът видяхме следите на мечката\", посочи Георгиев. Той е сигнализирал за сериозния проблем РИОСВ – Смолян.    ", "date": "2017.12.23", "title": "Страшен звяр броди из смолянско"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376606-%D0%B2%D0%B8%D0%B4%D0%B5%D0%BE-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%BF%D0%B5%D0%B4%D0%BE%D1%84%D0%B8%D0%BB%D0%B8-%D0%BF%D1%80%D0%B8%D0%BC%D0%B0%D0%BC%D0%B2%D0%B0%D1%82-%D0%BC%D0%B0%D0%BB%D0%BA%D0%B8-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B0-%D0%B7%D0%B0-%D1%86%D0%B5%D0%BB%D1%83%D0%B2%D0%BA%D0%B8,-%D0%BF%D0%B8%D0%BF%D0%B0%D0%BD%D0%B5-%D0%B8-%D1%81%D0%B5%D0%BA%D1%81-,-%D0%BE%D0%B1%D0%B0%D1%87%D0%B5", "text": "Световната организация УНИЦЕФ показа шокиращо 2-минутно видео в официалната си фейсбук страница. От кадрите се вижда как педофили склоняват малки момиченца, които са около 13 и 15-годишни, да \"се пипат\", а ако искат може \"да пробват и други неща\".      Да, но нещата не са толкова прости, колкото изглежда. Оказва се, че \"невинните момичета\" са журналистки под прикритие, които в период от около шест месеца са издебнали около 70 \"хищници\" онлайн. \"Секс, целуване и пипане\" - това предлага един от мъжагите, примамил едно от момиченцата, а действието се развива в Малайзия.    На други кадри се вижда как 25-годишен обяснява на 15-годишната си плячка, че редовно прави секс с момичета, които са на възраст между 13 и 18 години. Страшното е, че въпреки уличаващото видео, заснето със скрита камера, нито един от изловените педофили не е осъден, защото в Малайзия няма закон, който да ги преследва. Все пак правителството в Куала Лумпур е започнало действия, които да закрилят малките деца от сексуално насилие. Действията се осъществяват съвместно с Неправителствени организации и УНИЦЕФ.    Повече от гнусните кадри може да видите в следващото видео: ", "date": "2017.12.23", "title": "ВИДЕО разкри как педофили примамват малки момиченца за \"целувки, пипане и секс\", обаче..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376607-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-23-%D0%B4%D0%B5%D0%BA%D0%B5%D0%BC%D0%B2%D1%80%D0%B8", "text": "Препоръчително е, да спестявате пари, така че до края на месеца да съхраните стабилност във финансовото си положение. Ще трябва да ограничите желанието си, да купувате всичко, което ви харесва. Конфронтации и конфликти, се очакват при тези от вас, който не могат правилно да преговарят с другите. Ще успеят, да се измъкнат от неприятностите, тези които не са лишени от самоконтрол и гъвкавост. Може да бъдете победители във всички начинания, ако не загубите увереността и самочувствието си. Може би, ще получите допълнителни пари, ако шефовете ви, навреме забележат завършените ви проекти. В любов, трябва да възприемате, само най-добрите качества на избраника си. Не търсете морална подкрепа от хора, които някога са ви обърнали гръб. Дори, ако сега ви демонстрират необичайно внимание и любов. Вие прекрасно, усещате лицемерното ласкателство, така че, странете от нечестност и лъжи. Бизнес партньорите ви, могат да ви подведат, особено по време на важни преговори или бизнес пътувания. Не е желателно да поемате рискове и да експериментирате. Това не е начинът, по които може да постигнете високи резултати в работата си. Но в личната сфера, може да промените установените правила и традиции. Помислете за нещо, което ще зарадва и изненада партньора ви. Вечерта може да се заемете с йога и медитация. Възможен е натиск от роднини, които ще се опитват да наложат своето мнение. Разбира се, няма нужда да се карате, но и да мълчите не трябва. Отлично ще се развиват финансови транзакции и търговски сделки. Ако постигнете благоденствие днес, то за дълго време ще укрепите позицията си. От фитнеса, днес по-добре се откажете. Очаква ви, един ден зареден с положителни тенденции. Това ще засегне всички сфери на живота ви, така че може да разчитате на успех и печалба. Трябва да определите ясно целите си, за да направите кариера. В друг случай, може да потърсете нова работа или обучение за друга специалност. Вечерта, трябва да се откажете от излишъци в храната и интимността. Очаква ви, ден изпълнен с нови и обещаващи възможности, въпреки че и проблеми ще имате не малко. Ако успеете да балансирате, всичко ще свърши добре. Противоречия могат да възникнат в семействата на тези, които току-що са започнали да изграждат съвместен живот или се устройват в ново жилище. Ако се настроите на конструктивна вълна, ще бъдете победители. Ще трябва да работите усилено, за да изпъкнете в колектива. Не пестете енергия и сили, защото това, ще ви само от помощ по важни въпроси. На лесен успех, не може да се надявате и в любовната сфера. Ако избраникът ви, е отговорил с взаимност, това не означава, че трябва да забравите за романтиката и вниманието.   Препоръчително е, леко да намалите активността си, повече да си почивате и събирате сили. В работата, не е нужно да бързате със заключенията и изводите. В любовта, напротив, трябва да побързате с предложението на ръката и сърцето си. Достатъчно сте се придържали към свободата и сте търсели лесни връзки. Вечерта е възможно пътуване. Очаква ви един гладък и безпроблемен ден, така че сутринта, може да се поизлежавате в леглото. Не се обезсърчавайте, ако научите нещо неприятно за работата си. Оставете събитията да се развиват от само себе си, а вие наблюдавайте и си правете изводи. За бъдещето, не си струва да мислите, но за здравето си, трябва да се погрижите. Очаква ви ден, изпълнен с надежди, но и с безпокойство, когато, ще е необходимо да изкарате близък човек от депресивно състояние. Основното е, да не губите енергийния си потенциал. Тези от вас, които имат креативни професии, късмета може да им се усмихне, така че, ще може да се заемете с необичайни проекти без страх. А някой от вас, ще решат да променят сферата си на дейност. Днес, ще покажете своите изключителни таланти, както и ще привлечете много интересни хора към себе си. Възможно е също, хобито ви, да започне да ви носи пари, което ще бъде приятна изненада за вас. Голяма радост, очаква семейните. Финансовата криза е преминала, така че, ще може да пазарувате и да купите подаръци за празниците.", "date": "2017.12.23", "title": "Дневен хороскоп 23 декември"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376604-%D1%81%D1%80%D0%B5%D1%89%D0%B8-%D0%BE%D1%82-%D0%B1%D0%BB%D0%B8%D0%B7%D0%BA%D0%B8%D1%8F-%D0%B2%D0%B8%D0%B4-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%81%D0%B8-%D1%81%D0%BF%D0%BE%D0%BC%D0%BD%D1%8F-%D1%81-%D0%BA%D0%B0%D1%80%D1%82%D0%B8%D0%BD%D0%B8-%D0%BA%D0%B0%D0%BA-%D1%81%D0%B5-%D0%B5-%D1%81%D0%BD%D0%BE%D1%88%D0%B0%D0%B2%D0%B0%D0%BB-%D1%81-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BD%D0%BE%D0%BF%D0%BB%D0%B0%D0%BD%D0%B5%D1%82%D1%8F%D0%BD%D0%BA%D0%B8,-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%B8%D0%BC-100-%D0%B4%D0%B5%D1%86%D0%B0-%D1%81%D0%BD%D0%B8%D0%BC%D0%BA%D0%B8-%D0%B2%D0%B8%D0%B4%D0%B5%D0%BE", "text": "Възрастният жител на град Хобокен в американския щат Ню Джърси, който сега е на 74 години, Дейвид Гъгинс на пръв поглед обикновен американец, който цял живот е работил в хранителен магазин, има семейство и едно дете. Но днес той рисува картини, на които изобразява срещите си с прекрасни инопланетянки, с които той е имал полови контакти и дори хибридни деца – около сто, пише Езорейтер. Разглеждайки картините на Хъгинс, трудно е да си представим, че женските извънземни са красиви, но самият Дейвид не е съгласен с това.      Ето как той коментира това несъответствие: Външно те наистина може да са неугледни (според нашите представи) – слаби, дългокраки и с огромни очи, но тези същества излъчваха такава мощна секс енергия, че веднага губиш ума и дума. А след това няма нищо по-прекрасно на света от тях... За първи път Хъгинс се сблъсква с пришълците, когато е бил на 8 години, а след това на 17 години той е правил и първия секс акт с тях. Тогава извънземната го била пресрещнала в гората.      След това той бил многократно взиман на корабите им именно с тази цел. Дори бил воден в базите на пришълците, които той характеризира само с една дума - „там\". Именно там веднъж му били показани и всичките негови деца, като му дали да се докосне до всяко едно от тях. „Очевидно, това е било необходимо, за да ме запомнят децата като техен баща. Впрочем, не зная това със сигурност, защото никой не ми обясняваше, а и ми показаха много малко.    По тази причина днес в своите картини аз рисувам само това, което съм видял, което съм чувствал, а това са предимно секс контактите. Все пак мен ме използваха за производител на хибридни деца\", споделя още Дейвид. От картините и разказите на Дейвид се заинтересувал в. „Мирър\". След това за мъжа дори бил сниман документален филм - Love and Saucers. Собственикът на магазина, в който е работил Дейвид, вярва, че всичко казано от неговия служител е на 100% вярно, защото е чувал подобни истории и от други хора. Брад Адамс добавя, че в контактите на Дейвид с извънземните няма нищо свръхестествено.    Хората от дълбока древност са правили такива неща, наричайки ги обаче връзки с духове, ангели, дяволи - в зависимост от пола и някои особености на контактите. По думите на Дейвид, такива като него по Земята са стотици хиляди, ако не и милиони. Те обаче си мълчат, защото никой няма да им повярва.", "date": "2017.12.23", "title": "Срещи от близкия вид: Възрастен американец си спомня с картини как се е сношавал с красиви инопланетянки, направил им 100 деца (СНИМКИ/ВИДЕО)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/376603-%D0%B5%D1%82%D0%BE-%D0%BA%D0%BE%D0%B9-%D0%B5-%D0%B7%D0%B0%D0%BC%D0%B5%D1%81%D1%82%D0%B8%D0%BB-%D0%B3%D1%83%D1%89%D0%B5%D1%80%D0%BE%D0%B2-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D0%BD%D0%B0-%D0%BE%D1%82%D0%B2%D0%B0%D1%80%D0%B0%D1%87%D0%BA%D0%B0%D1%82%D0%B0", "text": "Падна тайната кое е новото гадже на оборотната чалга певица Мара Джуката! Осведомени източници разкриха, че от един месец тя има връзка със столичанина Илиян Цанев, съобщава ХотАрена. Двамата били нон-стоп заедно, а Отварачката публично афиширала чувствата си.      Дори се натискали като пубертети по сепаретата на столичните клубове - сцени на които очевидци са ставали десетки хора. Цанев се грижил за известното си гадже като писано яйце и и правил уникални финансови жестове.      Мара била супер доволна и дори и не си помисляла за друг мъж. Илиян Цанев бе отвлечен от двама похитители на 9 март 2007 г., докато паркирал лекия си автомобил Мерцедес\" в подземен паркинг. Той беше в плен 49 денонощия на групата на \"Наглите\".    Слуховете свързаха името му във връзка с кандидатката за Мис България Звезделина,която се прослави като едно от мимолетните завоевания на Слави Трифонов, сменя богатите мъже в живота си през няколко месеца. Бащата на Илиян е един от най-богатите хора в България - търгувал в зората на демокрацията с медикаменти с Русия.    Към днешна дата Мара Отварчаката все още носи фамилията на съпруга си Гущеров. Двамата се разделиха преди една година, но официален развод няма и до ден днешен. През това време чалгарката сама и целенасочено разпространяваше слухове за различни мъже в живота й.", "date": "2017.12.23", "title": "Ето кой е заместил Гущеров в леглото на Отварачката"}
