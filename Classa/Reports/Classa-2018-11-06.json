{"url": "http://www.classa.bg/%D1%82%D0%B5%D1%85%D0%BD%D0%BE/item/389220-%D0%BE%D0%BF%D1%82%D0%B8%D1%87%D0%BD%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%8F-%D0%BE%D0%B1%D0%B5%D1%89%D0%B0%D0%B2%D0%B0-100-%D0%BF%D1%8A%D1%82%D0%B8-%D0%BF%D0%BE-%D0%B1%D1%8A%D1%80%D0%B7-%D0%B8%D0%BD%D1%82%D0%B5%D1%80%D0%BD%D0%B5%D1%82", "text": "„Нанофотонно” устройство може да кодира повече данни и да ги обработва много по-бързо от обикновената оптика, използвайки специална форма на „усукана” светлина Широколентовите оптични влакна пренасят информация при изключително високи скорости, благодарение на светлинни импулси, които пътуват по оптичните магистрали. Но начинът, по който светлината бива кодирана в единия край на влакното и обработвана на другия край, влияе върху скоростта на предаване на данните. Едно ново „нанофотонно” устройство, описано в сп. Nature Communications, може да кодира повече данни и да ги обработва много по-бързо от обикновената оптика за пренос на данни, използвайки специална форма на „усукана” светлина. Тази иновация обещава до 100 пъти по-бързи комуникации. Малкото нанофотонно устройство е разработено от екип на университета RMIT във Виетнам. Според д-р Хаоран Рен, който е съавтор на публикацията в научното издание, уредът за четене на „усукана” светлина е „липсващият ключ”, необходим за отключване на бъдещите супер бързи и ултра-широколентови комуникации.     „Оптичните комуникации в наши дни вървят към „криза на капацитета”, тъй като не успяват да се справят с непрекъснато нарастващите изисквания на „големите данни”, казва Рен. „Това, което ние успяхме да направим, е точно предаване на данни чрез светлина в най-висок капацитет по начин, който ще ни позволи да увеличим значително преносната лента”. Най-модерните съвременни оптични комуникации използват само част от действителния капацитет на светлината, като носят данни чрез цветовия спектър. Новата технология обаче отива отвъд това. Разработваната система използва осцилациите на светлинните вълни, за да кодира данните. Това води до увеличаване на честотната лента. По този начин се използва и светлината, която не е видима за човешкото око. Напредналата технология, считана за най-високото ниво на оптичните комуникации, пренася данните чрез светлинни вълни, които са изкривени в спирала, за да се увеличи допълнително капацитетът. Това явление е известно като „орбитален момент на импулса” (ОМИ). „Нашият миниатюрен ОМИ наноелектронен детектор е предназначен да отделя различните състояния на ОМИ в непрекъснат ред и да декодира информацията, пренасяна чрез усуканата светлина”, казва Рен. „За да се постигне това, по-рано беше необходима машина с размерите на маса. Това е крайно непрактично за телекомуникациите. Използвайки ултра-тънки топологични нанолистове с дебелина едва частица от милиметъра, нашето изобретение извършва същата работа по-добре – и пасва на края на оптичното влакно”, обяснява ученият. Mатериалите на устройството са съвместими със силициевите компоненти, използвани в повечето съвременни комуникационни технологии, допълва проф. Мин Гу, директор на Лабораторията за нанофотоника и изкуствен интелект в RMIT. Това прави устройството лесно за мащабиране за индустриални приложения. Мин Гу сравнява наноелектронния ОМИ детектор с „око”, което „вижда” информацията, пренесена от усуканата светлина, и я декодира, за да я разбере електрониката. „Високата производителност, ниската цена и малкият размер на тази технология я правят приложима за следващото поколение широколентови оптични комуникации”, казва Гу. „Тя съответства на мащаба на съществуващата фиброоптична технология и може да бъде приложена за увеличаване на честотната лента – или за увеличаване на потенциалната скорост на обработка над 100 пъти в рамките на следващите няколко години”. Гу твърди, че детекторът може да бъде използван и за получаване на квантова информация, изпращана чрез усукана светлина, което означава, че технологията е приложима в широк диапазон от изследвания в областта на квантовите комуникации и квантовите компютри.    Проф. Мин Гу показва революционния нанофотонен чип, разработен от неговия екип  ", "date": "2018.11.06", "title": "Оптична технология обещава 100 пъти по-бърз интернет"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/389221-%D0%B3%D0%B5%D0%BE%D1%80%D0%B3%D0%B8-%D1%81%D0%B2%D0%B8%D0%BB%D0%B5%D0%BD%D1%81%D0%BA%D0%B8-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BE%D1%82%D0%B8%D0%B2%D0%B0-%D0%B1%D1%81%D0%BF-%D0%BF%D0%BE%D0%BA%D0%B0%D0%B7%D0%B2%D0%B0-%D0%B0%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0%D1%82%D0%B0", "text": "Докато Валери Симеонов не поеме отговорност за циничното си изказване, няма да даваме старт на парламента, категоричен е зам.-председателят на червената група Няма да се регистрираме в парламента, докато не получим оставката на Валери Симеонов или на цялото правителство. Докато Валери Симеонов не поеме отговорност за циничното си изказване, няма да даваме старт на парламента. Това каза в сутрешния блок на Нова телевизия зам.-председателят на ПГ на БСП Георги Свиленски. Управляващите не спират да казват, че коалицията е стабилна - нека да видим колко е стабилна коалицията, да си съберат необходимия кворум, добави той. Затова внесохме алтернативен бюджет, защото се вижда, че това правителство си отива. Хората очакват някаква алтернатива и ние я даваме с този алтернативен бюджет. Предлагаме минималната заплата да стане 640 лева от 1 януари, както и 6400 лева еднократна помощ за второ дете. Предлагаме с 3,3 млрд. лева допълнително разходи към предлагания от ГЕРБ бюджет. Заложеният дефицит в нашия бюджет е 0,6%. Приходите от данъци са 3,2 млрд. лева. Въвеждаме прогресивно подоходно облагане, което ще засегне 40 000 българи с високи доходи, 2,5 млн. българи няма да усетят разлика. Предлагаме и намаляване на ДДС върху хляба и лекарствата, заяви Свиленски. Зам.-председателят на червената парламентарна група е категоричен, че трябва да има и оптимизиране на администрацията. Няма как да хвърляш милиарди за електронно управление, а в същото време всичко да си продължава по стария начин, посочи социалистът. Съмнението, че БСП не е в кондиция не отговаря на истината. Така говореха и преди президентските избори, но ние ги спечелихме, а на парламентарните от 39 депутатите ни станаха 80. Това, че има различни мнения в партията, ни прави по-силни. Разбирам, че това не се харесва на всички, но това е действителността, каза още Георги Свиленски.    ", "date": "2018.11.06", "title": "Георги Свиленски: Правителството си отива! БСП показва алтернативата"}
{"url": "http://www.classa.bg/%D1%81%D0%B2%D1%8F%D1%82/item/389213-%D0%B8%D1%80%D0%B0%D0%BD-%D1%80%D0%B0%D0%B7%D1%80%D1%83%D1%88%D0%B8-%D1%82%D0%B0%D0%B9%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BD%D0%B0-%D1%86%D1%80%D1%83-%D1%81-%D0%BF%D1%80%D0%BE%D1%81%D1%82-%D1%82%D1%80%D0%B8%D0%BA-%D0%BD%D0%B0-google", "text": "Услугата на ЦРУ за тайни комуникации, използвана от американските разузнавателни агенти, за да комуникират със своите информатори, бе \"хакната\" от иранското контраразузнаване, което използва Google търсене, за да разкрие сайтовете през 2010 г., се казва в доклад, публикуван от Yahoo News.   Според текста, глобалната комуникационна мрежа е почти напълно унищожена. През 2011 г. Иран съобщи, че е разрушил мрежа за шпионаж на ЦРУ, състояща се от 30 шпиони, а разкритието доведе до арестуването и екзекуцията на информаторите.   Очевидно, поради изтичане на информация, Китай също беше проникнал в мрежата на ЦРУ през 2011 и 2012 г., което също доведе до екзекуцията на информатори в страната. Въпреки това, САЩ не са сигурни дали Иран и Китай са демонтирали мрежата поотделно или в сътрудничество, се казва в доклада.   Според данните, предоставени от единадесет бивши служители на агенцията при условие на анонимност, комуникационният провал е бил създаден от двоен агент, който информирал иранското контраразузнаване за уебсайт, използван по онова време от агентите на ЦРУ. Тогава иранските служители използвали услугата за търсене Google Search, за да открият и други подобни сайтове, използвани от разузнаването на ЦРУ. По този начин Иран разкрил хората, които са използвали сайтовете, за да установят комуникация.   Тази комуникационна система, според източника, не е предназначена да осъществява дългосрочна комуникация и да се противопоставя на сложните контраразузнавателни усилия. Бившите служители отбелязват, че тази мрежа е била използвана за пръв път в конфликтните зони в Близкия изток.   През 2008 г. подизпълнителят на проекти в отбраната Джон Рейди, чиято работа бе да идентифицира, да договаря и да управлява човешките ресурси за агенцията, предупредил ЦРУ за \"масов провал на разузнаването\", според Yahoo News. Тогава агенцията не обърнала внимание на предупреждението му и една година след разпадането на комуникационната мрежа, Рейди бе уволнена за конфликт на интереси, според неговите началници.   \"Това е един от най-катастрофалните неуспехи на разузнаването от 11 септември. И ЦРУ наказва човека, който е извадил на светло проблема\", каза за Yahoo News Ървин Маккълог, анализатор по националната сигурност.", "date": "2018.11.06", "title": "Иран разруши тайната мрежа на ЦРУ с прост трик на Google"}
{"url": "http://www.classa.bg/%D1%81%D0%B2%D1%8F%D1%82/item/389215-daily-telegraph-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D0%B8%D1%80%D0%B0%D0%BD-%D0%B8-%D0%BA%D0%B8%D1%82%D0%B0%D0%B9-%D1%80%D0%B0%D0%B7%D0%B3%D1%80%D0%BE%D0%BC%D0%B8%D1%85%D0%B0-%D0%B0%D0%B3%D0%B5%D0%BD%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%86%D1%80%D1%83-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-google", "text": "През периода от 2009 до 2013 г. ЦРУ на САЩ пострада от \"катастрофалния\" провал, причинен от факта, че иранските власти успяват да разкрият комуникационната платформа на агенцията чрез Google, пише The Daily Telegraph. Както отбелязва вестникът, тази грешка доведе до премахването на десетки шпиони в Иран и Китай, с когото Техеран изглежда е разменил данни.     Десетки американски шпиони бяха ликвидирани в Иран и Китай след като, поради недостатъци в комуникационната система,   с помощта на Google успяха да разберат с какво са се занимавали, пише The Daily Telegraph. Според Yahoo News от 2009 до 2013 г. ЦРУ е претърпяло   провал на тайните канали за комуникация на уебсайта, който офицери и полеви агенти по света са използвали за да говорят един с друг. , отбеляза един бивш служител по националната сигурност.  Комуникационната интернет платформа, използвана за пръв път в Близкия изток за връзка с военнослужещите в горещите точки, първоначално не е била предназначена за широко ползване, но благодарение на лекотата на работа и ефективността, започват да я използват различни агенти, макар че е далеч от съвършенство. Дупките в тази платформа станаха очевидни едва когато Иран, ядосан, че правителството на Барак Обама е открило тайната иранска ядрена оръжейна фабрика, е намерила отличен инструмент за търсене на . Техеран с помощта на Google откри един уебсайт, където са влизали американските агенти. Американските чиновници смятат, че иранците са успели да се възползват от тази платформа като инструмент за търсене и са успели да идентифицират секретните сайтовете на ЦРУ. Към 2011 г. Иран е проникнал в шпионската мрежа на ЦРУ и през май обяви, че ликвидира на американската агентура в страната на брой около 30 души. Според вестника някои от информаторите са били екзекутирани, а други са се оказали в затвора. В същото време 30 агенти, работещи за САЩ в Китай, бяха екзекутирани от правителството, след като Пекин откри американската шпионска мрежа, с помощта на сложни методи. Китай е успял да проникне във вторичната комуникационна система и да открие всички агенти, които ЦРУ е разположил в тази страна. Източниците смятат, че Иран и Китай са разменили техническа информация, за да атакуват американската агентура от две страни. В същото време един агент на ЦРУ в Русия получи предупреждение за атаките и съумя да промени канала за връзка, преди тази уязвимост да причини щети. Още преди инцидента американското правителство получи съобщение за уязвимостта на системата от изпълнителя Джон Рейди, който се е занимавал с вербуването на източници на ЦРУ в Иран. По негово донесение 70% от операциите са били застрашени от провал. По-късно Рейди е уволнен поради  . Според някои данни, разузнавателната общност е изпаднала в ярост, защото въпреки тайните изслушвания по делото в Камарата на представителите и в Сената, никой не е понесъл отговорност за този провал. Един бивш служител заяви по този повод, че  .   Превод: М.Желязкова", "date": "2018.11.06", "title": "Daily Telegraph разказа как Иран и Китай разгромиха агентурата на ЦРУ с помощта на Google"}
{"url": "http://www.classa.bg/%D1%81%D0%B2%D1%8F%D1%82/item/389214-%D1%80%D0%BE%D1%85%D0%B0%D0%BD%D0%B8-%D0%B8%D1%80%D0%B0%D0%BD-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D0%BF%D1%80%D0%BE%D0%B4%D0%B0%D0%B2%D0%B0-%D0%BF%D0%B5%D1%82%D1%80%D0%BE%D0%BB-%D0%B2%D1%8A%D0%BF%D1%80%D0%B5%D0%BA%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89", "text": "Иранският президент Хасан Рохани обяви, че Техеран ще продължи да продава своя суров петрол въпреки \"незаконните и несправедливи\" ограничения, наложени от Съединените щати.   \"Америка (САЩ) иска да намалят до нула иранските петролни продажби, но ние ще продаваме нашия петрол, ще пробием санкциите\", каза той, цитиран от Ройтерс.   \"Ние сме в ситуация на икономическа война, контролирана от силата на сплашване\", заяви президентът. \"Не вярвам, че в историята на Съединените щати, в Белия дом е влизал някой, толкова против закона и международните споразумения\", продължи той.   Администрацията на американския президент Доналд Тръмп обяви в петък, че от 5 ноември САЩ въвеждат срещу Техеран отново всички икономически санкции, които бяха отменени в рамките на иранското ядрено споразумение.   В допълнение, властите на САЩ възнамеряват да ограничат достъпа на Иран до международната SWIFT система, глобалната мрежа, която улеснява паричните преводи и осигурява сигурността на комуникациите между банките.", "date": "2018.11.06", "title": "Рохани: Иран ще продължи да продава петрол въпреки санкциите на САЩ"}
{"url": "http://www.classa.bg/%D1%81%D0%B2%D1%8F%D1%82/item/389216-%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%BE%D0%B1%D0%B0%D0%BC%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D1%81%D0%B0%D1%89-%D1%89%D0%B5-%D1%81%D0%B8-%D0%BF%D0%BB%D0%B0%D1%82%D1%8F%D1%82-%D0%B7%D0%B0-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5%D1%82%D0%BE-%D0%BD%D0%B0-%D0%B8%D1%80%D0%B0%D0%BD%D1%81%D0%BA%D0%B8%D1%8F-%D1%8F%D0%B4%D1%80%D0%B5%D0%BD-%D0%BF%D0%B0%D0%BA%D1%82", "text": "САЩ \" ще платят висока цена\" за оттегляне от иранското ядрено споразумение, казва Робърт Мали, президент на Международната кризисна група и бивш помощник на Барак Обама за Близкия изток, в интервю.   Мали, който помогна в преговорите за ядрения пакт с Техеран, нарече \"голяма грешка\" решението на сегашната администрация, и заяви, че \"каквато и да е тяхната цел, това не е начинът да го направят.\"   Бившият американски служител обясни, че много администрации, които идват на власт - в Съединените щати или в други страни, показват \"известно уважение към решения по международни договори, направени от техните предшественици, дори и ако не са съгласни с тях, защото те разбират, че ако се оттеглят от едно споразумение, другата страна може да се измъкне от споразумение, подписано от самите тях. \"   \"Ако утре Тръмп подпише договор с някоя страна, може ли това да означава, че успехът ще бъде само епизодичен, от който други ще могат да се оттеглят?\", попита Мали, като прогнозира, че \"САЩ ще платят цената, за излизането си от договора\".   Освен това експертът подчерта, че сега \"Иран и останалият свят са против САЩ, докато преди ядреното споразумение Вашингтон и останалият свят бяха против Иран\".   В това отношение Мали призова \"всички страни, които са подписали споразумението или смятат, че то е добро, да направят всичко възможно, за да се гарантира, че то ще оцелее, въпреки и в отсъствието на САЩ.   Тръмп обяви през май неговото изтегляне от ядрен пакт на 2015 г. и налагането на нови санкции на Иран, срещу съветите на световните сили, които твърдят, че Иран е в съответствие с изискванията за ограничаване на ядрената си програма.", "date": "2018.11.06", "title": "Съветникът на Обама предупреждава: САЩ ще си платят за напускането на иранския ядрен пакт"}
{"url": "http://www.classa.bg/%D1%81%D0%B2%D1%8F%D1%82/item/389217-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D1%81%D1%8A%D0%BE%D0%B1%D1%89%D0%B8%D1%85%D0%B0,-%D1%87%D0%B5-%D0%B8%D0%BC%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B2-%D0%B5%D1%81-%D0%B4%D0%B0-%D0%BF%D1%80%D0%BE%D0%BD%D0%B8%D0%BA%D0%BD%D0%B0%D1%82-20-%D1%85%D0%B8%D0%BB-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8", "text": "Повече от 20 хил. въоръжени мигранти могат да проникнат в Европа през босненско-хърватската граница. За това в неделя, 4 ноември, съобщи вестник Kronen Zeitung. Според данните на МВР на Австрия струпването на бежанци от Пакистан, Иран, Алжир и Мароко се наблюдава в граничния район край босненския град Велика Кладуша.     95% от тях са млади хора, въоръжени с ножове.   В министерството отбелязаха, че Хърватия се опитва да се справи със ситуацията самостоятелното и се струпала на границата си специални части. „Мигрантите искат да попаднат в Германия, в скандинавските държави“, отбелязва експерт от австрийското МВР. Австрийските полицаи сочат, че ЕС не иска да помогне на Хърватия в ситуацията. При това в министерството сочат, че е нужно пробивът да бъде предотвратен. Едно от решенията на проблема може да стане разполагането на силите на „Фронтекс“ (Агенцията на ЕС по безопасност на външните граници) в района, което може да се случи още този месец. На 15 юли тази година в ООН съгласуваха текста на първия в историята глобален договор за миграцията. Договорът, както се очаква, може да стане ресурса, който да помогне да се намери златната среда между съблюдаването на човешките права и осигуряването на държавния суверенитет. През октомври тази година редица страни от ЕС отказаха да подпишат споразумението, защото то може да провокира нова вълна мигранти. Против договора се обявиха Унгария, Австрия, Чехия и Хърватия.   Превод: В.Сергеев", "date": "2018.11.06", "title": "В Австрия съобщиха, че има заплаха в ЕС да проникнат 20 хил. въоръжени мигранти"}
{"url": "http://www.classa.bg/%D1%81%D0%B2%D1%8F%D1%82/item/389218-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%BB%D0%B8-%D1%81%D0%B5-%D1%81%D0%B0%D1%89-%D0%B2-%D0%BA%D0%B0%D1%80%D1%82%D0%BE%D0%BD%D0%B5%D0%BD-%D1%82%D0%B8%D0%B3%D1%8A%D1%80-%D1%81-%D1%85%D0%B0%D1%80%D1%82%D0%B8%D0%B5%D0%BD%D0%B8-%D0%BD%D0%BE%D0%BA%D1%82%D0%B8", "text": "В отбранителната система на САЩ е открита \"голяма уязвимост, много трудно поправима\", казва в статия анализаторът и блогър Иван Данилов, който прави преглед на един от последните доклади на Пентагона относно недостатъците, открити в отрасли от жизненоважно значение за националната сигурност.   Проучването показа, \"значителен брой\" - над 300 уязвимости в ключови елементи за нормалната работа на въоръжените сили и отбранителната промишленост на САЩ\", припомня експертът. Производителите от САЩ \"са или на ръба на фалита, или вече са заменени с доставчици от Китай и други държави, поради деиндустриализация на националната икономика и преместването на производството в страни в Югоизточна Азия\".   Според Данилов, реакцията на Пентагона напомня \"неприкрита паника\". Същевременно журналистите, запознати с резултатите от проучванията, признават, че някои от мерките, предприети от наскоро президента на САЩ Доналд Тръмп, имат своята логика – очевидно президентът иска да избегне превръщането на неговата страна \"в картонен тигър с хартиени нокти\".   Проблемите, разкрити в доклада, обхващат \"широк спектър от нужди на армията и отбраната промишленост\", подчертава анализаторът, отбелязвайки, че няма почти никоя зона \"без тежки или много тежки проблеми, от такъв калибър, че не могат да бъдат решени дори с бездънния военен бюджет на САЩ\".   За Данилов, един пример, който може да е забавен, ако не сте американски военни - е закриването на единствения вътрешен доставчик на полиестерни влакна, използвани в шатрите за армията. Това означава, че ако САЩ се изправят пред \"текстилно ембарго, техните войници ще бъдат изложени на риска да спят на открито - унизителна перспектива за една армия, която претендира за статута на най-технологично напреднала в света\".   Документът прогнозира и затруднения при доставката на превключватели за американските ракети, тъй като производителят също е затворен. Също така, единственият производител на двигатели с твърдо гориво за ракетите въздух-въздух, се сблъсква с \"технически проблеми\", чиито причини не бяха изяснени дори с помощта на правителствени и военни експерти, ситуация, която \"доказва техническата деградация на цялата американска система \", подчертава той.   Що се отнася до проблемите, свързани с ядрените оръжия, Пентагонът се оплаква, че в САЩ липсват достатъчни инженери и техници с образование, обучение и гражданство, които да работят в ядрените съоръжения на армията. Данилов отбелязва, че споменаването на гражданството е важно, тъй като \"непропорционално висок процент\" от инженерите, физици и техници, които излизат от американските университети, са чужденци, повечето от тях китайци.   Съществуват и проблеми с микроелектрониката за ядрени оръжия, тъй като според авторите на документа, те вече не могат да вярват на своите доставчици на електронни компоненти, защото \"техните производствени вериги са станали глобални\".   Основното заключение на доклада е, че Китай представлява \"нарастваща заплаха\" за доставката на критични материали за американската армия.   \"Като цяло, всичко е зле: от алуминия до киберсигурността, от ракетните ключове до инженерите и фрезистите, от машините с ЦПУ до синтетичните тъкани за военни палатки\", обобщава авторът.   Според Данилов \"алчността\" на американския бизнес сектор, идеологията на глобализацията и други фактори, са причинили на отбраната на САЩ толкова голяма вреда, за каквато \"техните геополитически опоненти дори не могат да мечтаят\".   Съзнавайки този факт, Тръмп се стреми да извърши почти насила реиндустриализация на САЩ, но е слабо вероятно неговата администрация да успее да поправи това, което предшествениците му са разрушавали в продължение на 20 години.", "date": "2018.11.06", "title": "Превръщат ли се САЩ в \"картонен тигър с хартиени нокти\"?"}
{"url": "http://www.classa.bg/%D1%81%D0%B2%D1%8F%D1%82/item/389219-%D0%BF%D0%BE%D0%BB%D1%88%D0%B0-%D0%BD%D0%B0%D0%BF%D1%83%D1%81%D0%BA%D0%B0-%D0%B5%D1%81", "text": "Доналд Туск предупреди, че има голям риск Полша да напусне ЕС Председателят на Европейския съвет Доналд Туск предупреди полските консервативни управляващи, че има огромен риск страната им да излезе от ЕС, предаде Франс прес. “Това е извънредно сериозен въпрос, драматично сериозен въпрос. Бих искал хората, които са поели по този път, да дойдат на себе си”, заяви във Варшава бившият полски либерален премиер.     “Полекзит, тоест излизане на Полша от ЕС, за жалост ми изглежда възможен не защото Ярослав Качински (лидерът на управляващата консервативна партия) е намислил такъв план. Той казва, че няма такова намерение”, заяви Туск, но припомни, че и бившият британски премиер Дейвид Камерън не е възнамерявал да извади страната си от ЕС и всъщност е положил големи усилия да избегне Брекзита. “Няма значение дали Ярослав Качински планира излизането на Полша от ЕС или само задейства процеси, които може да доведат до това”, заяви Туск, имайки предвид напреженията между Варшава и Брюксел. Европейската комисия и някои страни от ЕС упрекват полските консерватори, че поставят в опасност основополагащите принципи на правовата държава, например с опита си да подчинят съдебната власт с редица спорни реформи. ", "date": "2018.11.06", "title": "Полша напуска ЕС?"}
{"url": "http://www.classa.bg/%D1%81%D0%B2%D1%8F%D1%82/item/389211-%D1%85%D0%B8%D0%BB%D1%8F%D0%B4%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B8-%D0%B1%D0%BE%D0%B4%D0%BB%D0%B8%D0%B2%D0%B0-%D1%82%D0%B5%D0%BB-%D1%81%D0%B0%D1%89-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D0%B8%D0%BD%D0%B2%D0%B0%D0%B7%D0%B8%D1%8F%D1%82%D0%B0-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5", "text": "Освен предупрежденията към мигрантите от Хондурас, Салвадор и Гватемала, която бягат бедност и насилие в техните страни в търсене на по-добър живот, че не са добре дошли, правителството на САЩ не пести усилия, за да укрепи своята граница с Мексико с бодлива тел и разполагане на хиляди войници, подсилени от безпилотни самолети и хеликоптери.   Армията започна поставянето на бодлива тел на граничния мост Хидалго-МакАлън-Рейноса, в Тексас. Интензивна гранична армировка също се наблюдава в други части на щата, както и в Аризона и Калифорния.   Президентът заяви в навечерието на изборите в Белград (щата Монтана): \"Бодливата тел, когато се постави правилно, може да бъде красива гледка\".   Тази седмица на пресконференция генерал Терънс O'Шонеси, ръководител на Северното командване на американската армия, каза че САЩ имат \"достатъчно ресурс да покрият до 22 мили по границата си и допълнителни възможности за още над 150 мили (241 км).   Доналд Тръмп нареди разполагането на около 5200 войници по границата, с цел предотвратяване на незаконното влизане кервана мигранти, които преминават през Мексико.   Към войските ще се присъединят около 3500 членове на Националната гвардия, включително и 1100 морски пехотинци в Калифорния. Тръмп каза в сряда, че по границата може да се разположат до 15 000 войници, които да спрат мигрантите.   Ако Вашингтон общо разгърне 15000 войници на границата, това ще надвишава броя американските военни в момента в Афганистан, които са 14 000. Цената за разполагане на военните сили може да достигне $ 200 милиона до края на тази година и да се увеличи допълнително през следващата година, ако правителството продължава да го прави, според изчисленията на The Washington Post.   Според ООН броят на мигрантите отправящи се към САЩ е около 7 000 души. Според Министерството на вътрешните работи на Мексико, около 5347 души от Централна Америка са преминали през южната граница с Гватемала, с около 1000 души, регистрирани в Оаксака и други 4347 във Веракруз.", "date": "2018.11.06", "title": "Хиляди войници и бодлива тел: САЩ се подготвят за \"инвазията\" на мигрантите"}
{"url": "http://www.classa.bg/%D1%81%D0%B2%D1%8F%D1%82/item/389212-wp-%D0%BA%D0%BD%D0%B4%D1%80-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B8-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0,-%D0%B0%D0%BA%D0%BE-%D1%81%D0%B0%D1%89-%D0%BD%D0%B5-%D1%81%D0%B5-%D0%BE%D1%82%D0%BA%D0%B0%D0%B6%D0%B0%D1%82-%D0%BE%D1%82-%C2%AB%D0%BD%D0%B5%D0%BB%D0%B5%D0%BF%D0%B8%D1%82%D0%B5%C2%BB-%D1%81%D0%B0%D0%BD%D0%BA%D1%86%D0%B8%D0%B8", "text": "Министерството на външните работи на Северна Корея призова Вашингтон да изостави \"глупавите си мечти\" и да спре санкционния натиск върху страната. В противен случай, Пхенян обещава отново да се върне към предишната си политика, която предвижда създаването на ядрен арсенал, пише The Washington Post.     Властите на Северна Корея заплашиха да възобновят разработването на ядрено оръжие, ако САЩ не отмени санкциите. По този начин те идентифицираха главните потенциални препятствия пред дипломатическите връзки, които Вашингтон се опитва да установи с Ким Чен Ун, пише The Washington Post. Администрацията на Тръмп настоява, че ограниченията, наложени на азиатската държава, трябва да останат в сила, докато Пхенян не съкрати напълно ядрената си програма. Но   изисква постепенния процес на денуклеаризиране да бъде придружен от отмяна на санкциите, отбелязва изданието. Освен това, според него, въпросът за санкциите създава разкол между Сеул и Вашингтон. Южна Корея подкрепя призивите на Пхенян за намаляване на санкциите, надявайки на развитието на мащабна програма за икономическо развитие и сътрудничество, която освен всичко друго предвижда изграждането на железопътна линия по тежко въоръжената граница на двете страни. Министерството на външните работи на КНДР предупреди, че ако Вашингтон не отмени санкциите и не престане да се държи  , то страната може да се върне към така наречената политика на pyongjin. Тя подразбира едновременното разработване на ядрена програма и развитието на икономиката, пояснява изданието. През април Ким обяви, че ядрената програма на страната му е достатъчно съвременна и обеща да работи за подобряване на икономиката. Отказът от тези планове може отново да изостри противоречията между Северна Корея и Съединените щати, счита The Washington Post. И въпреки това нито една от страните за сега не се отказва от взаимодействието. Държавният секретар Майк Помпео каза пред репортери, че възнамерява да се срещне със своя колега от Северна Корея следващата седмица, но не навлезе в подробности за времето и мястото на преговорите. В неотдавнашно телевизионно интервю, Помпео заяви, че срещата на върха между Ким и Тръмп може да се състои в началото на следващата година. Според него тази среща ще позволи да се постигне  . Държавният секретар призна, че на страните им предстои да свършат още „ .  , добави Помпео. Междувременно, за Пхенян, тази често повтаряна мисъл се превърна в проблем. В края на краищата неговите представители твърдят, че през юни Тръмп е обещал на Ким началото на нова ера на взаимоотношения. Севернокорейското външно министерство призова Вашингтон да се откаже от  , че санкциите и натискът ще доведат до денуклеаризация.  , се казва в заявлението на ведомството. Съединените щати грешат, ако вярват, че КНДР ще се съгласи с едностранното разоръжаване при запазване на санкциите, подчертават представители на азиатска страна. В същото време те добавят, че преговорите трябва да се основават на  . , се отбелязва в официалното заявление на Пхенян.   Превод: В.Сергеев", "date": "2018.11.06", "title": "WP: КНДР заплаши да възобнови ядрената си програма, ако САЩ не се откажат от «нелепите» санкции"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/389209-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%B4%D0%B0-%D0%B8%D0%B4%D0%B0%D1%82-%D0%B4%D0%B0-%D1%81%D0%B8-%D0%BA%D1%83%D0%BF%D1%8F%D1%82-%E2%80%9E%D0%B5%D0%B2%D1%82%D0%B8%D0%BD%D0%BE%E2%80%9C-%D0%B3%D0%BE%D1%80%D0%B8%D0%B2%D0%BE-%D0%B2-%D0%B3%D1%8A%D1%80%D1%86%D0%B8%D1%8F-%D0%B8%D0%BB%D0%B8-%D0%B4%D0%B0-%D0%BD%D0%B0%D0%BC%D0%B0%D0%BB%D0%B8%D0%BC-%D0%BF%D0%B5%D0%BD%D1%81%D0%B8%D0%B8-%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%BC%D0%BE%D1%89%D0%B8", "text": "От 2 лева горива – 1 лев взима държавата. Дали държавата би могла да направи нещо горивата да поевтинеят? Никакъв проблем. Още утре маже да си вземе ДДС-то и акциза и да не го събира, но на 30-ти да не се окаже, че няма заплати, няма осигуровки, няма пенсии. За да може да се издържа българската държава, за да може пенсионерите да си взимат пенсиите, да има здравеопазване, да има образование, за да функционира цялата държава, тя се пълни от данъци, мита и такси. Ако решим да не събираме, данъци, мита и такси, трябва или да намалим пенсиите, или да намалим социалните помощи, или да няма никакви увеличения, но сега 100 души били недоволни от цените на горивата. Съгласен съм, но да посочат на кои 10 000 или 100 000 българи да не им увеличаваме пенсиите, или да не им даваме здравни осигуровки, да не получават никакви помощи от държавата. Да си изберат – това са международни цени. Това каза депутатът от Обединени патриоти Емил Димитров- Ревизоро в ефира на предаването „Беновска пита” по Канал 3. Премиерът не е в състояние да промени цените, дори да иска. Тук не е до негово желание или инат. Тук не е до желание на цялото правителство или не. Цялата обединена коалиция, ако иска нищо не може да направи. Цените са вдигнати от Русия и от най-вече от САЩ, които размаха пръст на Иран, който е най-големите износители на горива. Когато сложиш ембарго на най-големия износител, останалите трябва да компенсират, през това време цените вдигат., направи анализ Димитров. „Споделям изцяло възгледите на тези хора. Тези в Добрич вместо да спират движението на хората и да им пречат, да се вдигнат и да отидат до Румъния, държавата България да им осигури кордон да излязат по-бързо, да си купят евтино румънско гориво. Да бойкотират българските продавачи. А пък тези в Благоевград , отидете на един час път и си купете от евтиното гръцко гориво. Защо трябва да си купувате скъпото българско гориво, купете си евтино румънско, евтино сръбско и евтино гръцко гориво и не пречете на останалите хора. Даже ако мога, но няма начин да го кажа, на българските продавачи – не продавайте, преосмислете си цените. Знаете ли какво ще стане, ще спре държавата. Нито в Румъния, нито в Сърбия, нито в Гърция няма по-евтино гориво – защо не си го купят? Да сте видели опашки по границите, да бягат да заредят в Гърция. Там е по-скъпо от при нас. Ние имаме и гръцки и румънски фирми, които работят у нас, но там продават по-скъпо и това идва от въведения акциз“, каза още той. „Тези хора са подстрекавани от хора, които не успяха да влязат в парламента. И други стачки организират. Това са тези, които в предния парламент не успяха да реализират свой цели и програми”, категоричен бе той.    ", "date": "2018.11.06", "title": "Протестиращите да идат да си купят „евтино“ гориво в Гърция! Или да намалим пенсии и социални помощи"}
{"url": "http://www.classa.bg/%D1%81%D0%B2%D1%8F%D1%82/item/389210-%D1%83%D1%87%D0%B5%D0%BD%D0%B8%D1%82%D0%B5-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%87%D0%B0%D1%81%D1%82-%D0%BE%D1%82-%D0%B3%D1%80%D0%B0%D0%BD%D0%B4-%D0%BA%D0%B0%D0%BD%D1%8C%D0%BE%D0%BD", "text": "Проучване от австралийски учени потвърди, че макар и отдалечени на хиляди километри, между скалите на остров Тасмания (Австралия) и на Големия каньон в Аризона (САЩ) е съществувала древна геоложка връзка. Въпросното проучване е публикувано в списание Geology.   Според изводите, това е било по време на съществуването на суперконтинента Родиния преди 1100 милиона години, чиято конфигурация е обсъждана в научния свят в продължение на повече от две десетилетия. Екипът, ръководен от изследовател Яков Мълдър, е намерил странно сходство между седиментните скали от Rocky Cape Group от Тасмания и Unkar Group, разположени в Големия каньон в югозападните САЩ.   Тасманийските скали първоначално са объркали учените, защото \"не приличат на тези на близкия мезопротерозоик в Австралия\", каза Мълдър. Поради това екипът решил да анализира циркониевите минерални зърна, които съставляват част от тях, за да разберат откъде идват.   В резултат на това, учените са установили, че \"скалите на Големия каньон, не само изглеждат сходни с тези на Тасмания, но имат една и съща възраст и споделят един и същ геохимичен отпечатък с цирконите в тасманийските мезопротерозоични последователности \", заяви авторът на изследването.   \"Заедно, тези различни линии на доказателства са в подкрепа на изводите, че седиментите на Тасмания са били част от мезопротерозойските басейни изложени в Гранд Каньон\", каза Мълдър. \"Ние заключаваме, че макар че сега е на противоположната страна на планетата, Тасмания вероятно е била свързана със западните Съединени щати в мезопротерозоя\", добави той.   Според учения, изследването е важно, за да се разбере конфигурацията на Родиния и да се открият тайните този суперконтинент, останали загадка в продължение на десетилетия.", "date": "2018.11.06", "title": "Учените откриха в Австралия част от Гранд каньон"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389206-%D1%88%D0%BE%D1%83%D1%82%D0%BE-%D0%BD%D0%B0-%D0%BC%D0%B0%D1%8F", "text": "Влак 2601, първи вагон, купе No. 2, втора класа: добре дошли в хвърковатата приемна на Мая Манолова в експреса \"Златни пясъци\". В продължение на  7 часа и 33 минути  - толкова трае \"бързото\" пътуване с БДЖ между София и Варна - Манолова ще приема лично жалбите на граждани срещу правителството, чиновниците, монополите, търговските вериги, работодателите, живота, вселената и всичко останало. Това, което я качи на влака, се оказа необяснимият инат на финансовия министър Владислав Горанов. С проекта за Бюджет 2019 ще се направи промяна в Закона за НСО, която вади омбудсмана от списъка на лицата с право на специализиран транспорт от държавната охрана \"в мирно време\".     За справка: шофьор и кола от НСО се полагат и на всички членове на Министерския съвет (20 души, без да броим министър-председателя, който се охранява по специален ред), всички конституционни съдии (12 души), зам.-председателите на Народното събрание (трима, след отстраняването на Валери Жаблянов), председателите на ВКС и ВАС, и кмета на София. Същото се полага и на бившите председатели на Народното събрание и бившите премиери в продължение на 4 години след освобождаването им от длъжност. Димитър Главчев, например, има пълно право да се вози на луксозно такси до 2021 г. благодарение на факта, че оглавяваше парламента в продължение на 7 месеца без два дни. Разбира се, има право и да се откаже от услугите на НСО - като Лозан Панов след оня случай с   на служебната S-класа. Единствената фигура, която ще бъде лишена нарочно от вече съществуващата привилегия, е омбудсманът. Мотивът: Функциите на Мая Манолова като обществен защитник \"не следва да предполагат използването на специализиран транспорт от НСО\". За да е ясно: не става дума за пестене на \"народната парА\".  Разрешените разходи както на НСО, така и на омбудсмана не намаляват, а се увеличават през 2019 г. (заради ръста на минималната работна заплата). Толкова ли е скъпа издръжката на канцеларията на Манолова? Зависи от гледната точка. Бюджетът й е с размера на държавната субсидия за училищата и пътното почистване в община от типа на Георги Дамяново, Монтанско. Но на фона на общото преразпределение, служебният шофьор на омбудсмана е абсолютно пренебрежим, та чак дребнав разход. Особено на фона на охраната на \" \", \"успели млади мъже\", станали милионери на държавна служба, и други застрашени биологични видове. Тогава защо изобщо промяната минава през Бюджет 2019? Някой би казал - наказателна акция заради активността на омбудсмана около протеста на майките. Нo недодяланият маниер с вдигането на слаба топка за забивка от \"противника\" говори за по-различен замисъл. Отлъчването й от клуба на служебния автопарк е толкова елементарно за отиграване заяждане, че честно казано, започва да изглежда като любезна услуга, преливане на политически капитал и превръщането й във \"великомъченица\" на скъперниците от МФ. Епизодът с пътуващото шоу на Мая Манолова се разиграва като по учебник за хитър PR (по щастлива случайност дори шофьорът на автобуса, с който пътувала до Стара Загора в понеделник, се оказа бивш кадър на НСО). Това вероятно идва да компенсира сравнително безславните опити на самата Манолова да си върши работата в ограничените рамки на законовите правомощия на омбудсмана. От жалбите й пред Конституционния съд само една е приета за основателна: въвеждането на наказанието \"отписване от избирателния списък\" за хората, които не гласуват задължително. Останалите й протести - от високия данък за домашната ракия до искането й всеки гражданин да може да обжалва решенията на КЕВР - не оправдават нито очакванията, нито шумните анонси. За сметка на това, мнозинството в Народното събрание (най-често за да поправя собствените си недоразумения) активно я легитимира във функция, която не й се полага по конституция - на законотворец. От 3 години Манолова внася не просто идеи и бележки, а готови законопроекти за гласуване, къде по-качествени, къде не съвсем удачни (Огнян Герджиков я беше оприличил на \"луд с картечница\" заради една от инициативите й по Търговския закон). Поне не може да бъде обвинена в лентяйство и обезличаване на синекурния пост, който очевидно й е тесен. Във всички случаи - кампаниите на омбудсмана са винаги обилно рекламирани, социално-прицелени и подкрепяни от разнообразен брой граждански организации. Ако се доверим на изследванията, рейтингът й доближава до този на Румен Радев, което я прави потенциален опасен противник и за десницата, и за левицата, и за популистката менажерия. Вече никой не си спомня участието й в скандала около Костинбродската афера, нито миналото й на тъмночервено \"острие\" на БСП.  Сега всички чакат да разберат дали Мая Манолова ще прекъсне 5-годишния си мандат, за да играе за кмет на София, или ще пази сили, за да атакува президентството през 2021.  През това време турнето й ще продължава с пълна пара (макар и повечето да отива в свирката). Вече е показала, че може да води хорото, а ако пропее, ще надмине Слави Трифонов по продадени места. Цена на редовния билет София-Варна в едната посока: 24,10 лв. Цена за пенсионери и студенти - 12,30 лв. PR-ефектът в рубриката \"И те са хора като нас\": безценен.", "date": "2018.11.06", "title": "Шоуто на Мая"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/389207-%D0%BD%D0%B8%D0%BD%D0%BE%D0%B2%D0%B0-%D0%B1%D1%81%D0%BF-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B8-%D0%B1%D1%8E%D0%B4%D0%B6%D0%B5%D1%82-6400-%D0%BB%D0%B2-%D0%BF%D1%80%D0%B8-%D1%80%D0%B0%D0%B6%D0%B4%D0%B0%D0%BD%D0%B5-%D0%BD%D0%B0-%D0%B2%D1%82%D0%BE%D1%80%D0%BE-%D0%B4%D0%B5%D1%82%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B5%D1%89%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8", "text": "Ние предлагаме демографски бюджет, защото гарантираме грижа за младите хора, подобряване на здравния статус, изтъкна лидерът на левицата Правителството нанесе тежък удар на страната с паспортгейт, няма да видим Шенген , заяви лидерът на БСП Корнелия Нинова. Докато премиерът Борисов показваше оградата на границата на чуждестранните си колеги, ДАБЧ е издавала паспорти на хора, които нямат право на българско гражданство, изтъкна пред медиите Нинова. Тя застана пред камерите преди да започне представянето на алтернативния бюджет на социалистите в столичния хотел \"София\".  Поканили сме представители на синдикатите, на лекарите, на земеделските производители, организации на млади хора, на пенсионерите, обясни Нинова.  Бюджетът на правителството е начин на оцеляване, вдигат се данъците на най-бедните, това е предизборен бюджет за оцеляване на правителството, подчерта Нинова, коментирайки проектобюджета на правителството. Според нея \"най-социалния бюджет\" по думите на премиера Борисов, орязва 12 социални плащания.  Ние предлагаме демографски бюджет, защото гарантираме грижа за младите хора, подобряване на здравния статус, продължи Нинова. Запитана каква ще бъде тактиката на социалистите - ще влизат ли депутатите в пленарна зала, тя отговори:  \"Няма да се регистрираме, кворумът е задължение на мнозинството!\" Нинова подчерта: \"Няма нашите гласове да гарантират политиката на оцеляване на правителството!\". През миналат седмица парламентът едва събираше кворум, за да започне работа сутрин, тъй като депутатите от БСП и ДПС не се регистрираха. В петък пленарното заседание бе провалено. Затова Нинова посочи, че социалистите ще бъдат в залата, но ще се регистрират, когато мнозинството осигури кворум. В такъв случай левицата ще участва в дебатите, за да защитава алтернативния си бюджет.  Нинова обясни, че едно от алтернативните предложение на червените е насочено към младите семейства, в които и двамата родители работят - 6400 лв. при раждане на второ дете. Искам да обърна внимание, управляващите отхвърлят иронично предложенията ни, но после ги изпълняват. През 2018 г. изпълниха нашия бюджет, който отрекоха през 2017 г., подчерта Нинова.  Запитана каква ще бъде тактиката на левицата при обсъждането на Кодекса за застраховане, тя отсече, че така, както се държат управляващите, не се прави. Първо се обсъжда. Днес ще го разглеждаме, каза тя.  Промените в кодекса бяха внесени от депутата от ГЕРБ Менда Стоянова, но премиерът Борисов забрани на депутатите от партията да ги гласуват.  „Предложеният от правителството бюджет има алтернатива. Техният бюджет представлява начин за оцеляване на правителството, при това лош. Увеличават се данъците на най-уязвимите и най-бедните хора- онези, които карат стари коли, ползват дрехи втора употреба“, обобщи Корнелия Нинова.  И добави, че вдигайки тези данъци, се дават пари на администрацията предизборно. „В нашия Алтернативен бюджет се предлагат: гарантиран икономически растеж през регионите, инвестиции и българско производство, мерки за преодоляване на бедността и намаляване на неравенствата“, обяви лидерът на левицата. И повтори, че този бюджет е демографски, защото чрез него се гарантира подобряване на здравния статус, образованието, икономиката, доходите и най-вече грижата за младите хора, семействата и децата. „Освен това, предлагаме преизчисляване на всички пенсии, въвеждане на семейното подоходно облагане, данъчни облекчения за млади семейства. За пръв път предлагаме гарантирана помощ за работещи млади семейства при раждане на второ дете. Те ще получават еднократна помощ от 6400 лв., но само ако работят и се осигуряват“, обяви още председателят на БСП. „Когато предлагаме Алтернативен бюджет, управляващите го отричат и отхвърлят. Какво стана, обаче през 2018 г. – прие се бюджета на правителството, но изпълниха Алтернативния бюджет на БСП“, каза още Корнелия Нинова.        ", "date": "2018.11.06", "title": "Нинова: БСП предлага демографски бюджет. 6400 лв. при раждане на второ дете на работещи родители!"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389208-%D0%BD%D0%B0%D0%B9-%D0%BC%D0%BE%D0%B3%D1%8A%D1%89%D0%B8%D1%82%D0%B5-%D0%B8-%D1%81%D0%B5%D0%BA%D1%81%D0%B0%D0%BF%D0%B8%D0%BB%D0%BD%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B8-%D0%BD%D0%B0-%D1%81%D0%B2%D0%B5%D1%82%D0%B0-%D0%BB%D1%8A%D1%81%D0%BD%D0%B0%D1%85%D0%B0-%D0%BF%D0%BE-%D0%B1%D0%B0%D0%BD%D1%81%D0%BA%D0%B8-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8-18", "text": "Преди време от   ви показахме зашеметяващи  . Сега решихме да ви покажем как изглеждат някои от най-известните кралски особи по бански.     Факт е, че в краката на тези кралски особи са цели страни, едни от най-добрите козметици, пластични хирурзи и лични треньори. Въпреки това и те са само хора, само жени, и не всички имат перфектни форми. А когато са само по бански, полуголи и мокри на плажа, то това си личи с пълна сила.   Кейт Мидълтън – херцогиня на Кеймбридж        Намирането на снимки на британската принцеса само по бански не е толкова лесно, но все пак има такива фотоси. Слаби крака, стегнати хълбоци, плосък стомах - не е чудно, че британският принц Уилям не може да устои на съпругата си.   Мери – принцеса на Дания        46-годишната принцеса на Дания не си позволява да отиде на плажа с бански костюм от две части, но притесненията й са ненужни. Дай Боже на всяка жена на годините й да изглежда така.   София – принцеса на Швеция, херцогиня на Фармланд        В миналото 33-годишната съпруга на принц Карл Филип София е била модел със супер секси фигура. Но след раждането на деца им й тялото принцесата се поотпусна – корема й поувисна и й се появи целулит, но пак изглежда добре.   Мадлин – принцесата на Швеция        Мадлин не е никак срамежлива въпреки несъвършената й фигура. Е, тя има допълнително тегло и отпуснато коремче, но това никак не й пречи. Принцесата се чувства страхотно на плажа в изрязан бански костюм от две части.   Шарлейн – принцеса на Монако        В края на краищата, спортното минало на Шарлин (професионална плувкиня) си личи. Тя просто има перфектна фигура!   Мете-Марит – принцеса на Норвегия        Съдейки по снимката принцесата на Норвегия наистина не обича да е в епицентъра на папарашките снимки и рубрики, но все пак се случв да бъде уловена на плажа. Е, от тези снимки си личи, че Мете-Марит не прекарва много време във фитнеса, а дори и да го прави кляканията не са любимите й упражнения, а това си личи по тънките й крачета.   Шарлот Казираги – тя е единадесета в наследяването на короната на Монако           Шарлот не отрича, че изпитва удоволствие да участва в рекламни кампании на модни къщи и да води светски начин на живот. Казираги има страхотна фигура, но има малка поотпуснат корем, който не може да се скрие на плажа.   Мари Датска – принцеса на Дания        Мари е добър пример за това, дори и след 40 години и раждането на две деца, една жена може да е ослепително красива и със секси фигура.", "date": "2018.11.06", "title": "Най-могъщите и сексапилни принцеси на света лъснаха по бански! Уникални СНИМКИ (18+)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389205-who-the-f-ck-is-dogan", "text": "«НСО  , че Доган бил охраняван денонощно с парите на данъкоплатците, защото животът му бил застрашен от чужда държава! Сега да задам резонния въпрос – (Who the f*ck is Dogan?!) НИКОЙ! Кой по дяволите е този тип, че моите данъци да отиват за доживотната му охрана? Той не е политик, в момента се занимава само„ бизнес” по думите на шефа на дпс! Какъв точно е този, че цяла България да му плаща охраната???      Този тип не е в публичното пространство! Това, което знаем за дейността му е, че се крие като гризач в резиденцията си и строи постройки на плажа, който е държавна собственост без никой да го обезпокоява! И каква е точно тази „чужда държава,” която иска да му свети маслото? Щото ако една чужда държава иска да свети маслото на бивш политик и данс има информация по въпроса, това би било дипломатически скандал, за който би трябвало да знае както българската така и международната общественост! И би трябвало да има международно разследване, огласено в медиите, защото става въпроси за милиони държавен ресурс, отиващ да се пази някакво чучело без никой да има право да задава въпроси! Доган е частно лице, бивш председател на партия. Това абсолютно не го прави ВИП персона от национално значение. Като го е страх, да се самоохранява сам! Но този произвол ще бъде, докато малоумните българи продължават да гласуват за мафиотската завера – герб-бсп-дсп!»    ", "date": "2018.11.06", "title": "Who the f*ck is Dogan?!"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389202-6-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "1315 г. - Данте Алигиери е осъден задочно на смърт от властите на Флоренция.     1521 г. - Фернандо Магелан достига със 115 души екипаж Молукските острови.   1844 г. - Приета е Конституцията на независимата от Испания Доминиканска република.   1860 г. - Ейбрахам Линкълн става 16-ти президент на САЩ.   1871 г. - Гюла Андраши става външен министър на Австро-Унгария.   1886 г. - Заради засилените русофобски политически настроения и действия в България Русия прекратява дипломатически отношения с нея.   1920 г. - На основание на Ньойския мирен договор армията на Сърбия окупира Западните покрайнини (площ 1555 кв. км, население тогава 65 000 души); в България е обявен 3-дневен национален траур.   1920 г. - Образувана е Обединената народно-прогресивна партия след сливането на Народната партия и Прогресивнолибералната партия.   1926 г. - Американецът Джейкъб Шик патентова електрическа самобръсначка.   1939 г. - Втората световна война: Германските окупатори провеждат в Краков (Полша) акцията Sonderaktion Krakau, в която са задържани из изпратени в концентрационен лагер 183 професори от Ягелонски университет и други вузове в Краков.   1941 г. - Втората световна война: Съветският лидер Йосиф Сталин прави официално изявление, че от началото на войната с Хитлеристка Германия загубите на СССР са 350 хил. души, а на Германия са 4,5 млн. и, че победата на Червената армия ще настъпи скоро.   1943 г. - Втората световна война: Англо-американската авиация бомбардира Пловдив.   1960 г. - Открита е първата линия на метрото на Киев.   1990 г. - Украинският сериен убиец Андрей Чикатило убива Света Коростик.   1991 г. - В Кувейт е потушен последният пожар на нефтен кладенец след инвазията на Ирак и денят е обявен за официален празник.   1991 г. - Борис Елцин издава указ, с който прекратява дейността на КПСС на територията на Русия.   1999 г. - На проведен референдум жителите на Австралия отхвърлят републиката и определят за държавен глава кралицата на Обединеното кралство Елизабет II.   2004 г. - Въздушните сили на Кот д'Ивоар бомбардират френски казарми в контролираната от бунтовници северна част на страната, убивайки 9 френски войници; французите отвръщат на удара като унищожават 2 самолета и 1 хеликоптер.   2012 г. - Умира Патриарх Максим, глава на Българската православна църква с титлата Патриарх Български и митрополит Софийски от 1971 до смъртта си.    ", "date": "2018.11.06", "title": "6 ноември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/389203-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-%D0%BD%D0%B0-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%B0%D1%82%D0%B5%D0%BB%D0%B8%D1%82%D0%B5-%E2%80%9E%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%E2%80%9D-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%82%D0%B0%D0%BD%D0%B5-1000-%D0%BB%D0%B2", "text": "„Гражданска отговорност” трябва да стане 1000 лв., ако не се направят законови промени, които да ограничат размера на изплащаните обезщетения. Това обявиха от Асоциацията на застрахователите. До предложение за ограничаване размера на обезщетенията за починал при катастрофа се стигна, след като през лятото Върховният касационен съд (ВКС) разшири кръга на близките, които имат право да искат обезщетение. Промените  Менда Стоянова  и касаят реда и условията за определяне на имуществените и неимуществените обезщетения при застраховка „Гражданска отговорност“. Премиерът и  лидер на ГЕРБ  Бойко Борисов    на парламентарната група на партията да не гласува внесените промени в Кодекса за застраховането, докато не бъдат подложени на широк обществен дебат. ", "date": "2018.11.06", "title": "Асоциация на застрахователите: „Гражданска отговорност” трябва да стане 1000 лв."}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389204-%D0%B1%D0%BE%D0%B9%D0%BA%D0%BE-%D1%89%D0%B5-%D1%81%D1%82%D1%80%D0%BE%D0%B8-%D0%BA%D0%BE%D1%81%D0%BC%D0%BE%D0%B4%D1%80%D1%83%D0%BC-%D0%BA%D1%80%D0%B0%D0%B9-%D0%B1%D0%BE%D0%B6%D1%83%D1%80%D0%B8%D1%89%D0%B5", "text": "България ще бъде газов хъб за Европа;  Хранителен хъб за Африка;  Домакин на Световното по футбол през 2030-та;  Ще строим също писта за Формула 1… Но добрите новини не свършват дотук. На последния пленум на Политбюро на ЦК на ГЕРБ е било взето решение също така край Божурище да започне ускорено изграждане на първия български космодрум, от който ще излитат космически совалки – пак наше, родно производство. Те ще бъдат сглобявани в завода в Ловеч.     АЕЦ Белене пък ще бъде преустроена, така че да се превърне в първата в света действаща, пълнофункционална термоядрена електроцентрала. На 7-ми км в столицата пък скоро ще започне изграждането на адронен колайдер, много по-голям от този в ЦЕРН. В него ще бъдат внедрени безжичните технологии от най-ново поколение – Wi-5 (уай-файв), дело на български софтуерни и хардуерни инженери под вещото ръководство на Партията. В Рупите да бъде построен най-големият телескоп на Земята, са решили още мъдрите Партийни ръководители. И не на последно място – по лична заръка на нашия пръв партиен и държавен ръководител, в Правец започва разработката на квантов компютър, чието серийно производство трябва да стартира най-късно от началото на 2020-та година. Напред към светлите върхове на капитализма!    ", "date": "2018.11.06", "title": "Бойко ще строи космодрум край Божурище"}
{"url": "http://www.classa.bg/%D1%81%D0%B2%D1%8F%D1%82/item/389200-%C2%AB%D0%B4%D0%B0-%D0%B1%D1%8A%D0%B4%D0%B5%D1%88-%D0%B1%D1%8F%D0%BB-%D0%B5-%D0%BD%D0%BE%D1%80%D0%BC%D0%B0%D0%BB%D0%BD%D0%BE%C2%BB-newsweek-%D1%80%D0%B0%D0%B7%D0%BA%D0%B0%D0%B7%D0%B0-%D0%B7%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%BC%D0%B0-%D0%B2%D1%8A%D0%B2-%D0%B2%D1%83%D0%B7%D0%BE%D0%B2%D0%B5%D1%82%D0%B5-%D0%BD%D0%B0-%D1%81%D0%B0%D1%89", "text": "В град Форт Уърт, Тексас, както и в университетските кампуси в Америка, се появиха плакати с лозунга: \"Да бъдеш бял е нормално\", съобщава Newsweek. Както отбелязва изданието, целта на тази фраза, която първоначално се появи на онлайн форуми и по-късно бе подхваната от белите националисти, както и от бившия началник на \"Ку-клукс-клан\" Дейвид Дюк, е да провокира остра реакция, която ще демонстрира пристрастието на либералите и представителите на медиите.     В град Форт Уърт, Тексас, както и в университетски кампуси в Америка, се появиха плакати с националистическия лозунг, съобщава Newsweek. Жителите на града са намерили листовки на една от улиците, на които е написано: \"Да бъдеш бял е нормално\". „ , каза един от местните жители, разкъсвайки един от плакатите на парчета. , заяви членът на съвета на Форт Уърт Кери Мун. Според информацията на организацията Лига против клеветата, тази фраза се появява в резултат от усилията на троловете в онлайн форума 4chan.  заявиха в организацията. Целта на плаката е да провокира остра реакция, която ще демонстрира пристрастието на либералите и представителите на медиите, доказващо тяхното лицемерие. Този лозунг оттогава е активно популяризиран от белите националисти, както и от бившия ръководител на Ку-клукс–клан, Дейвид Дюк.   Превод: М.Желязкова", "date": "2018.11.06", "title": "«Да бъдеш бял е нормално»: Newsweek разказа за пропагандата на национализма във вузовете на САЩ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/389201-%D1%81%D0%B2-%D0%BF%D0%B0%D0%B2%D0%B5%D0%BB-%D0%B8%D0%B7%D0%BF%D0%BE%D0%B2%D0%B5%D0%B4%D0%BD%D0%B8%D0%BA,-%D0%B0%D1%80%D1%85%D0%B8%D0%B5%D0%BF%D0%B8%D1%81%D0%BA%D0%BE%D0%BF-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%BF%D0%BE%D0%BB%D1%81%D0%BA%D0%B8", "text": "    Павел солунянин, архиепископ Цариградски, бил от жертвите на оня смут, чрез който гибелната Ариева ерес  дълго разтърсвала православната Църква. Няколко пъти се възкачвал Павел на патриаршеския престол и няколко пъти бил свалян от него в зависимост от това, чие влияние преобладавало в ожесточената и често пъти кръвопролитна борба между арианите и православните. Но и в заточение, и на патриаршеския престол той винаги еднакво показвал себе си непоколебим изповедник и стълб на православието.     Тази твърдост станала причина за неговата мъченическа смърт. Император Констанций, привърженик на Ариевото учение, го изпратил на заточение в малоазийската област Кападокия, в град Кукуз. Там Павел бил удушен във време на богослужението със собствения му омофор. Това станало в 350 година. В 381 г. мощите му били пренесени в  , а оттам – във Венеция, където се намират и сега.", "date": "2018.11.06", "title": "Св. Павел Изповедник, архиепископ Константинополски"}
{"url": "http://www.classa.bg/%D1%81%D0%B2%D1%8F%D1%82/item/389194-%D1%87%D0%B5%D1%82%D0%B2%D1%8A%D1%80%D1%82%D0%B0%D1%82%D0%B0-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0-%D0%B1%D0%B0%D0%BD%D0%BA%D0%B0-%D0%B2-%D1%81%D0%B2%D0%B5%D1%82%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B1%D0%BE%D1%80%D1%81%D0%B0-%D0%B7%D0%B0-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8", "text": "Четвъртата по големина банка в света – японската Mitsubishi UFJ Financial Group планира да стартира своя борса за криптовалути Новината съобщава сайтът news.bitcoin.com, като се позовава на информация от японски медии. Mitsubishi UFJ Financial Group притежава активи на стойност над 2.6 трилиона американски долара, като в това отношение е по-голяма от всяка американска или европейска банка.     Според информацията Mitsubishi смята да пусне в действие своята борса в рамките на финансовата година. Банковият гигант вече е информирал местния финансов регулаторен орган JFSA за решението си. От новината става ясно, че Mitsubishi работи и за създаването на друга услуга, насочена към търговците на криптовалути. За целта ще бъде открит MUFJ Trust, където ще бъдат съхранявани средства, които да се използват за търговия на борсите за критовалути, но без да стават тяхно притежание. Така участниците в тръста ще могат да се предпазят от възможността за загуба на средствата при фалит или хакване на борсата. Японската банка не крие симпатиите си към криптовалутите през годините. В края на 2016 г. финансовата институция обяви, че ще използва дигитални валути, за да награждава служителите си. ", "date": "2018.11.06", "title": "Четвъртата най-голяма банка в света стартира борса за криптовалути"}
{"url": "http://www.classa.bg/%D1%81%D0%B2%D1%8F%D1%82/item/389195-%D0%BA%D0%BE%D0%B9-%D1%89%D0%B5-%D0%B1%D0%B5%D1%80%D0%B5-%D0%BF%D0%BB%D0%BE%D0%B4%D0%BE%D0%B2%D0%B5%D1%82%D0%B5-%D1%81%D0%BB%D0%B5%D0%B4-%E2%80%9C%D0%B1%D1%80%D0%B5%D0%BA%D0%B7%D0%B8%D1%82%E2%80%9D", "text": "Само един процент от сезонните работници са британци Само един процент от работниците по британските ферми са британски граждани, сочи ново проучване, цитирано от „Индипендънт“. Голяма част от работещите във фермерството са граждани на страни от Източна Европа. Това обаче ще приключи с приключването на свободното движение на хора. Кой ще работи тогава, пише още изданието.     Днес Великобритания е напълно зависима от чуждестранните работници за беритба на плодове и зеленчуци. Според Националния фермерски съюз от 60-те хиляди сезонни работници само един процент. Голяма част от тях са имигранти от Румъния и България. Докато „вратите“ на Великобритания бяха отворени за чужденци, те идваха тука лятото, работеха по фермите, получаваха парите си в паундове и се прибираха у дома за зимата. Но след „Брекзит“ тези врати вече няма да се отворени. Е, кой тогава ще бере плодовете?", "date": "2018.11.06", "title": "Кой ще бере плодовете след “Брекзит”?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/389196-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%82%D0%B0%D0%B2%D0%B0-%D0%B2%D1%81%D0%B5-%D0%BF%D0%BE-%D0%B1%D0%B5%D0%B7%D1%81%D0%B8%D0%BB%D0%B5%D0%BD-%D0%BA%D0%B0%D0%BA%D0%B2%D0%BE-%D0%BF%D1%80%D0%B5%D0%B4%D1%81%D1%82%D0%BE%D0%B8", "text": "Управлението \"Борисов 3\" заприлича на поредица от страстни седмици - с разпятие в петък и чудодейно (но на косъм) възкръсване през уикенда. Резултатът: премиерът Бойко Борисов става все по-безсилен. Какво предстои?         В есенния политически сезон управлението \"Борисов 3\" заприлича на поредица от страстни седмици - с разпятие в петък и чудодейно (но на косъм) възкръсване през уикенда. Всеки понеделник сутрешните блокове започват с водосвет и молитви за здравето на правителството. След това обаче избухва скандал, последван от реторическо линчуване и призиви \"Разпни го!\". В резултат премиерът взе да добива все по-мъченически вид, а народът изпадна в предреволюционно люшкане между еуфория и отчаяние (редувани според политическите пристрастия). А за предреволюционно люшкащите се народи знаем, че са жадни за жертви.     Ясно е, че страстните седмици не могат да продължават дълго без някаква по-драматична развръзка. В демократичната надпревара възкръснали за вечността няма, но с настоящото правителство мандат от четири години започна да изглежда като цяла вечност. Разумно би било може би да се скъси поне наполовина: половин вечност е по дефиниция по-търпима.   Като библейска сценка   Какво се случва през настоящата страстна седмица? Проблемът е, че всъщност няма нищо ново - всичко е до болка познато повторение на старото. А нещата толкова са се ритуализирали, че вече се разиграват като библейска сценка: 1) Начало: Макар и лошо, правителството изглежда единственото възможно в тази ситуация; 2) Завръзка: Негов представител, обикновено \"патриот\", извършва абсолютно недопустимо действие. В последния казус \"грешникът\" бе Валери Симеонов. Вицепремиерът изрече неща, заради които в една нормална държава просто не би могъл да остане на този висок пост. Извинението на Симеонов бе, че не му е за първи път. Към това се добави и малко по-сложният случай, при който агенция под политическата опека на ВМРО (най-малкото в смисъл, че шефът ѝ е номинация и кадър на тази партия) се оказа обвинена като организирана престъпна група за продажба на българско гражданство. И двете прегрешения са достатъчно тежки, за да предизвикат правителствена криза. Тя започна с вътрешен разпад на \"Обединените патриоти\", при който на фона на грехопадението на двамата си партньори Волен Сидеров се опита (неуспешно) да се представи като консерватор-светец; 3) Ескалация: Социалните мрежи, малкото свободни медии и политическата опозиция (от БСП и извън парламента) подхващат темата. Тъй като казусите обикновено заслужават еднозначна критична оценка, разликата е в децибелите и в политическия ъгъл на аргументите. В настоящия случай обществената реакция - заслужена и оправдана - се подсилва и от продължаващия протест на майките. Те са прави, че не може представител на държавата - и то вицепремиер - да изказва по подобен начин неуважение към нейни граждани. Проблемът вече не е в парите, които правителството в крайна сметка реши да \"даде\" за родителите на деца с увреждания, а в отношението: след като такива приказки са официално възможни, значи в тази държава всичко е възможно. Към разумните аргументи започва да се трупа и обичайната обществена плака от преувеличения и истерии. Към оправданите протести се прилепват и съмнителни - като този за цената на горивата. Започват да се налагат съмнения, че задкулисни фактори се надяват на сценарий като от февруари 2013 година, при който към легитимните варненски шествия изведнъж се закачиха и хора с качулки в столицата. Правителството е все по-замаяно и прави политически грешки. Последната: скандалът с отказания служебен автомобил на омбудсмана Мая Манолова. Ситуацията започва да изглежда критична. 4) Кулминация: Опозицията обявява, че иска предсрочни избори. Това също вече не е новина. БСП започнаха сезона с идеята за \"частично излизане\" от парламента (каквото и да означава това). От миналата седмица вече са на фаза бойкот на парламентарните заседания чрез кворума. ДПС (скритият коалиционен партньор на ГЕРБ) се присъедини към тази операция, което допълнително усили драматичния ефект. Йордан Цонев заговори за \"изчерпване\" на този парламент и за предсрочни избори догодина. В този смисъл евентуалното приемане на бюджета не бива да се чете като безрезервна подкрепа на ДПС за правителството, а като финансово подсигуряване на един турбулентен политически период. На този фон Борисов дава сигнали - поведенчески и чрез говорители на партията, че коалицията с \"Патриотите\" му идва в повече. Но офертата на ДПС за правителство на малцинството също е политически токсична. 5) Деескалация: Йордан Цонев намеква, че все още не вижда по-добра алтернатива на управлението. Немонополните медии на Делян Пеевски продължават самоотвержено да защитават премиера и да громят противниците му. БНТ набляга на развлекателните продукции и на интервюта срещу Иван Костов. Антикорупционните органи продължават да откриват корупция само в опозицията и в непослушни или неудобни коалиционни партньори. 6) Възкресение: Макар и още по-лошо, отколкото преди седмица, правителството изглежда единственото възможно в тази ситуация. С всеки изминал страстен цикъл обаче премиерът Борисов изглежда все по-безсилен. А неговата зависимост от ДПС за провеждането на каквато и да е смислена политика става все по-видима. Слабостта му се използва както от тях, така и от случайни и второстепенни играчи като Сидеров, Бареков, Марешки, които започват да ловят риба в мътна вода по-интензивно от обикновеното. Кой ще бъде жертвата?   Пита се: кой ще бъде жертвата? БСП искат това да е Борисов. ДПС са си избрали за жертва \"Патриотите\" - най-вече Симеонов (като най-автентичен), но отскоро и по-управляемия Каракачанов. Извънпарламентарната опозиция смята, че без жертвата на двойката Борисов-Пеевски (\"тайната\" коалиция ГЕРБ-ДПС) нещата няма да се оправят. Правителството пък се стреми да удовлетвори обществените очаквания за жертвоприношение със случайни, но внимателно подбрани антикорупционни акции срещу опозицията и неудобните. Накрая обаче може да се окаже, че истинската жертва на този начин на правене на политика е друга - проевропейската ориентация на България. Правителството е все по-зависимо от открито антиевропейски формации, а възможните му алтернативи също са откровено антиевропейски. Особено ако Корнелия Нинова остане начело на БСП. ГЕРБ беше единствената партия в този парламент, която поне формално запазваше лоялността си към идеята за интегриран ЕС. ГЕРБ проведе и добро европредседателство, но, уви, започна да прави все по-големи компромиси в посока на национал-популизма и евразийската ориентация (\"Скрипал\", Истанбулската конвенция, защитата на Орбан, парите за поддръжка на руски самолети и т.н.). Стартиралото отслабване на Борисов ще ускори още повече тези тенденции. Което на свой ред засилва необходимостта от солидно парламентарно представителство на проевропейски настроените групи в България. В обществото те все още са мнозинство, но в парламента се превръщат във все по-изолирано и слабо малцинство. В този смисъл проевропейски проекти като \"Демократична България\" носят огромна отговорност. Те трябва да преодолеят бутиковите различия между либерали и консерватори, прогресисти и традиционалисти - и да създадат разумна платформа за представителство и защита на интересите на всички онези българи, които виждат бъдещето си като съвместно и равноправно с това на най-развитите европейски народи. България има този статут като член на ЕС и трябва най-после да се възползва пълноценно от него. Без да губи време, страстна седмица след страстна седмица.", "date": "2018.11.06", "title": "Борисов става все по-безсилен. Какво предстои?"}
{"url": "http://www.classa.bg/%D1%81%D0%B2%D1%8F%D1%82/item/389197-%E2%82%AC5-%D0%BC%D0%BB%D1%80%D0%B4-%D0%B8%D0%B7%D0%BF%D0%B0%D1%80%D0%B5%D0%BD%D0%B8-%D0%BE%D1%82-%D1%81%D0%BC%D0%B5%D1%82%D0%BA%D0%B8%D1%82%D0%B5-%D0%BD%D0%B0-%D0%BA%D0%B0%D0%B4%D0%B0%D1%84%D0%B8-%D1%81%D0%B0%D0%BC%D0%BE-%D0%B2-%D0%B1%D0%B5%D0%BB%D0%B3%D0%B8%D1%8F", "text": "Международно прокурорско разследване доказа онова, за което Белгия настояваше, че е фалшива новина: милиарди са се „изпарили” от сметките на режима на Кадафи  в банки страната, чиято водеща финансова институция КВС държи третата по големина банка у нас ОББ, а като група е номер 1 с притежаваното от нея ДЗИ.  Лъжа се оказаха твърденията на Кралството. Прокурорите доказаха по искане на ООН: поне 5 милиарда евро са източени под формата на дивиденти от акции и облигации и лихви върху влогове в неизвестно чии джобове. Всичко официално е било замразено, но странно защо не и доходът от авоарите. И така 7 години и половина. И, ако лихвите по влогове са малък процент, не така стоят нещата с пакетите от ценни книжа, с които белгийците продължават умело да играят на световните пазари, нищо че уж са във фризера.     Според източници от разследването сега с тези пари явно се финансират местните милиции – въоръжените формирования, които са поделили на части голямата, богата и мощна допреди 7 и половина години държава. Това е нарушение на заповедта на ООН за пълно замразяване на всички богатства на администрацията на Кадафи. Световната организация смяташе, че чрез нареждането си е блокирала не само де юре, но и де факто авоарите – като само на сметката на Либийската инвестиционна агенция те бяха на обща стойност над 60 милиарда евро в цяла Европа.    Външният министър на Белгия Дидие Рейндерс коментира, че не е участвал във вземането на решение за избягване на замразяването и прехвърли топката на финансовия министър. Той разкри още, че със специално искане от хазната на кралството през октомври 2012 г. е станало възможно деблокирането и то  именно по волята на тогавашния титуляр във финансите Стивън Ванакере. Депутатът Жорж Гилкине твърди, че има не само лихви и дивиденти, но и уж блокирани суми, които са „протекли”:  Базираното в столицата Брюксел евроиздание на прочутия политически сайт Политико направи разследване, което потвърди:  . ", "date": "2018.11.06", "title": "€5 млрд. изпарени от сметките на Кадафи само в Белгия"}
{"url": "http://www.classa.bg/%D1%81%D0%B2%D1%8F%D1%82/item/389198-%D1%80%D0%B8%D0%BC-%D0%B8%D0%B7%D0%BF%D1%80%D0%B0%D1%89%D0%B0-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%B7%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%BA%D1%8A%D0%BC-%D0%B5%D1%81", "text": "Италианският финансов министър Джовани Триа е заявил на своите колеги от еврозоната, че работи по постигането на компромис в спора на Рим с Брюксел заради проектобюджета на третата по големина икономика в еврозоната. Това съобщава италиански държавен представител, цитиран от Ройтерс. Плановете за основния финансов бюджет на страната, които предвиждат увеличаване на структурния дефицит с 0,8% от брутния вътрешен продукт (БВП) при изискване на Европейския съюз за 0,6%, беше отхвърлен по-рано миналия месец от Европейската комисия.       Според представителя на Рим все още е рано на този етап да се каже дали Италия ще промени бюджета си, както поискаха от Триа неговите колеги. Евроскептичното правителство в Рим разполага с време до 13 октомври, за да изпрати на европейските власти нов проектобюджет, който да отговаря на европейските правила. В противен случай страната е застрашена от санкции, които могат да достигнат сума до 0,2% от БВП. Държавният представител посочи още, че Рим ще представи в зададения срок своя отговор, но не уточни какво се очаква да пише в новото писмо до Брюксел. По думите му европейските разпоредби предвиждат отклонения от поставените цели, като също така допълни, че тези на Италия не са значителни. По-рано днес в интервю за в. Financial Times италианският вицепремиер Луиджи ди Майо  , че бюджетните планове на страната няма да се променят. Въпреки това той допълни, че очаква диалогът с Брюксел да намали споровете около бюджета на Рим. Той също така изрази надежда, че италианският модел за по-високи правителствени разходи ще спечели по-широко одобрение. Пред репортери по-рано днес германският финансов министър Олаф Шолц посочи, че държава като Италия с дълг в размер на 130% от БВП трябва да действа „много по-предпазливо“. По думите му страните членки на еврозаната трябва да следват сходни бюджетни стратегии, за да поддържат финансовата стабилност. „Ако имате много висок дълг, трябва да бъдете много по-предпазливи“, посочи Шолц, цитиран от Bloomberg. Той допълни също, че предложенията на ЕК, отправени към Италия във връзка с бюджета, са „приятелски“.", "date": "2018.11.06", "title": "Рим изпраща послание за компромис към ЕС"}
{"url": "http://www.classa.bg/%D1%81%D0%B2%D1%8F%D1%82/item/389199-%D1%80%D1%83%D1%81%D0%B8%D1%8F-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D0%B2%D0%BE%D0%B9%D1%81%D0%BA%D0%B8-%D0%B2-%D0%B1%D0%B5%D0%BB%D0%B0%D1%80%D1%83%D1%81", "text": "Заради желанието на Полша да създаде постоянна американска база в страната, Беларус се обръща към Русия. Президентът Александър Лукашенко изрази готовността си да разположи руски войски в отговор на евентуалната американска база, пише руското издание „Взгляд“. Лукашенко дълго време се противопоставяше на разполагането на руски сили в страната, но желанието на Полша да приеме американски военнослужещи може да промени решението му.     Лукашенко е призовал Варшава да не предприема тази стъпка, защото в противен случай „с руснаците ще сме длъжни да отговорим“, посочва изданието. Военният експерт Антон Лавров коментира, че изявлението на беларуския президент е интересно, защото Беларус съвсем активно се противопостави на разполагането на руски военни на нейна територия. Забелязва се промяна в позицията на Минск. Разгръщането на американската военна база в Полша неизбежно ще предизвика реакция на Руската федерация и тя няма да чака. Руското министерство на външните работи предупреди, че създаването на американска военна база в Полша ще изисква военнотехнически предпазни мерки от страна на Москва. Американски военни експерти също предупредиха Вашингтон срещу подобни стъпки, което може да доведе до влошаване на конфронтацията между Руската федерация и Съединените щати.    ", "date": "2018.11.06", "title": "Русия разполага войски в Беларус"}
{"url": "http://www.classa.bg/%D1%81%D0%B2%D1%8F%D1%82/item/389192-%D0%B7%D0%B0%D1%89%D0%BE-%D1%80%D1%83%D1%81%D0%B8%D1%8F-%D0%B2%D1%81%D0%B5-%D0%BE%D1%89%D0%B5-%D0%B8%D0%BC%D0%B0-%D0%B8%D0%BD%D1%82%D0%B5%D1%80%D0%B5%D1%81-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%81%D0%B2%D0%B0-%D0%B2-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%81%D0%B0%D1%89", "text": "Ширещите се обвинения, че Кремъл се е опитал да наклони в определена посока резултатите от изборите в САЩ през 2016 г., не са усмирили руските тролове, хакери и разузнавачи – а дори може и да са ги окуражили. Американските власти и технологични компании казват, че по време на кампанията за изборите във вторник руснаците са продължили онлайн активността си, насочена към избирателите в САЩ, маскирайки се като американски институции и помествайки фалшиви публикации в американската секция на социалните мрежи. Целта им била да изострят напрежението по въпроси като миграцията и контрола върху огнестрелните оръжия.     Русия отрича да се меси по какъвто и да било начин. Досега американските власти не са обявили да е имало някакви големи хакерски атаки или някакъв вид предполагаема многопластова кампания като на изборите през 2016 година. Освен това е трудно да се прецени дали по-скорошните руски действия имат някаква връзка с Кремъл и дали ще имат някакво въздействие върху избирателите. Но защо изглежда отново се занимават с това? Десетки руснаци, заподозрени в намеса в предизборната кампания през 2016 г., са с обвинения и санкции от страна на САК, като сред тях има няколко влиятелни магнати. Отношенията на Москва със Запада се влошиха доста след все по-шокиращите твърдения за руска намеса в чужбина. Някои твърдят, че на руснаците не им е нужно да се месят в тазгодишните междинни избори, защото още през 2016 г. са получили това, което са искали: Доналд Тръмп в Белия дом и масово разочарование от демократичния процес. Кремъл харесва Тръмп, защото той е един от малцината благоразположени към руския президент Владимир Путин западни лидери, но руско-американското сближаване, на което той се надяваше, не се сбъдна. Ако Демократическата партия спечели мнозинство в Камарата на представителите или Сената на изборите утре, перспективата за такова сближаване ще се отдалечи още повече. „Руснаците си имат предпочитания и ще направят каквото могат, за да наклонят (резултата) в своя полза, особено ако процентите са близки“, каза Джеймс Никси, ръководител на програмата за Русия и Евразия в лондонския мозъчен тръст „Чатъм хаус“. Той обаче предупреди, че „Русия не е отговорна за всички проблеми на Америка. Америка си има своите пукнатини и линии на разделение, както всички нас, а Русия използва лост, за да ги разшири“. Някои руснаци в същото време с гордеят с американските обвинения, което според тях е признак, че страната им отново е световна сила, от която другите се страхуват. Първият човек с повдигнати обвинения за намеса в междинните избори през 2018 г. Елена Хусяйнова заяви пред руската телевизия миналата седмица, че когато научила новината за повдигането на обвиненията, „сърцето й се изпълнило с гордост“. „Оказва се, че една обикновена рускиня може да повлияе на гражданите на суперсила кого да изберат за президент“, добави тя. Обвиненията срещу нея са за извършване на кампания под прикритие в социалните мрежи по време на предизборните кампании през 2016 и 2018 г. Павел Кошкин от Института за американски и канадски изследвания при Руската академия на науките определи обвиненията за намеса като „подарък за руската пропаганда и руските политици“, които могат да използват антируските нагласи в САЩ „като средство за подклаждане на антиамериканизъм и увеличаване на своя рейтинг“. Изборите в САЩ през 2016 г. поставиха външната намеса на Русия под светлината на прожекторите, но това не беше изолиран проект. То се вписа в дългогодишните усилия на Кремъл при Путин да вземе реванш заради извършеното, според битуващото схващане, унижаване на постсъветска Русия под егидата на САЩ чрез съсипващи програми за кредити и разширяване на НАТО след Студената война. Кремъл негодува и срещу това, което смята за американска намеса в политиката на страни от някогашната сфера на влияние на Москва, от Украйна до Кавказ. За много руснаци това, което се случва сега в САЩ, е просто възмездие. Предизвиканите в резултат американски санкции навредиха на руската икономика, но ако целта е била да бъде променена руската външна политика, „тази цел определено не беше постигната“, каза анализаторът Маша Липман. „Всъщност вярно е обратното. Колкото по-голям е натискът (върху Русия), толкова по-малко е желанието и готовността за отстъпки“, заяви тя. Докато специален прокурор Робърт Мълър разследваше вероятно съглашателство на кампанията на Тръмп през 2016 г. с Русия, Москва увеличи усилията си да остави своя отпечатък на други места – Сирия, Либия и политическите дебати в цяла Европа. През годината руски агенти бяха обвинени за нападение с нервнопаралитично вещество във Великобритания, за опити за хакерска атака срещу централата в Холандия на международната организация за забрана на химическите оръжия, както и в опити да провалят референдума в Македония с цел да й попречат да се присъедини към НАТО и ЕС. Дори и след като през февруари екипът на Мълър повдигна обвинения на около десетина руснаци, свързани с Агенцията за изследвания на интернет, така наречената ферма за тролове в Санкт Петербург, нейните спонсори открито продължиха да вземат на прицел американската общественост. Единият от проектите й, новинарски портал на име USA Really, отразява събитията около силно оспорваната предизборна надпревара за американския Конгрес и следи отблизо кервана с мигрантите, който се движи от Латинска Америка на север. „Да, ние сме руски сайт. Говорим на американците за Америка. Но нима това е забранено?“, каза в интервю за Асошиейтед прес главният редактор на портала Александър Малкевич, който е открит привърженик на Тръмп. „Дали влияем на читателите? Всяка медия иска да го прави /../ и какво от това?“. Малкевич призна, че руско-американските отношения е малко вероятно да се подобрят, без значение какво ще стане утре – и изрази интерес към изборите за президент в САЩ през 2020 г. Той критикува и това, което определя като мита за американската демокрация. Това е единият от начините, по които руската манипулация на социалните медии в САЩ, както се твърди, обслужва интересите на Кремъл: като дискредитира западната демокрация, което подсилва аргумента на Путин пред неговите избиратели, че авторитарният му модел на управление е най-добрият. „Засилващата се конфронтация със Запада и фокусирането върху нея в националните телевизии вероятно е допринесло за затвърждаването на това чувство за крепост под обсада“, една от метафорите на Путин за съвременна Русия, каза Липман. „И да се вречеш на лидера не е въпрос само на лоялност, а дори на национална сигурност и национална идентичност“, добави тя. Много от руснаците, обвинени за намеса в кампанията за президентските избори в САЩ през 2016 г. или се минали в нелегалност, или са се преместили. Някои са прекратили присъствието си в социалните мрежи. Други са сменили работата си. Един от обвинените, че е работник във фабриката за тролове, Сергей Полозов, обяви в руската социална мрежа „В Контакте“, че „използва печалната си известност за добра кауза“, както и че е убедил руската цензура да блокира четири украински новинарски портала. Той се зарече, че ще продължи да се бори срещу тези, които „се опитват да влачат Русия в калта“ и благодари „на тези, които искат да се присъединят към него в борбата срещу информационните врагове“. Фабриката за тролове междувременно се е преместила в по-големи офиси в Санкт Петербург, само на 2,5 км от предишното място. БТА", "date": "2018.11.06", "title": "Защо Русия все още има интерес да се намесва в изборите в САЩ"}
{"url": "http://www.classa.bg/%D1%81%D0%B2%D1%8F%D1%82/item/389193-%D1%82%D1%80%D1%8A%D0%BC%D0%BF-%D0%B8-%D0%B4%D0%BE%D0%BB%D0%B0%D1%80%D1%8A%D1%82-%E2%80%93-%D0%BD%D0%BE%D0%B6-%D1%81-%D0%B4%D0%B2%D0%B5-%D0%BE%D1%81%D1%82%D1%80%D0%B8%D0%B5%D1%82%D0%B0", "text": "Санкциите срещу Иран, наложени от президента на САЩ, поставят под въпрос суверенитета на онези, които притежават или използват долари. Тази мярка може да убие доверието в „зелената валута“. Ако бе необходимо ново доказателство за геополитическите залози на използването на долара като международна валута, Доналд Тръмп съвсем неотдавна ни даде такова с обичайната си бруталност. Като издаде указ, обявяващ за незаконни търговските и финансовите операции между европейски компании и Иран, той отново използва долара като оръжие (от 4 ноември американското ембарго срещу Иран бе възстановено при прилагане на принципа на екстериториалността – бел. ред.). Само че за разлика от мотото на президента на САЩ „Нека направим Америка отново велика“, това оръжие е нож с две остриета и е напълно възможно да се обърне срещу долара.     Доларът, повече от която и да било друга парична единица, покрива изцяло условията да бъде международна валута. Неговата употреба е резултат не от международно споразумение, а от решения на публични и частни чуждестранни фактори, които искат долари. За да бъде задоволено обаче това търсене на международна валута, е необходимо насрещно предлагане. Съединените щати го осигуряват от 70 години. Това дава много предимства и е извънредна привилегия, чуваме да казват често, с почти неограниченото финансиране със своята собствена валута на бюджетни дефицити и отрицателни търговски баланси или определянето на основните лихвени проценти от Управлението за федерален резерв на САЩ, без да се съобразява с външни ограничения… Поради всички тези причини Съединените щати са силно привързани към международната функция на долара. Тук обаче се намесва един друг фактор: доларът също така е носител на мощ, облягащ се на геополитическата позиция на САЩ. Той е част от американската „твърда сила“. Удар по доверието Следователно, неотдавнашното решение на президента Тръмп, плюс протекционисткия натиск, може да се окаже нож с две остриета. Като обяви едностранно изключване от финансовата система на всички икономически агенти, независимо от тяхната националност и местоположение, и предвид факта, че то включва финансовите, а оттам – и банковите дейности, американското решение на практика прави невъзможна каквато и да било търговия с Иран, въпреки усилията на Европа да изгради спешно механизъм за заобикаляне посредством специална структура за компенсации или бартерни сделки с Иран. Тъй като международните операции, които се извършват в долари (обмяна на валута, международни финансирания, придобивания на ценни книжа), задължително имат контрагент с банкови сметки, намиращи се в САЩ, и следователно ще подлежат на санкции и дори на блокиране от американските власти. Тук обаче има радикален удар по един от определящите фактори за търсенето на една международна валута, в случая доверието, че свободното използване на долара като такава ще се спазва (липса на дискриминация за онези, които притежават или използват долари, независимо дали живеят в САЩ или не, конвертируемост и свободно разполагане с парични или финансови активи в долари…). Решението на Тръмп нарушава този принцип и поставя под въпрос суверенитета на онези, които притежават или използват долари. Това е мярка, ограничена до връзките с Иран, но тя може да убие доверието в „зелената валута“. И така, ако е трудно, за една държава, да диверсифицира „военния чадър“, съюзите или договорите, гарантиращи сигурността й, заради американската военна мощ, то за нея е удобно да диверсифицира постепенно и по свое усмотрение валутните си резерви. За банките и компаниите е скъпо, но не и технически невъзможно, да диверсифицират валутите, в които се разплащат, изнасят своите стоки и управляват международните си ликвидности, в посока към еврото до голяма степен, но и към британската лира, японската йена, швейцарския франк, а утре – и към китайския юан. Ако това стане, отвъд предвидимите краткосрочни ефекти (отслабване на долара, силно повишаване на лихвените проценти в САЩ в дългосрочен план, спад на борсовите индекси, висока вероятност за рецесия в САЩ, нараснали напрежения в геополитически план), несъмнено ще навлезем в период на необратима загуба на доверие към американската лидерска роля в международната валутна система. Противно на „Нека направим Америка отново велика“ на Доналд Тръмп.   БТА", "date": "2018.11.06", "title": "Тръмп и доларът – нож с две остриета"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389190-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-6-%D0%BD%D0%BE%D0%B5%D0%BC%D0%B2%D1%80%D0%B8", "text": "ОВЕН ( 21 март - 20 април ) Днес ще има приоритет това, което преди сте смятали за безполезно. Сега ситуацията се е променила и вие сте станали, много по-уверени в себе си. В любовта, бъдете нежни, грижовни и не налагайте принципите си на любимия. Възможни са проблеми с кръвното и това да влоши вашето здраве. Вечерта, по-добре си починете. ТЕЛЕЦ ( 21 април - 21 май )  Гледайте по-оптимистично на живота, не се разстройвайте от дребни неща и собствени си грешки. Можете да предадете своя опит на младото поколение, както и да помогнете на нов колега. Тези от вас, които искат да отслабнат, трябва да разработят специална програма заедно с инструктор по фитнес. БЛИЗНАЦИ ( 22 май - 21 Юни ) По-добре следете за поведението си, отколкото да критикувате по-младите колеги. Вие, като риба във вода, се къпете в чест и уважение, но не трябва да прекалявате. Благоприятни дни за получаване на пари, кредити и големи покупки. Добре е, да обърнете внимание на диетата си или начина на хранене.   РАК ( 22 юни - 23 юли ) Погледнете обективно на нещата, които преди това са ви разстройвали. Не преследвайте идеали, защото, вие самите не сте ангели. Лекият флирт, изкушението и интимните отношения настрани, могат да доведат до вътрешни опустошения. Вечерта е възможно да получите изгодно предложение за допълнителна работа, разгледайте го внимателно. ЛЪВ ( 24 юли - 23 август ) Ще проявите инициатива, дори там където не е необходима. Ще искате да сте пред всички, само за да постигнете целите си. Точно такава решителност, ви е необходима в любовта, но вие за нея сте забравили. Благоприятният ден за ремонт, почистване и домакинска работа. Разговор вечерта с приятел, ще ви отвори очите за много неща. ДЕВА ( 24-ти август - 23 септември ) Не играйте двойна игра, ако на карта са заложени отношенията ви с любимия. Искреното отношение и доверието в партньора, е най-важното за вас. Един добър ден за онези, които са планирали лечение или посещение на лекар. Отказът от вредните навици, ще ви помогне да възстановите силите си, да подобрите настроението и да укрепите здравето. ВЕЗНИ( 24 септември - 23 октомври) Ще трябва да завършите нещата, които преди това сте отлагали. Това може да бъдат, не само работни дела, но и отношения с хората. Доверявай се, но проверявай - това трябва да бъде мотото ви днес. Експерименти с финансите, ще ви донесат само загуби, а разумното и твърдо планиране, напротив, ще доведе до солидно благополучие.   СКОРПИОН ( 24 октомври - 22 Ноември ) Трябва да станете по-прогресивни, за да постигнете резултати в кариерата. Откажете се от авантюри, за ваше собствено спокойствие. В любовта, на необвързаните, ще се усмихне не само късмета, но и човека, когото харесвате. Един добър ден, за кратки екскурзии, пазаруване и промяна във външния вид.   СТРЕЛЕЦ ( 23 Ноември - 21 Декември ) Покажете благородство в любовта, за да докажете истинските си чувства на избраника. Към лидерство, може да се стремят само онези от вас, които имат авторитет. Колективната работа, ще ви донесе успех, пари и постигане на целите. Със здравето, всичко ще бъде наред, ако не пренебрегвате профилактичните прегледи. КОЗИРОГ (22 Декември - 20 януари ) Препоръчително е, да се заемете с творческа дейност, а не да ревизирате стократно плановете си. За да не рискувате репутацията си, трябва да се държите обмислено и уверено. Някои моменти в личния ви живот, могат да ви изкарат от емоционално равновесие. Мнителността в любовта, за вас е истински враг, затова бъдете колкото се може по-разумни.  ВОДОЛЕЙ ( 21 януари -  19  февруари ) Трябва да поискате прошка от онези, които сериозно сте оскърбили. Имайте предвид, че животът е бумеранг, така че се откажете от гордостта. Ще се наложи да се адаптирате към нова обстановка, ако сте се устроили в друга компания. Също, трябва да се заемете, със семейните и финансови проблеми, ако не искате всички те, да се превърнат в тежест през следващият месец.   РИБИ ( 20 февруари - 20 март ) Не се препоръчва да играете с думите, а да докажете своите чувства с действия. За финансови решения, ще имате време по-късно. Засега намерете сили, за планиране на бюджета си. Развитието на събитията на работното място, ще бъде непредсказуемо. Но ще може да свършите това, което е на преден план.", "date": "2018.11.06", "title": "Дневен хороскоп 6 ноември"}
{"url": "http://www.classa.bg/%D1%81%D0%B2%D1%8F%D1%82/item/389191-%D1%82%D1%80%D1%8A%D0%BC%D0%BF-%D0%B3%D0%BB%D0%B5%D0%B4%D0%B0-%D0%BA%D1%8A%D0%BC-%D0%BC%D0%B5%D0%B6%D0%B4%D0%B8%D0%BD%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B8-%D0%B2%D0%B8%D0%B6%D0%B4%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B7-2020-%D0%B0", "text": "Следващте президентски избори в САЩ може да са след цели две години, но не си правете илюзии, Доналд Тръмп вече интензивно се готви за тях. И това си личи по спирките, които той прави в кампанията за Междинните избори за Камарата на представителите, които се провеждат в средата на президентския мандат, първият вторник от месец ноември.   Досега Тръмп посещава редица \"колебливи\" щати, които са ключови за спечелването на президентския вот. От една страна това са места като спечелените от него през 2016 г. Флорида и Уисконсин, но от друга това са \"сини щати\" като Невада и Минесота, които настоящият президент дава знак, че иска да вземе от демократите. Дори в Пенсилвания, Охайо и Северна Каролина, където Тръмп може убедително да твърди, че води кампания за кандидати за Камарата на представителите, той усърдно се възползва от възможността да закрепи подкрепата си сред местните.  Фокусът върху дълбоко червените региони на картата показва стратегията, която неговият екип е разработил за преизбирането му през 2020 г. - засилване на републиканското влияние сред по-провинциалните места и традиционно червените щати, от една страна, и усърдна работа в онези ключови щати, където ще се реши битката за президентските избори. С тях Тръмп и компания се надяват да компенсират загубите в по-богатите и тенденциозно доминирани от демократите центрове, където популярността му може допълнително да спадне. И все пак засега на преден план стоят междинните избори. Те са и официалната причина за това турне на Тръмп, в което той прави редица митинги. Основната идея е да се даде подкрепа за кандидатите на партията за Сената и за Камарата на представителите, като същевременно с това обаче американският президент трупа точки на свой гръб пред избирателите. На практика, според някои експерти, усилията му са съсредоточени именно върху тази втора част. До голяма степен митингите му носят духа на \"кампанията 2020\". Масово хората там са с тениски с надпис \"Trump 2020\" и с плакати \"Keep America Great\" - официалният лозунг на неговата кампания за сметка на видимата подкрепа за локалните кандидати на собствената му партия.  Както коментира един бивш представител на Белия дом, \"той отива в щати, които ще са критични и важни през 2020 г. Също така обаче това са и най-оспорваните надпревари за запазване на мнозинството в Камарата на представителите. 2018-а е приоритетна, но 2020-а е очевидната крайна цел\". Затова и са толкова ключови посещенията на Тръмп щати като Охайо и Флорида, традиционно ключови места на президентските избори. \"Много от тези митинги очевидно са замислени с цел 2020, не 2018 г.\", коментира друг бивш представител на Белия дом. В Пенсилвания, където надпреварата за Сената и губернаторския пост се приемат за почти изгубена кауза, се отбелязва, че Тръмп \"е прекарал доста време там\". Удържането на щата се смята за решаващ фактор за преизбирането му и затова той не само посещава щата на няколко пъти в последните месеци, но също така и изпрати там свои ключови емисари - сина си Доналд-младши и вицепрезидента Майк Пенс. Не по-малко важен щат е Минесота, където през 2016 г. Тръмп изгуби със само 1,5 процентни пункта. В сегашната му обиколка за Междинните избори президентът даде да се разбере, че той вече се бори за 10-те гласа в избирателната му колегия за 2020 г.  \"Мразя да подхващам тази тема, но бяхме на косъм от победата в щата Минесота\", каза Тръмп в Дълют през юни. \"След две години и половина мисля, че ще е много лесно.\" Междинните избори в щата може да сложат край на тоталната доминация на демократите там. Затова и щатът е толкова важен - една евентуална републиканска победа там може да означава зелена светлина за червените гласоподаватели за президентските избори. И напротив - победа на демократите отново би циментирала тяхната кауза и на вота за държавен глава през 2020 г. Но дори и едно спечелено място за републиканците в Минесота ще е знак за Тръмп, че там може да се работи активно. Затова и акцентът върху президентската кампания е солиден. На митинг през октомври в Рочестър, Минесота, републиканският кандидат за конгреса Джим Хаджедорн приветства президента с коментара, че всички присъстващи вече \"знаят, че Минесота обича президента Тръмп\". “Но ето какво ще ви кажа\", допълни Хаджедорн, \"през 2020, когато той дойде пак тук и вземе този щат, целият свят ще знае, че Минесота обича президента Тръмп.\" А примерът от Минесота се прилага и на повечето набелязани от съветнците на Тръмп ключови локации, в които той хем ще подкрепи местен кандидат, хем ще натрупа успешно още популярност сред републиканските избиратели. Нещо повече - такива митинги цели 2 години преди изборите са перфектно тестово поле за бъдещата му кампания, на което се изпробват слогани, послания и нови трикове.  Те осигуряват на екипа на кампанията на Тръмп огромно количество ценна информация за поддръжниците му и предлагат плодотворна почва за тестване на нови стратегии. Резултатите се обработват от все по-професионални експерти по анализ на данни, тъкмо когато кампанията увеличава ресурсите си. \"Как се подобрява и изпипва брандинг? Като се изпробва сред хората\", коментира висш представител от неговата кампания. \"Така че всеки път, в който президентът употреби нова ключова фраза (например \"jobs not mobs\" - \"работни места, а не банди\"), той на практика проучва реакцията на фокус група и събира тези данни за кампанията през 2020 г.\" Доколко обаче тези тактики ще имат благотворен ефект върху кампанията на републиканците за Междинните избори е въпросът. Все пак едва ли би имало по-добра стратегия за победа през 2020 г. от това републиканците да запазят всичките си сили в Конгреса.", "date": "2018.11.06", "title": "Тръмп гледа към междинните избори и вижда президентските през 2020-а"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389186-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D1%80%D0%BE%D1%83%D0%B7%D0%B8-%D1%81%D1%80%D0%B5%D1%89%D0%BD%D0%B0-%D0%B4%D0%B6%D0%BE%D1%88", "text": "Историята на 21-годишната актриса Роузи Мак е направо невероятна. Преди шест месеца тя бе девствена и самотна жена. Но всичко това се промени тотално в момента, в който случайно срещна 24-годишния Джош Прайс.      Двамата се засичат в Лос Анджелис. Там Роуз, която е каскадьорка в ролята на Денерис от „Игра на тронове” решава да се види с продуценти, за да започне своя собствена певческа кариера. „За всички бе странно, че съм в холивудските среди, а съм самотна и при това девствена. Това решение взех когато бях само на 14 години. Гледах интервю на Адриана Лима, която е един от най-известните модели на Victoria's Secret. Тя каза, че е била девствена и се е пазила за съпруга си. Аз съм от Испания и родителите ми са от ромски произход. И майка ми и баба ми са се омъжили и родили много млади. Но аз не исках това. Затова се зарекох да се пазя и да не правя секс. Това е много трудно, защото всички знаем, че за пробиеш в Холивуд трябва да си лягаш с „правилните” мъже, за да имаш успехи в кариерата. Все пак аз някак си успях да се справя само с качествата, които имам, а те с частите на тялото си. Никога не съм искала да правя безразборен секс, да пия алкохол, да се друсам или са имам безразборни връзки”, споделя Роуз. Да, но всичко това се преобръща в момента, в който ослепителната красавица се запознава с Джош. Тогава само за девет дни животът й се преобръща из основи.     Двамата с Джош се запознали във Фейсбук, където дълго време си пишели. Оказало се, че ще бъдат по едно и също време в Лос Анджелис и затова се уговорили да се видят. Така и станало. „Никога не съм вярвала в любовта в пръв поглед. Но всички това се промени в мига, в който го видях на живо. Знаех много неща за него, но когато се запознахме си помислих „Той ще е моят съпруг”. Бях сигурна, че го искам”, спомня си Роуз.     Привличането помежду им било взаимно и толкова силно, че едва на третия ден от запознанството им те започнали да си говоря за брак. „Бяхме на плажа на Санта Моника. Тогава той ми предложи да се омъжа за него. Съгласих се”, казва 21-годишната красавица.     И така на шестия ден от запознанството им – на 14 април, Роузи и Джош се омъжват.  „Бях с къса бежава рокличка и джапанки. Не си бях взела никакви по-хубави дрехи, а и реших, че няма да си купувам нищо по-специално. Важно бе, че се обичаме, а не как сме облечени”, признава с усмивка Роуз. Двамата влюбени също така не са има ли и сватбени халки или обети, но въпреки това се венчаи.         След церемонията Роуз се обажда на родителите си, за да им съобщи хубавата новина: „Мама ми вдигна телефона. Каза й какво съм направила, а тя изпадна в шок и ми отвърна „Ще ти се обадя по-късно”. Родителите на Джош. Които живеят в Шотландия също останали шокирани. „Първата ни брачна нощ не в хотелската стая. Бяхме си взели пица и гледахме филм. Естествено правихме и секс, а това бе най-страхотното изживяване в света”, казва с усмивка Роуз. Още на следващия ден те отиват в Шотландия, за да се запознае Роуз с родителите на Джош. По думите й те толкова добре приели новината, че майка му й дала сватбения й пръстен, който пък й бил наследство от нейната баба. Днес след това заминават за Испания, за да видят и родителите на булката.      „Това бе деветия ден от познанството ни. Помня, че се чувствах зле. Мислех, че съм се разболяла или съм много уморена от шеметното пътуване – лос Анджелис, Шотлансия, а сега Испания. Сестра ми се пошегува с мен „Да не си бременна?”. И също така на шега ми взе тест за бременност. Оказа се положителен. Не можех да повярвам – взех още пет и всички бяха положителни. Казах на Джош, а той бе безумно щастлив от новината. След като шокирахме родителите ми и с тази новина се върнахме до Шотландия, за да кажем и техните. Бе супер странно – преди ден се запознах с тях и им казахме, че сме женени, а сега ги виждам за втори път, за да им кажем, че ще стават и баба и дядо. Те бяха щастливи”, спомня си Роуз.     Двамата с Джош очакват бебето им да се появи на бял свят през януари догодина. Те ще имат момченце, а вече са решили, че ще го кръстят Сион.       „Никога не съм вярвала, че може да ми се случи подобно нещо. Да се влюбя, да се мъжа и да забременея при това само за девет дни. Това е направо невероятно. Никога, никога, ама никога не спирайте да вярвате в чудеса. Животът е неочакван и всеки момент може да се случи нещо страхотно, което тотално да преобърне живота ви”, казва в заключение 21-годишната красавица, която е щастливо омъжена и очаква първата си рожба.", "date": "2018.11.06", "title": "Красивата Роузи срещна Джош..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389187-%D0%BC%D1%8A%D0%B6%D0%B5%D1%82%D0%B5,-%D1%81-%D0%BA%D0%BE%D0%B8%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D0%BD%D0%B5-%D0%B1%D0%B8%D0%B2%D0%B0-%D0%B4%D0%B0-%D0%BF%D1%80%D0%B0%D0%B2%D1%8F%D1%82", "text": "Поне веднъж в живота на всяка жена се случва да се влюби и да иска прави секс с мъж, с когото това не би трябвало да се случва по куп морално-етични причини. Кои са мъжете, с които не бива да правите секс?   Приятел на съпруга ви  „Жената на моя приятел не е жена за мен. Но ако тя е много красива, тогава той не ми е приятел\". Така твърди известен афоризъм. Какво се случва, ако вие харесате приятеля на съпруга си? Естествено, вие решавате дали да завъртите любовен роман. Колко дълго ще го запазите в тайна, не е ясно. Рано или късно истината за връзката ви ще лъсне и тогава последствията са непредсказуеми – скандал между мъжете или развод в семейството.      Брат на мъжа ви   Ситуацията е сходна с предишната, с тази разлика, че може да се окаже още по-драматична. Ако в първия случай съпругът ви след време може и да прости на приятеля си, то ако му изневерите със собствения му брат, развръзката едва ли ще е с хепи енд. Освен вас тримата в конфликта ще се забъркат свекърът и свекървата и другите роднини. Така че си помислете, преди да се гушнете с девера си. Мъж на приятелката ви Още една сцена от сапунка. Тя е вашата най-добра приятелка, а съпругът й, на когото вие в началото не сте обръщали внимание, изведнъж се оказва идеалният мъж. При това пълна противоположност на половинката ви – внимателен, грижовен и дори по-богат. По-стряскащото е, че изпитвате към него не просто страст, която може да се удовлетвори с еднократен секс, а чувства. И то такива, каквито не помните да е имало между вас и съпруга ви. Струва ли си да започвате флирт с мъжа на приятелката ви? Преди да си отговорите, си помислете какво може да се случи. Ако се влюбите, ще разрушите ли две семейства? И ако всичко приключи с обикновена интрига, заслужава ли си да си разваляте отношенията заради нея.    Началник или колега   Първата преграда е корпоративната етика, която забранява интимните взаимоотношения между сътрудниците в офиса. Сексът с колега пречи на работата и това е причината много компании да забраняват интимните връзки на работното място, пише struma.bg. Иначе романът между началника и секретарката му е класика. Има доста истории за служебен роман, завършили щастливо с брак, цветя и рози... Въпреки това, не смесвайте сексът с работата. Ако ще сте заедно с партньора си седем дни в седмицата, то рано или късно всичко ще ви писне.    Вашият лекар   Не е важно дали е гинеколог или специалист по вътрешни болести, зъболекар или личния ви лекар, не се изкушавайте да интимничите с него. Не смесвайте професионалните взаимоотношения с личните. Съгласете се, че ако всеки преглед завършва със секс, едва ли грижата за здравето ви ще е водеща. Докторът ви може така да се прехласне по вас, че да не забележи някакъв сериозен проблем, докато мисли за удовлетворяване на желанията си. Учител на детето ви или директор в училището Вашият син се е държал грубо с учителка, има слаб успех и куп неизвинени отсъствия. Може да го изключат. Когато се срещате с директора на училището, той се оказва очарователен мъж и вие не оставате безразлична. Дали да не решите всички проблеми на детето си с един ход. Банален сюжет, на банален порнофилм. Но еротичните филми са далече от реалността, защото подобна ситуация е много рядка. Защо сексът с директора е нежелан? Защото последствията са съмнителни и може да се наложи да сменяте училището на детето си.", "date": "2018.11.06", "title": "Мъжете, с които жените не бива да правят..."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389188-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%82%D0%BE-%D0%B3%D0%B0%D0%B4%D0%B6%D0%B5-%D0%BD%D0%B0-%D0%B2%D0%B5%D0%BD%D1%86%D0%B8-%D0%B2%D0%B5%D0%BD%D1%86-%D1%81%D0%B5-%D0%BF%D0%BE%D0%BA%D0%B0%D0%B7%D0%B0-%D0%B3%D0%BE%D0%BB%D0%B0", "text": "Гаджето на поп изпълнителя Венци Венц – Мелани, която е в напреднала бременност, засне фотосесия както майка я е родила. Брюнетката пусна чисто голите си кадри, на които пъчи корем, а коментарите не закъсняха, като повечето бяха положителни.     Плевенчанката е застанала пред камерата на професионален фотограф, захвърлила е всички дрехи и задръжки и е увековечила наедрелия си бременен корем, пише в. „Телеграф\".      Подобни фотоси едно време показа Деми Мур и оттогава стана модерно дамите да си правят бременни фотосесии. Повечето го правят по бельо, но половинката на Венци е решила да се покаже докрай, макар и в деликатно състояние.      Очаква се бебето да види бял свят точно по Коледа. Изпълнителят сподели, че между него и майката не е имало пламенна и голяма любов, а по-скоро са приятели, които са решили да имат общо дете. „Направено е с много любов и приятелски чувства. Бях се заклел, че преди да навърша 30 години, ще си направя първото дете. Разбира се, беше планирано\", обясни Венци.", "date": "2018.11.06", "title": "Бременното гадже на Венци Венц се показа гола"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/389189-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82-%D0%BD%D0%B0-%D0%BA%D1%83%D0%BB%D0%B0%D0%B3%D0%B8%D0%BD-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8", "text": "Гримьорът Цецо Андреев се превърна в поредната звезда, която влезе в Big Brother Most Wanted. Във визитката си той показа самочувствие, като се обяви за най-добрият коафьор в страната и изброи редица свои качества. Оказа се, че услугите му ползват някои от съквартирантите му в Къщата като Златка Райкова и Емануела. Андреев побърза да скандализира като заяви, че някои хора в този бранш излагат професията му.      \"Става дума за един некадърник, който беше в предния формат на шоуто. Един палячо\", поясни Цецо. Естествено, че той визираше своя колега Валентин Кулагин, който буквално взриви Къщата във ВИП Брадър. Очаква се Кулагин да бъде поканен като гост в някое от студиата, за да отвърне на удара.", "date": "2018.11.06", "title": "Конкурент на Кулагин се изгаври"}
