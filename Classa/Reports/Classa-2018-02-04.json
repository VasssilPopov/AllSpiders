{"url": "http://www.classa.bg/%D1%82%D0%B5%D1%85%D0%BD%D0%BE/item/378218-%D0%BD%D0%BE%D0%B2%D0%B0%D1%82%D0%B0-%D1%83%D0%B5%D0%B1-%D0%BC%D0%B0%D0%BD%D0%B8%D1%8F", "text": "Забравете вирусите и шпионския софтуер – най-голямата виртуална опасност са лакомите \"майнери\", алармират специалистите по сигурност. Софтуерът, който краде изчислителни ресурси от чужди компютри, за да \"копае\" криптовалути, вече е най-популярната категория зловреден код на планетата. Практиката на тайно скриване на крипто- \"копачи\" из нечии чужд хардуер става все по-разпространена. Този вид виртуална зараза вече изпревари вирусите-изнудвачи, които бяха хит миналата година. Coinhive – софтуер, който използва процесорната мощ на чужди компютри, за да копае криптовалути, е най-разпространената форма на злонамерен софтуер в интернет, според доклад на фирмата за киберсигурност Check Point (\"Индекс на глобалните заплахи\"). На трето място в същата класация на топ-вирусите е Cryptoloot – друг инструмент за проникване в чужди компютри с цел добиване на различни видове \"койни\". Биткойн и много от новите му съперници се явяват \"награда\" за провеждането на криптографски изчисления, каквито стоят в основата на транзакциите на така наречените виртуални валути. Този процес е известен като \"копаене\". Той изисква мощни изчислителни ресурси. Който открадне чужда изчислителна мощ, като вгради код за нея в чужд компютър, печели пари. Който открадне повече – печели повече. \"Проблемът е, че софтуерът за копаене е просто навсякъде – по уеб сайтове, сървъри, персонални компютри и мобилни устройства\", обяснява Лотем Финкелщайн, лидер на екипа за анализ на заплахите в Check Point. Според фирмата, от този вид зловреден код са засегнати вече над 55% от организациите в глобален мащаб. Появата на подобен софтуер върху мобилни устройства се е увеличила с 287% от октомври до ноември миналата година, според изследователите в областта на сигурността в Wandera. \"Това вече става по-сериозен проблем, отколкото рансъмуер\", казва Финкелщайн, напомняйки за миналогодишните атаки WannaCry и NotPetya, които заключват компютрите на потребителите и искат откуп. Бърз ръст на атаките с „копачи\" наблюдават и от друга фирма за кибер-сигурност – Darktrace. Оттам също прогнозират, че този вид вируси ще станат по-популярни от рансъмуер. Мотивацията зад процеса е кристално ясна. Копаенето на различните видове „койни\" обещава по-добра възвръщаемост на инвестициите за хакерите. Добиването на криптовалути е много по-вероятно да донесе доход от която и да е друга заплаха. Атаките тип рансъмуер често биват пренебрегвани, било то защото потребителят знае, че е архивирал данните си, не може да си позволи откупа или просто не разбира как да плати. Копаенето обаче се отплаща. Български специалисти по уеб-дизайн също предупредиха наскоро, че наблюдават пик на атаките, търсещи заразяване на сайтове посредством формите за регистрация и вписване. Препоръката е да се активират всички възможни инструменти за многократна проверка и автентификация, свързани с процедурите по вписване (логин). Логично тук възниква въпросът не могат ли антивирусните програми да попречат на появата на „майнери\". Павел Дъклин от фирмата за сигурност Sophos казва, че обикновените антивирусни продукти трябва да помогнат на много хора да идентифицират и премахнат нелегалния софтуер от компютрите си. Той обаче уточнява, че софтуерните инструменти за крипто- \"копаене\" стават все по-сложни, все по-хитри и находчиви и успяват да се промъкват по сървъри и уеб-сайтове, а някои инструменти за откриване на заплахи не могат да ги \"надушат\".", "date": "2018.02.04", "title": "Новата уеб-мания"}
{"url": "http://www.classa.bg/%D1%81%D0%B2%D1%8F%D1%82/item/378212-%D1%80%D1%83%D1%81%D0%B8%D1%8F-%D0%BD%D0%B0%D1%81%D1%82%D0%BE%D1%8F%D0%B2%D0%B0%D0%BC%D0%B5-%D1%81%D0%B0%D1%89-%D0%B4%D0%B0-%D1%81%D0%BF%D1%80%D0%B0%D1%82-%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%82-%D1%80%D1%83%D1%81%D0%BD%D0%B0%D1%86%D0%B8-%D0%BF%D0%BE-%D1%81%D0%B2%D0%B5%D1%82%D0%B0", "text": "Русия е готова да предостави помощ на своя гражданин Пьотр Левашов, компютърен специалист, екстрадиран в САЩ от Испания по обвинения в киберпрестъпления. За това информира руското посолство във Вашингтон, което изрази искане към Белия дом. \"Ние сме в контакт с американците за да се получи точна информация за местонахождението на Руския гражданин. Разбира се, ние ще осигурим необходимата помощ на П. Левашов\", каза говорителят на посолството, предаде РИА Новости, като добави, че няма официално уведомление от северноамериканските власти. \"Ние настояваме САЩ да сложат край на залавянето на руснаци по света\", заяви представителят, който от името на посолството пожела \"скорошно завръщане у дома на нуждаещите се руснаци\". Левашов бе изискан от Вашингтон заради твърдението, че контролира стотици хиляди компютри от известния ботнет на Келихос, както и подозренията, че е извършил кибератаки, свързани с изборите в САЩ през 2016 г.", "date": "2018.02.04", "title": "Русия: \"Настояваме САЩ да спрат да арестуват руснаци по света\""}
{"url": "http://www.classa.bg/%D1%81%D0%B2%D1%8F%D1%82/item/378213-%D0%B0%D0%BA%D1%86%D0%B5%D0%BD%D1%82%D0%B8-%D0%BE%D1%82-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D1%81-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B8-%D0%BD%D0%B0-%D1%84%D0%B1%D1%80-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF", "text": "Меморандумът, който президентът Доналд Тръмп упълномощи да се разсекрети в петък, разтърси ФБР и Министерството на правосъдието, субектите, на които документът приписва злоупотреби срещу президента в президентската му кампания и по време на разследването на твърдяната намеса на Русия на изборите през 2016 г. Съставен от републикански законодатели и публикуван под силните възражения на демократите, текстът от четири страници обвинява разузнавателните служби, че са се базирали на така нареченото \"Досие Стийл\", известно още като \"Досие Тръмп\", описващо предполагаемите връзки между Тръмп и Русия, за да получат заповед за шпиониране на обкръжението на сегашния американски президент.   Съгласно Меморандума, противоречивото досие – финансирано до голяма степен от президентската кампания на Хилъри Клинтън - е било \"от съществено значение\", за да може през октомври 2016 г. администрацията на Обама да предостави зелена светлина за дейностите по надзор на ФБР, чрез заповедта по Закона за наблюдение на чуждестранните разузнавателни служби (FISA).   След това заповедта за наблюдение била удължена три пъти, също въз основа на това досие, изготвено от бившия разузнавателен агент на MI6 Кристофър Стийл. Обаче исканията не споменават, че Стийл е работел за компания, чийто главен директор е включен в листата номинирани от демократите, сочи документът.   В меморандума се посочва, че няколко висши служители на Министерството на правосъдието и ФБР са сложили подписа си върху исканията за тези удължавания, включително тогавашния директор на Бюрото Джеймс Коми, който през юни 2017 квалифицира досието като \"непроверено.\"   \"Нито първоначалното искане през октомври 2016 г., нито някое от подновяванията, не споменават ролята на Националния комитет на Демократическата партия или кампанията Клинтън за финансиране усилията на Стийл, въпреки че политическият произход на досието Стийл е известен на високопоставени служители на Департамента по правосъдие и ФБР \", отбелязва меморандумът.", "date": "2018.02.04", "title": "Акценти от републиканския меморандум с предполагаеми злоупотреби на ФБР срещу Тръмп"}
{"url": "http://www.classa.bg/%D1%81%D0%B2%D1%8F%D1%82/item/378214-%D0%BD%D0%BE%D0%B2%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%8F%D0%B4%D1%80%D0%B5%D0%BD%D0%B0-%D0%B4%D0%BE%D0%BA%D1%82%D1%80%D0%B8%D0%BD%D0%B0-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B0%D1%82%D0%B0%D0%BA%D0%B0", "text": "САЩ са готови да използва ядрено оръжие в случай на конвенционална атака, според новата ядрена доктрина, публикувана от администрацията на президента Тръмп. Вашингтон ще продължи до голяма степен с политиката за ядрено оръжие, водена от администрацията на Обама, но към Русия ще приеме по-агресивна позиция, това е заложено в доклада, озаглавен \"Преглед на ядрената позиция\" (NPR). Ключова промяна в съществуващата политика в областта на ядрените оръжия е разширяването на сценариите, в които ще се разглежда използването на ядрена сила. По-специално, не-ядрените атаки сега могат да бъдат причина за американски ядрен отговор. Според новия документ, конвенционалната атака, която причинява масови жертви или е насочена към ключова инфраструктура, може да предизвика ядрен отговор. Документът пояснява, че Вашингтон \"ще обмисли използването на ядрени оръжия само в екстремни обстоятелства, за да защитава жизнените интереси на САЩ, техните съюзници и партньори\". Тези екстремни обстоятелства обаче могат да бъдат катализирани от не-ядрени стратегически атаки срещу страната или нейните интереси. Доктрината препоръчва агресивен подход към Русия по отношение на ядреното разпространение и настоятелно призовава Съединените щати да се справят с редица \"безпрецедентни заплахи\", породени от чужди сили като Русия, Китай, Северна Корея и Иран. Доктрината предупреждава, че Русия \"разработва и внедрява нови ядрени бойни глави и ракети и ще продължава да увеличава способността за разплагане на ядрени бойни глави в бъдеще. Вашингтон намира за обезпокояващо приемането от страна на Москва на военни стратегии и способности, които представляват ядрена ескалация\".   \"Ние няма да разглеждаме Русия като противник. Доктрината не е центрирана върху Русия\", каза подсекретарят за контрол на въоръженията, Анита Фридт, при представянето на доклада на Пентагона. САЩ \"остават ангажирани с мораториума върху ядрените опити\", добави управителят на Националната администрация по ядрена безопасност Стив Ерхарт.   Според Фридт, САЩ са информирали Русия за съдържанието на новата си ядрена доктрина преди нейното публикуване. \"Ние предварително информирахме Русия за ядрената доктрина\", каза тя, добавяйки, че Вашингтон и Москва са \"в процес на планиране на нов кръг от стратегически преговори за стабилност\".   Тя увери, че Русия \"не е приоритет на тази доктрина, тъй като се споменават и други страни като Китай, Северна Корея и Иран\".   Прегледът също така призовава за по-голяма интеграция между ядрените и неядрени сили, както и подобряването на бойните самолети F-35 за транспортиране на бомби и ядрени ракети. По този начин линията, която разделя ядрената и неядрена война, става по-дифузна.   \"Подобряване на нашите изтребители с двоен капацитет благодарение на следващото поколение изтребител-бомбардировач F-35 ще поддържа силата на възпиране на НАТО и ще поддържа способността ни за разполагане на ядрено оръжие, както го изисква състоянието на сигурността\", гласи докладът, изготвен от Офиса на министъра на отбраната.", "date": "2018.02.04", "title": "Нова американска ядрена доктрина предвижда използването на ядрено оръжие в случай на конвенционална атака"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378215-%D1%85%D0%B8%D0%BB%D1%8F%D0%B4%D0%B8-%D0%B1%D0%B5%D0%B7-%D1%82%D0%BE%D0%BA-%D1%81%D0%BB%D0%B5%D0%B4-%D0%B1%D1%83%D1%80%D1%8F%D1%82%D0%B0", "text": "Бурен вятър, с пориви от над 100 км в час, остави без ток хиляди домакинства в Западна България, отнесе десетки покриви в най-пострадалия град, Враца и преобърна поне три камиона. В почти цялата страна е обявен код жълто, а за Враца, София и Кърджали - код оранжево. Сред най-дасегнатите общини са още Мездра, Бяла Слатина, Ботевград, Радомир и Дупница. Единствено за областите Видин и Плевен не е издадено предупреждение за опасно време. В ранния следобед в събота без електричество бяха близо 17 000 домакинства, съобщиха от ЧЕЗ, с уточнението, че ситуацията е динамична. Най-много са домакинствата без ток във Враца - над 4000, в Перник и в област Монтана са около 3000, в София и в Кюстендил - по около 2000. Без електрозахранване останаха и абонати на компанията в София област и в Ловеч. В най-пострадалият град, Враца, вятърът е изкъртил цели покриви или части от тях на десетки сгради, изпочупени са стотици прозорци, има изкоренени дървета, паднали са дървени и метални павилиони. Една жена е пострадала и е настанена в болница със счупен таз. В града заседава общинският кризисен център, а кметът Камен Костадинов призова хората да не излизат навън. Подобни призиви се разпространяват и по социалните мрежи. Три камиона се преобърнаха от поривите на вятъра в участъка от пътя Мездра-Враца. Към 16 ч. отпадна ограничението на движението на товарни моторни превозни средства по пътя Ботевград - Монтана, което беше въведено заради силните ветрове. В София две жени, пострадали от вятъра, са потърсили помощ в \"Пирогов\". На ул. \"Пиротска\" се е срутил покрив на стара сграда, няма пострадали. Слушатели на БНР разказаха, че в кв. \"Витоша\" вятърът е събарял контейнери, дървета и огради на строежи. Голямо дърво се стовари при Семинарията в кв. \"Лозенец\" и за известно време затрудни движението на трамвай 10. От Столична община призоваха строителните фирми да укрепят строежите и напомниха, че сигнали се подават на тал. 112. За неделя е отправено предупреждение за обилни валежи, придружени от силен вятър, в областите Кърджали, Хасково, Ямбол и Бургас. Там ще бъде в сила жълт код.", "date": "2018.02.04", "title": "Хиляди без ток след бурята"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/378216-%D0%B8%D0%BD%D1%84%D0%BB%D0%B0%D1%86%D0%B8%D1%8F%D1%82%D0%B0-%D0%BF%D1%80%D0%B8-%D0%BF%D1%80%D0%B8%D0%B5%D0%BC%D0%B0%D0%BD%D0%B5-%D0%BD%D0%B0-%D0%B5%D0%B2%D1%80%D0%BE%D1%82%D0%BE", "text": "Проучванията на Евробарометър във всички страни-членки на ЕС, които все още не се присъединили към еврозоната, показват масов страх от покачване на цените след преминаване към еврото. В България последното проучване на Евробарометър от април 2017 г. показва, че делът на българските граждани, които очакват покачване на цените след приемане на еврото, е цели 69% и този дял остава стабилен от предходното аналогично проучване, проведено през април 2016 г. Едва 17% от българите очакват цените да останат стабилни след преминаване към еврото, а 6% - да намалеят. Притесненията за покачване на цените се споделят и от мнозинството в другите страни-членки на съюза, на които предстои в някакъв момент да приемат еврото – 76% в Полша, 72% в Чехия, 69% в Хърватска, 58% в Швеция и по 53% в Унгария и Румъния очакват повишение на цените. В този смисъл страховете в България от инфлация, породена от прехода към еврото, не са присъщи само на българските граждани, напротив – в този проучване по-скоро страната се нарежда близо до средните стойности за всичките седем страни, в които е проведено допитването. Въпросът е доколко основателни ли са тези страхове. Краткият отговор на този въпрос е „не, по-скоро не са основателни\", ако съдим от опита на страните, присъединили се към еврозоната до момента. Бърз поглед към данните за инфлацията при потребителските цени показва, че в повечето страни, присъединили се към еврозоната през последните 10-тина години, се отчита по-ниска месечна инфлация (дори в няколко страни има дефлация) в месеца, в който се присъединяват към еврото спрямо тази за предходните 12 месеца. При инфлацията на годишна база картината обаче е по-смесена – в три от седемте страни годишната инфлация е видимо по-висока от средната за предходните 12 месеца, в две е малко по-висока, но сходна с нея, а в други две е по-ниска. Т.е. от данните за инфлацията не можем да заключим, че в страните се появява силен инфлационен ефект от присъединяването към еврото. Очевидно инфлацията или дефлацията в момента на присъединяване (била тя месечна или годишна) зависи от много други фактори – икономически цикъл, международни цени на основни суровини, ръст на заплати и вътрешен кредит, валутен курс и т.н. Именно защото е невъзможно с просто око да се прецени каква част от динамиката на цените в съответния месец се дължи на прехода към евро, различни институции се опитват да оценят тези ефекти, обикновено с помощта на статистически и иконометрични техники. Така например, в анализ от 2009 г. Европейската централна банка заключва, че общата инфлация до голяма степен не се влияе от приемането на еврото. Най-големият проинфлационен ефект от прехода към еврото се отчита във Финландия (0,27 процентни пункта), а най-малкият – в Италия (0,004 пр. пункта), като в няколко страни (напр. Португалия) не се отчита никакъв ефект. Все пак, ЕЦБ отбелязва, че за някои продуктови групи цените нарастват чувствително след преминаване към еврото, като тези групи са основно в сектора на услугите (ресторанти и барове, забавления, фризьорски услуги, почистване и ремонт и т.н.). В изследване на ОИСР за Словакия, която в таблицата по-горе е сред страните с по-висока месечна и годишна инфлация (от тази в предходните 12 месеца), изчисленият инфлационен ефект от преминаване към еврото е от порядъка на 0,2 пр. пункта. Това изследване също потвърждава по-силния инфлационен ефект върху гореизброените сектори на услугите. Интересни са и разбивките на ефекта според вида на домакинството и статута на индивидите на пазара на труда. Например домакинствата с деца и тези с по-високо квалифицирана заетост (т.е. неизпълняващи ръчна работа) ще усетят по-силно инфлационните ефекти от преминаването към еврото, за разлика от пенсионерите и безработните, или пък хората, които живеят сами. Евростат, ЕЦБ и други също изчисляват ефекта върху инфлацията от присъединяването към еврозоната за наскоро присъединилите се страни – Естония, Литва и др. Така например, в анализа за Литва се доказва статистически значим ефект от преминаването към евро върху месечната инфлация в Литва през януари 2015, но този ефект е между 0,04 пр. пункта и 0,11 пр. пункта. Т.е. ако Литва не беше приела еврото тогава, месечната промяна в цените щеше да е от -1,31% до -1,38% вместо отчетените -1,27%. Дори и от този пример виждаме, че става въпрос за изключително малък ефект. За Словения изчисленият ефект от прехода към еврото върху годишната инфлация също е много нисък - 0,24 пр. пункта и съответно 0,3 пр. пункта според различните институции, които са правили сметките. Ако трябва да обобщим, страховете от висока инфлация при приемане на еврото са силно преувеличени. Тези притеснения се споделят от населението в повечето страни, на които предстои преминаване към общата валута, но в крайна сметка не се сбъдват. Проинфлационният ефект, ако въобще го има, е в рамките на първия или втория знак след десетичната запетая, като по изследванията, които прегледахме, не надхвърля 0,3 пр. пункта. Т.е. дори и в най-лошия случай инфлацията се „напомпва\" с много под един процент. Все пак трябва да се има предвид, че повечето изследвания показват относително по-силен инфлационен ефект върху някои услуги (лични услуги, заведения, битови услуги и др. под.), което съответно означава, че домакинствата и индивидите, които ползват тези услуги в по-голяма степен, ще са по-засегнати. Като цяло, обаче, голямата положителна разлика между очакваната инфлация във връзка с еврото и отчетената след това се наблюдава повсеместно. Явно гражданите на България не са изключение, колкото и ирационални да са тези притеснения. Предвид това, че страховете от инфлация са сред силните фактори, подклаждащи настроенията срещу еврото в повечето страни, обаче, е много важни тези страхове да се атакуват и оборват с данни и анализи в момента, в който страната поеме ясен политически курс към общата валута. Десислава Николова", "date": "2018.02.04", "title": "Инфлацията при приемане на еврото"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/378217-%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%BF%D0%BE-%D0%B5%D0%BF%D1%8A%D0%BB-%D1%81%D0%BA%D0%B8", "text": "Apple намери соломоновско решение на един от най-големите скандали, свързани с iPhone. След като се оказа, че компанията умишлено забавя работата на процесора на апарати с по-стари батерии, сега тя ще даде право на потребителите сами да направят избора – по-бавен процесор и по-дълъг живот на батерията, или бързо действие на устройството, съпроводено с по-бързо изтощаване на батерията и внезапно изключване. Новото софтуерно обновяване на iOS – 11.3, което излиза напролет, ще предлага опцията Battery Saver, като при активирането ѝ апаратът ще работи по-бавно, запазвайки по-дълго време капацитета на батерията. Тази функция ще е налична за моделите iPhone 6, 6 Plus, SE, 6S, 6S Plus, 7 и 7 Plus. През декември Apple се извини на потребителите, че умишлено е забавяла работата на някои от своите устройства. Проблемът излезе наяве, след като технологични издания направиха тестове на производителността на смартфони от миналогодишни реколти с току-що сменени батерии и с батериите, с които са били купени. Оказа се, че при тези с нови батерии процесорът работи с 20-30% по-бързо, отколкото на тези със старите батерии. В резултат срещу компанията бяха заведени както частни съдебни искове, така и проверки от регулатори, защото тя не е съобщила на потребителите за ограничаване на възможностите на устройствата. Apple направи публично извинение и като жест на добра воля предложи сервизна замяна на батериите на по-старите модели (от iPhone 6 насам) само срещу $29, след като стандартно за услугата иска $79. Обяснението за забавянето беше, че компанията e искала да предпази потребителите от внезапно изключване на смартфона, когато е подложен на по-голямо натоварване и батерията му е на привършване. Но клиентите заподозряха, че по този начин от Apple искат да ги накарат да купят нов смартфон, след като старите им устройства не работят достатъчно бързо. Парадоксът е, че от Apple отговориха на тези критики с обяснението, че със забавянето на процесора удължават живота на устройствата. С нова батерия телефонът нормализира скоростта на работа. Големият проблем при съвременните топсмартфони, който не засяга само устройствата на „захапаната ябълка\", е, че потребителите не могат сами да сменят батерията. За да намаляват размера на апаратите и да ги правят водоустойчиви, производителите вече използват т.нар. монолитен дизайн, при който телефонът е плътна конструкция, като е оставен отвор единствено за SIM картата или за миниатюрна карта с памет. А самата батерия е плътно залепена, така че замяната ѝ може да става само в сервизен център.", "date": "2018.02.04", "title": "Демокрация по Епъл-ски"}
{"url": "http://www.classa.bg/%D1%81%D0%B2%D1%8F%D1%82/item/378209-%D0%BE%D1%82%D0%BA%D1%80%D0%B8%D1%85%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D0%BF%D1%80%D0%B8%D0%B7%D0%BD%D0%B0%D1%86%D0%B8-%D0%BD%D0%B0-%D0%B6%D0%B8%D0%B2%D0%BE%D1%82-%D0%BD%D0%B0-%D1%81%D0%BF%D1%8A%D1%82%D0%BD%D0%B8%D0%BA-%D0%BD%D0%B0-%D1%81%D0%B0%D1%82%D1%83%D1%80%D0%BD", "text": "Изследователите на НАСА откриха в атмосферата на Титан вещество, което може да показва наличието на микроорганизми в най-големия спътник на Сатурн. Учените съобщиха своите открития в проучване, публикувано на портала Phys.org.   На височина от 200 км над повърхността на Титан учените открили малка концентрация на акрилонитрил, винил цианид, органично съединение което потенциално може да участва в образуването на клетъчните мембрани на микроорганизми, които могат да живеят в океаните от метан на небесното тяло.   Изследователите вярват, че ако на Титан има метан-базиран живот, винил цианидът може да е алтернатива на водата на Земята, нещо, което \"ще разшири броя на планети и луни, които могат да таят извънземен живот.\" За да открият съединението, учените са използвали радио телескопния комплекс Atacama Large Millimeter Array (ALMA), разположен в чилийската пустиня. Най-големият брой молекули е намерен на южния полюс на Луната. При ниски температури (179 градуса по Целзий), обичайните температури на Титан, органични молекули на атмосферата формират капки акрилонитрил, попадащи в езерата от метан.   Групата на Морийн Палмър, изследовател в Центъра за космически полети Годард в Грийнбелт, провела експеримент, който показал, че в Лигея Mare, северно езеро на Титан, има достатъчно винил цианиди, образуващи около 10 милиона клетки на кубичен сантиметър, концентрация десет пъти по-висока от тази на бактериите в крайбрежните океани на Земята.   Титан се смята за едно от небесните тела на Слънчевата система, най-близко до Земята. В допълнение, то е единственото, заедно с нашата планета, което има стабилна течност на повърхността си.", "date": "2018.02.04", "title": "Откриха възможни признаци на живот на спътник на Сатурн"}
{"url": "http://www.classa.bg/%D1%81%D0%B2%D1%8F%D1%82/item/378210-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE%D1%82%D0%BE-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2%D0%BE%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-%D0%BF%D0%B0%D0%BD%D1%86%D0%B8%D1%80-s1-%D0%B8-s-400,-%D1%89%D0%B5-%D0%B7%D0%B0%D1%82%D0%B2%D0%BE%D1%80%D0%B8-%D0%BD%D0%B5%D0%B1%D0%B5%D1%82%D0%BE-%D0%B7%D0%B0-%D0%BD%D0%B0%D1%82%D0%BE", "text": "Ако Русия използва едновременно системите за противовъздушна отбрана С-400 \"Триумф\" и Панцир-S1, ще бъде почти невъзможно за самолети на НАТО да навлизат в нейното въздушно пространство. Това твърдят авторите на статия, публикувана на интернет страницата на НПО Фондация Джеймстаун, изследователски и аналитичен институт, базиран във Вашингтон.   Според експертите, опитът за навлизане в руското небе ще има \"драматичен ефект\", тъй като способностите на Панцир-S1 се разшириха напоследък. По-специално, този отбранителен комплекс е оборудван с малки ракети, предназначени за борба с дроновете.   Анализатори твърдят, че американската армия просто няма противовъздушни системи от този тип, тъй като залага на мощта на своите военновъздушни сили и отдавна не се е изправяла пред сериозен враг в небето.", "date": "2018.02.04", "title": "\"Съвместното използване на руските противовъздушни системи Панцир-S1 и S-400, ще затвори небето за НАТО\""}
{"url": "http://www.classa.bg/%D1%81%D0%B2%D1%8F%D1%82/item/378211-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%BF%D1%80%D0%B8%D0%B7%D0%BD%D0%B0%D0%B2%D0%B0,-%D1%87%D0%B5-%D1%81%D0%B0%D1%89-%D0%BD%D1%8F%D0%BC%D0%B0%D1%82-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B4%D0%B0-%D0%B5-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB%D0%BE-%D0%B3%D0%B0%D0%B7-%D0%B7%D0%B0%D1%80%D0%B8%D0%BD", "text": "Вашингтон няма доказателства, че токсичният агент зарин някога е бил използван от сирийските власти. Това беше признато от американския секретар по отбраната Джеймс Матис, който въпреки това остава загрижен за потенциалните химически атаки на сирийското правителство.   \"Нямаме доказателства за това, нито надеждни, нито ненадеждни,\" каза шефът на Пентагона пред репортери в петък.   Предполагаемото използване на този токсичен агент в сирийската провинция Идлиб през април 2017 г. накара президента Доналд Тръмп да нареди бомбардиране на сирийска въздушна база. Матис каза, че единствената информация, която САЩ са успели да получат до този момент за истинността на атаката с този газ, идва от \"хора, които уверяват, че тези действия са се случили\".   \"Това, което казвам, е, че други групи в областта, неправителствени организации, бойци на бойното поле заявиха, че зарин е бил използван, така че търсим доказателства\", каза генералът.   За Матис обаче това не облекчава загрижеността към правителството на Башар ал Асад. Ръководителят на Пентагона твърди, че е \"ясно\", че Дамаск е използвал хлорен газ в сирийския конфликт, но не е предложил никакви доказателства.   Коментарите на Матис идват само ден след като администрацията на \"Тръмп\" обвини правителството на Асад в разработването на нови видове оръжия, носещи смъртоносни химически агенти, които не оставят следи от подобни атаки.", "date": "2018.02.04", "title": "Пентагонът признава, че САЩ \"нямат доказателства\" сирийското правителство да е използвало газ зарин"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378207-%D0%B4%D0%BE%D0%BD%D1%87%D0%B5%D0%B2%D0%B0-%D0%B0%D1%82%D0%B0%D0%BA%D1%83%D0%B2%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B3%D0%B5%D0%B9%D0%BE%D0%B2%D0%B5%D1%82%D0%B5-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D1%81%D0%B0-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D0%BC%D0%BE%D1%89%D0%BD%D0%B8,-%D0%B4%D0%B0-%D0%BD%D0%B5-%D0%B3%D0%BE%D0%B2%D0%BE%D1%80%D0%B8%D0%BC-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F", "text": "Акцията срещу кмета на Септември е продуктово позициониране на новия антикорупционен орган. Гейското лоби в България е достатъчно мощно, за да прокара Истанбулската конвенция. Това заяви лидерът на „Движение 21“ Татяна Дончева. „Важен е ПР-ът, връщат се към времето на Цветан Цветанов. Не е важно как е започнало всичко, и дали някога ще свърши, защото хората ще забравят. Така беше и със „Суджука“, той може да бъде жертва, но системата и недосегаемите си остават. И какво внушават на простосмъртните – ГЕРБ са борят срещу корупцията и дори посягат на тези от своите редици“, каза Дончева пред BiT. Тя посочи, че ръководителят на Специализирана прокуратура Иван Гешев трябва да остави резултатите да говорят вместо него. „Все още новият антикорупционен орган не е създаден официално – няма ръководство и други важни детайли, но тази акция се прави от прокуратурата – тези хора от спец звеното са за придружаване и продуктово позициониране на новия антикорупционен орган. Кмета на Септември е доста известен. Гешев трябва да се съсредоточи върху разследванията и по-малко да говори, преди да си навличат маски и да се правят на маймуни, защото фактът, че кмета на Септември е пуснат под гаранция след тази акция, при този обществен шум, говори достатъчно“, посочи лидерът на „Движение 21“. Татяна Дончева коментира още Истанбулската конвенция, която скара всички политически лидери. „Гейовете в политиката са влиятелна общност и те са разсипали политическата кариера на не един човек. В последните години тези хора са активизирани и са много консолидирани. Гейското лоби в България е достатъчно мощно и си вкарва нещо, от което ще се ползва в последствие“, коментира Дончева.", "date": "2018.02.04", "title": "Дончева атакува Станишев: Гейовете в политиката са достатъчно мощни, да не говорим за България"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378208-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%82%D0%BE%D1%80%D0%BA%D0%B0%D1%82%D0%B0-%D0%B8%D0%BB%D0%B8%D1%8F%D0%BD%D0%B0-%D1%80%D0%B0%D0%B5%D0%B2%D0%B0-%D0%BF%D0%BE%D0%B4%D0%BE%D0%B7%D0%B8%D1%80%D0%B0,-%D1%87%D0%B5-%E2%80%9D%D0%B3%D0%B5%D1%80%D0%BC%D0%B0%D0%BD%D0%BA%D0%B0%D1%82%D0%B0%E2%80%9D-%D0%BD%D0%B5%D1%88%D0%BA%D0%B0-%D1%80%D0%BE%D0%B1%D0%B5%D0%B2%D0%B0-%D0%B5-%D1%88%D0%BF%D0%B8%D0%BE%D0%BD%D0%B8%D1%80%D0%B0%D0%BB%D0%B0-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D0%B0-%D0%BD%D0%B8", "text": "Президентът на федерацията по художествена гимнастика Илияна Раева разкри, че последното контролно на ансамбъла е била обект на шпионска атака. Гневният й пост в социалните мрежи съвпадна с новината за назначението на Нешка Робева за старши треньор на германския ансамбъл.   :   “В сряда, на представянето на новите композиции на ансамбъла, помолих медиите и дошлите фенове да не снимат съчетанията и да бъдат възможно най-пестеливи в репортажите си по телевизиите, сайтовете и социалните мрежи, за да запазим интересните си и оригинални елементи до старта на сезона и най-вече музиките на композициите.       Всички медии и присъстващи фенове бяха коректни, за което използвам случая да им благодаря! Благодаря ви!   Момичетата играха много мотивирани, със страхотно настроение, силно и завладяващо. Зрители, съдии и треньори останаха очаровани от новите композиции и музики на ансамбъла ни. Съчетанията ни наистина са много впечатляващи и очаквам отново да са хит в световната гимнастика и тази година, така както бяха миналата.        Елементите ни са трудни, много оригинални и атрактивни. Освен всичко, елементите ни са с висока стойност, което е важно за крайната оценка. Не всеки треньор има фантазията да го направи! Идеята ни е още с първото появяване на състезание да изненадаме феновете, съдиите, специалистите и чуждестранните медии с невероятните композиции, които е направила Весела Димитрова този сезон, както и с избора на музики. И не се съмнявам, че ще го направим.       Така. Дотук добре. Но не всеки дошъл е с добри намерения, разбира се. И това е съвсем естествено и в реда на нещата. Преди около час ми се обадиха и ми казаха, че въпреки моята молба, наша “специалистка” е снимала с телефона си композициите ни през цялото време. Тя е от тези, които едва ли ги е снимала, за да им се любува вечер преди сън. Познавам я добре и знам, че е изпълнявала поръчка.    Със сигурност композициите са необходими на някой в чужбина, който ще трябва да показва сила и мощ като треньор, а се страхува, че ще се справи. Такива в чужбина, колкото искаш..Или са необходими на някой, чиято цел ще е да вмени погрешни представи във феновете (на съдиите и специалистите не би могъл, защото те познават достатъчно вече силата на Весела), кой пръв е измислил някой от оригиналните ни елементи. И такива не са рядкост..   А както вече поясних, за да имаш висока оценка се изисква отлична творческа мисъл и нестандартна, специфична фантазия. Затова по-лесно е да откраднеш нечия идея, да я попромениш малко и готово! Многократно съм ставала свидетел на това. Няма да се учудя ако някой отбор цъфне и с някоя от нашите музики…   Има достатъчно време, “творецът-треньор” да си пооправи съчетанията…   Ще ви споделя и още нещо. Нагледала съм се на гадории, чиято цел е била да попречим на българската художествена гимнастика. И знаете ли? Само българи са ги правили тези гадории… Казана на българите, нали знаете.   И за финал: С нищо няма да попречи това на предначертания ни път! Ние си го следваме и влагаме сърце и любов.   Има една велика истина за мен: важно е какво съдържа млякото, с което кърмиш – Любов или Омраза! Финалът винаги е ясен!   Пък и да ви кажа, че само когато БЪЛГАРКИ играят на МИСТЕРИИТЕ НА БЪЛГАРСКИТЕ ГЛАСОВЕ, само тогава оригиналните елементи, пируетът, скокът и равновесието са точно такива, каквито трябва да бъдат – красиво мистериозни! Далече от темата: Могат да минат много години, но винаги истината намира най-атрактивния начин да свали целофана!”", "date": "2018.02.04", "title": "Конспираторката Илияна Раева подозира, че ”германката” Нешка Робева е шпионирала ансамбъла ни?"}
{"url": "http://www.classa.bg/%D1%81%D0%B2%D1%8F%D1%82/item/378201-%D0%BA%D0%BE%D0%BB%D0%BA%D0%BE-%D0%B0%D0%B5%D1%86-%D0%B0-%E2%80%9C%D0%B1%D0%B5%D0%BB%D0%B5%D0%BD%D0%B5%E2%80%9D-%D0%B8%D0%BC%D0%B0-%D0%B2-%E2%80%A6-%D1%81%D0%B0%D1%89-%D0%B8%D0%BD%D1%82%D0%B5%D1%80%D0%B0%D0%BA%D1%82%D0%B8%D0%B2%D0%BD%D0%B0-%D0%BA%D0%B0%D1%80%D1%82%D0%B0", "text": "ПРОЦЕНТИТЕ изразяват степента на завършеност на съответния енергиен блок, преди да се стигне до отказ за довършването му. Интерактивната карта можете да видите в статията “THE BIG PICTURE: Abandoned Nuclear Power Projects (Interactive Map)”, а линка към нея е:  През последната година, след като платихме на руснаците 1,2 милиарда за старо желязо (из)родната политико-медийно-енерГЕПИйна мафия, основно през министър енерГЕПИка, постоянно рИве, че не можем да изоставим откраднатите до сега 3 000 000 000 (три милиарда) лева, за АЕЦ “Белене”, а трябва да ги “спасят”, като продължат да крадат.", "date": "2018.02.04", "title": "Колко АЕЦ-а “Белене” има в … САЩ? (интерактивна карта)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378202-%D1%81%D0%B2-%D0%B8%D1%81%D0%B8%D0%B4%D0%BE%D1%80-%D0%BF%D0%B5%D0%BB%D1%83%D1%81%D0%B8%D0%BE%D1%82%D1%81%D0%BA%D0%B8", "text": "    В числото на великите подвижници, които избрали пустинния живот от любов към Христа, Църквата почитa преп. Исидор Пилусиот.   Св. Исидор е живял в V век († 435 г.). Той се родил в Египет от богати родители, получил добро образование и на млади години оставил света, като желаел усамотение. Той бил постриган в монашество, после се заселил в пустинно място близо до град Пилусия в Долни Египет. Тук той живеел в строго въздържание, носел груба дреха и се хранел само с корени. Непрестанно се молел и се издигал с мисъл до Бога.           Слухът за неговия строг и благочестив живот привлякъл към него други подвижници и той бил избран за игумен на манастира. Грижейки се постоянно за душевната полза на братята, той ги ръководел чрез мъдрите си наставления, учел ги чрез слово и пример на смирение, кротост, безкористие, борба против страстите и светските помисли.   \"Каква полза - казвал той - да отидеш в пустинята, щом се предаваш на влечението на собствените помисли, щом живееш в пустинята като сред народна тълпа? Когато душата при външна тишина се смущава от лоши помисли и въжделения, то такова състояние и в чувствата произвежда омрачение; то покрива с безславие извършените вече подвизи, помага на страстите да победят духа и прави готовия за битка ратник страхлив беглец\".   \"Животът на инока - пише още св. Исидор - трябва да бъде чужд на гняв, гордост, сребролюбие, самолюбие. Инокът трябва да бъде свободен от грижи за тялото. Устата на инока трябва да бъдат винаги готови да благодарят на Господа и да се молят за полезното, а за злословие те трябва да бъдат неподвижни.\"   Не само към иноците и пустинножителите преподобни Исидор обръщал своите поучения. Неговите съчинения съдържат много назидателни неща за човеците от всяко звание. В писмата, от които до нас са стигнали повече от две хиляди, той се обръщал и към управителите, и към епископите с мъдри съвети; той опровергава лъжеученията, излага догмите на вярата, обяснява свещеното писание, тъй че всеки може да почерпи от тях полезна поука.   Като изучавал дълбоко науките и словесността, Исидор разбирал, колко несравнено по-високо от всичко стои християнската мъдрост. Той съветва да се изучава с внимание   и скърби, че тъй много люде се обръщат \"не към оная словесност, която прави човека душевно чист и мъдър, а само към тая, която развлича слушателите; не към оная, която пробужда душата от успиване, а към тая, която ласкае слуха.\"   Преподобни Исидор търпял гонения заради своите строги изобличения, но той не преставал твърдо и неизменно да стои за истината и да защищава пред управителите невинно гонените. Така той се явява твърд защитник на   и строго укорява неговия враг - своя родственик Теофил, архиепископ Александрийски, за беззаконните му действия против светителя.   \"Аз винаги ще обичам добродетелта - пише св. Исидор, - макар тя да е обременена с присмивки; ще се гнуся от порока, макар той да е увенчан със слава\".   Той убедил също  , наследник на Теофила, да впише името на св. Йоан Златоуст в поменика на Александрийската патриаршия.", "date": "2018.02.04", "title": "Св. Исидор Пелусиотски"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378203-4-%D1%84%D0%B5%D0%B2%D1%80%D1%83%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": " г. –   става   на  .      г. – Излиза първото напечатано произведение на   –   71.      г. –   забранява   в своите колонии и обявява робите за свободни граждани.      г. –   разрушава столицата на   –  .      г. – Основан е окръг   в  .      г. – Основан е   отбор       г. –   в   започва да използва   за идентифициране на престъпници.      г. –   утвърждава емблемата за своите   – статуетката  .      г. –  :   обявява   териториални води за зона на военни действия.      г. – Компанията   купува компанията  .      г. –   извършва неуспешен   срещу  .      г. –  :   – открити са   в  ,  .      г. – В   е   бившият ръководител на  .      г. –  : Приключва  .      г. – Втората световна война: Започва   с участието на  ,   и  .      г. – Основан е   отбор  .      г. – Завършва Първата национална конференция на  .      г. – Учредена е  .      г. –   с   8,7 по   разтърсва  .      г. – В   е намерен най-големият в света   – 1520  .      г. –  :   се откриват в  ,  .      г. –   оглавява неуспешния опит за преврат, наречен   срещу тогавашния   на  . Загиват стотици хора.      г. – Председателят на   и   връщат мандата за съставяне на ново правителство след оставката на   на   по време на       г. – С политически   е прието  .          ", "date": "2018.02.04", "title": "4 феврури, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/378204-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B8-%D0%B1%D0%BE%D0%B3%D0%BE%D1%81%D0%BB%D0%BE%D0%B2%D0%B8-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F-%D0%B2%D0%BC%D0%B5%D0%BD%D1%8F%D0%B2%D0%B0-%D0%B4%D0%B6%D0%B5%D0%BD%D0%B4%D1%8A%D1%80-%D0%B8%D0%B4%D0%B5%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%BA%D0%B0%D1%82%D0%BE-%D1%8E%D1%80%D0%B8%D0%B4%D0%B8%D1%87%D0%B5%D1%81%D0%BA%D0%B0-%D0%BD%D0%BE%D1%80%D0%BC%D0%B0", "text": "  „С оглед изникналите в обществото и политическите среди разисквания относно Истанбулската конвенция смятаме за необходимо да се чуе гласът и на православни богослови. Налагането на тази Конвенция на обществото като свършен факт може да доведе до много и непредвидими проблеми.         Основните въпроси, които текстът на конвенцията поставя и които изискват осмисляне и отговори, са следните:   1. Истанбулската конвенция отваря възможности за въвеждането на дефиниции за човека и на ценности, които противоречат на християнската ни идентичност като личности – мъже и жени, на християнската ни традиция като народ и на способността ни като общество – спасило евреите през Втората световна война – да защитим слабите от всяка форма на насилие. В редица текстове на конвенцията (напр. чл. 3, б, чл. 4, ал. 2, чл. 66, ал. 1 и т. н.) се въвежда понятието  не само в смисъл на   но и в смисъл на  .   1.1. Конвенцията вменява на едно неюридическо понятие (знаково за определени ЛГБТ среди) юридическо значение за всички българи;   1.1.1. За първи път то е изведено през 50-те години на ХХ в. от лингвистиката и е въведено в  ;   1.1.2. Впоследствие – особено след 1990 г., когато Джудит Бътлър формулира понятието   – то се използва като инструмент за целите на една нова  , синтезирала културния марксизъм и тежкия комплекс за вина в развитите обществата с колониално, робовладелско и нацистко минало.   1.2. На трето място идва използването му в документи като Истанбулската конвенция, като  , която всяко национално законодателство трябва да приложи, генерира и развие за целите на споменатата вече идеология;   1.3. Четвъртото му приложение е на нивото на  . За тази цел всеки опонент бива „стигматизиран“ като протагонист на „домашното насилие“ или дори като геополитически лобист.   2. Понятието  е квазинаучно и е част от идеологията на джендър идентичността, съгласно която полът е изцяло социален конструкт:   2.1. Въвеждането в законодателството на идеологически натоварено понятие създава възможности за последващото налагане на културни модели и ценностни нагласи, които рушат основите на личностната идентичност и на семейството като основна структурна единица на обществото.   2.2. Предвидените в Конвенцията мерки за промяна на социалните модели на поведение на жените и мъжете (чл. 12, ал. 1) и за джендър образование с цел изкореняване на техните стереотипни роли (чл. 14, ал. 1) са инструктивни изисквания, които имат изцяло идеологическо съдържание. Като такива, те нямат място в националното законодателство.   2.3. Ратифицирането на Истанбулската конвенция в този ѝ вид (и превод) от Българския парламент ще докаже дефицит в националното законодателство по отношение насилието изобщо: спрямо жените, спрямо децата, а защо не и спрямо човека по принцип.   2.4. Основателно се поставя въпросът: съществува ли такъв правен дефицит в България? Ако отговорът е „да“, тогава следващият въпрос към законодателната (и изпълнителната) ни власт е „защо“?   2.4.1. Защо правното министерство досега не е инициирало (и не инициира) законодателни промени в тази област през последните три десетилетия от най-новата ни история?   2.4.2. Ако отговорът е „не“, тогава какво (освен дипломатическата куртоазия) прави въпросната Истанбулска конвенция насъщна потребност за дневния ред на обществото ни?   2.5. Джендър идеологията е единственото ново, което липсва в нашето национално законодателство.   2.6. Ратифицирането на конвенцията всъщност ще наложи понятието   не на равнището на  (където му е мястото), а на равнището на  , тоталитарно налагана на всеки българин – от новороденото, до всеки от нас като обект на правото.   3. Истанбулската конвенция и заложените в нея модели на обществено поведение, морални предписания и законово нормотворство са провокация към Православното християнство като „традиционна религия в Република България“ (Конституция на РБ, чл. 13 [3]).   3.1. Християнското съзнание отнася тайната на пола към човешката природа, която е дарувана от Бога. За него тайната на пола е основана в сътворената от Бога човешка природа.   3.2. Природата, телесността и полът са промислително  на човека и следва да бъдат осъществени в неговото формиране като личност.   3.3. Полът се отнася към различния начин на функциониране на богодаруваната природа, на която в еднаква степен са носители и мъжът, и жената.   3.4. Полът е  (биологична) характеристика, която трябва да бъде осъществена в рамките на брачното съжителство като служение на съпружеството, родителството, майчинството, бащинството.   3.5. Всички тези „социални роли“ не могат да бъдат отделени от тяхната биологична, природна обусловеност и да бъдат мислени като „джендърни роли“, т. е. като създаване на социална полова идентичност.   3.6.  и  реализация на мъжа и жената предполага  в тяхната природа полово различие и не може да се сведе до т. нар.  .   3.7. Приемането на идеологическото понятие  е изцяло неприемливо за християнската антропология, която разглежда човека като личност, носител на природа и телесност с присъщото ѝ полово различие.   4. За православно то съзнание единственият начин за осъществяването на пола, като възможност за живот, е семейството – като брачен съюз на мъж и жена.   4.1. Семейството е естествената среда, в която зададеният пол може да бъде осъществен като съпружество, родителство, майчинство или бащинство в живота на отделната личност.   4.2. Идеята на джендър идеологията за изграждането на  роли или  , които подменят тези служения на мъжа и жената няма антропологично основание и е изцяло идеологически конструкт.   С оглед всичко, казано до тук, питаме: кое прави ратифицирането на тази конвенция (в този ѝ вид и превод) жизненоважна тема за дневния ред на обществото ни?   Демографската и ценностната криза, масираната имиграция на млади и образовани българи, са много по-насъщни проблеми, които трябва да бъдат предмет на обществения дебат, на законодателни инициативи и на конкретни управленски действия  и .", "date": "2018.02.04", "title": "Православни богослови: Истанбулската конвенция вменява джендър идеологията като юридическа норма"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/378205-%D0%BD%D0%B8%D0%BD%D0%BE%D0%B2%D0%B0-%D0%BE%D1%82-%D0%BF%D0%B5%D1%81-%D0%BC%D0%B8-%D0%BD%D0%B0%D1%80%D0%B5%D0%B4%D0%B8%D1%85%D0%B0-%D0%B2%D0%B5%D0%B4%D0%BD%D0%B0%D0%B3%D0%B0-%D0%B4%D0%B0-%D0%B8%D0%B7%D1%82%D0%B5%D0%B3%D0%BB%D1%8F-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D1%82%D0%BE%D0%B2%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%BE-%D0%BB%D0%B8-%D0%B5", "text": "   Това съобщи лидерът на БСП Корнелия Нинова пред “Събуди се” по Нова тв и цитирана от “Епицентър”.     Тя съобщи, че от водачката на ПЕС – жени дошло второ, още по-остро и заплашително писмо с нареждане да се ратифицира Конвенцията. “Това демократично ли е?”, попита Нинова.     “Защо е тази война? В последните 30 години никога не съм била подложена на такъв огромен натиск”, посочи Нинова. И попита : Защо не направим една Софийска конвенция за демографската криза.", "date": "2018.02.04", "title": "Нинова: От ПЕС ми наредиха веднага да изтегля предложението на референдум. Това демократично ли е?"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/378206-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%B5%D0%BD-%D0%B3%D0%B5%D0%B9-%E2%80%93-%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%B2%D1%83%D0%BB%D0%B8%D0%BA%D0%B8%D1%8F%D1%82-%D1%8F%D0%BD%D1%83%D1%81-%D0%B8%D0%BB%D0%B8-%D0%B4%D0%B2%D0%B5%D1%82%D0%B5-%D0%BB%D0%B8%D1%86%D0%B0-%D0%BD%D0%B0-%D0%B2%D0%B8%D1%86%D0%B5%D1%82%D0%BE-%D0%BF%D0%BE-%D1%82%D0%B8%D1%88%D0%B8%D0%BD%D0%B0%D1%82%D0%B0", "text": "Патриотарският фронт се пука по шефовете. Пристаналите на ГЕРБ „Обединени патриоти“ са на път да се преименуват в „Разединени идиоти“, дърлещи се по медиите за гейове, лесбийки и третия пол. Патриотар № 1 наруга като каруцар патриотар №2, след което военният бос му го върна с ЕГН-то.   Симеонов нарече глупотевина идеята на Каракачанов за референдум за гей-браковете. “Тук няма никакво единодушие, ВМРО малко истерясат, за да събират медийни дивиденти, нито е обсъждано от Обединени патриоти, нито ще се съглася да издухаме още 40 милиона лева заради някакви глупотевини…“, изригна вицето по тишината.         Каракачанов не му остана длъжен и подло удари партньора си по слабото му място: „Валери Симеонов е с 10 години по-голям от мен, държи да му викам “батко”. Този път съм пропуснал да се консултирам с него, но смятам, че съм прав. Ако смята, че въпросът не трябва да се изяснява, е негово лично мнение, аз имам свое“.   Хубавото в коалиционния гей-скандал е, че мислещият електорат изтрезнява от патриотарския махмурлук и трезво ще оцени двете вицета. На измамените пенсии, повярвали на патриотарската клетва за 300 лева минималка, отдавна им светна що за стока са патриотарите…   Ала нека днес се смирим и поздравим с празника им Обединени патриоти.          „Този голям човек Борисов има голямо, добро сърце, което иска да откликне на всеки…“    „След като Борисов беше премиер, всеки може. Не може цял ден да гледаш телевизия и да се разхождаш. Имаше няколко министри, които можеха да бъдат много по-добри премиери. Борисов е голямо гюле, което тегне на ГЕРБ. Това е самовлюбен, откъснат от живота мегаломан. Свърши тоя! Изгоря! ГЕРБ има бъдеще, но не с тоя…”     Аз няма да се съглася, както и моите отговорни съпартийци от НФСБ, да искаме референдум – да издухаме още 30-40 млн. лв. държавни пари за поредната глупотевина, допълни той.   Симеонов обяви, че идеята за референдум за Истанбулската конвенция не е обсъждана от “Обединени патриоти”. “Малко истеряса ВМРО, за да събира още малко медийни дивиденти. Това правят колегите. Нито е обсъждано от “Обединени патриоти”, нито пък аз някога ще се съглася, както и моите отговорни съпартийци от НФСБ, да искаме референдум – да издухаме още 30-40 млн. лв. държавни пари за поредната глупотевина. Хайде стига вече”. Това каза вицепремиерът Валери Симеонов в предаването „България сутрин“ по „България он ер“, цитирани от „Фокус“.   “ГЕРБ са в една много тежка ситуация, при която те са голямата управляваща партия, която има отговорности по време на председателството към своите европейски партньори”, каза още Симеонов. По думите му имаме полза от ЕС, но не всичко, което идва от там е добро и не всичко съвпада с нашата ценностна система. Въпросът ще се реши в парламента, добави вицепремиерът.   Бих препоръчал на прокуратурата и на правосъдната система със същия хъс и енергия, с които започват да правят разследване на едни такива институции, които няма къде да избягат, нито могат да се противопоставят, по същия начин да се насочат и към организираната престъпност и по-мащабните злоупотреби, за които съм сезира в областта на енергетиката, например.   На въпрос дали страната може да се справи с корупцията Симеонов отговори: “Няма проблем, който една държава не може да реши, стига да поиска да го направи. Държавата е най-голямата сила на съответната територия, държавната власт има всички механизми. Трябва да има желание, трябва да има смелост да го направи и може да го направи.   Вицепремиерът коментира и темата за втори лифт в Банско, като отбеляза, че от него концесионерът няма да има пряка финансова полза. “Хората, които отиват в Банско, ще бъдат същите, но няма да чакат 3 часа като говеда на тълпи на опашките, а ще чакат 1 час. Всички останали аргументи са лъжа. Всъщност ние сме свидетели на “Митинга на лъжата”- шествието на лъжата в центъра на София всеки четвъртък. Жалко за хората, които се подлъгват и не търсят сериозната аргументация, а просто вярват на едни опънати плакати”, коментира Валери Симеонов.   Във връзка с протестите за спасяването на двете лъвчета Масуд и Терез вицепремиерът заяви, че явно общественият живот напоследък много е олекнал, след като се занимаваме с такива теми и добави, че според него не е работа на премира да се занимава с това. “Той, като гледам, навсякъде е готов да откликне. Може би такъв му е манталитетът. За мен е унизително да се занимаваме с такива глупотевини от сутрин до вечер”, заяви Валери Симеонов. “Този голям човек има голямо, добро сърце, което иска да откликне на всеки, според мен. Такъв му е темпераментът”, добави той.  ", "date": "2018.02.04", "title": "Патриотичен гей – скандал! Двуликият Янус или двете лица на вицето по тишината"}
{"url": "http://www.classa.bg/%D1%81%D0%B2%D1%8F%D1%82/item/378199-%D1%81%D0%B2%D0%B0%D0%BB%D0%B8%D1%85%D0%B0-%D1%80%D1%83%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D1%83-25-%D0%B2-%D1%81%D0%B8%D1%80%D0%B8%D1%8F", "text": "Руски военен самолет Су-25 е бил свален от сирийски бунтовници край Идлиб в северните части на Сирия, съобщават световните агенции. Пилотът е успял да катапултира преди машината да се разбие в земята, но е бил заловен, твърди базираната в Лондон Сирийска обсерватория за човешки права. Според друга информация той е загинал.         Съдбата на пилота обаче все още не е потвърдена, нито в плен на чия група може да е попаднал той.   Видео, публикувано в социалните мрежи, изглежда показва моментът, в който самолетът е поразен. На друго могат да се видят горящи останки на земята, като на едното крило има и червена звезда.   Русия, заедно със своите сирийски съюзници, преследва бунтовници в този регион, пише CNN. Войски на сирийското правителство започнаха мащабна офанзира край Идлиб в края на декември, подкрепени от руски самолети.   През последните 24 часа там е имало десетки военни удари от страна на руски машини, заявяват от обсерваторията пред агенция \"Франс прес\".   Руското министерство на отбраната все още не е коментирало инцидента.", "date": "2018.02.04", "title": "Свалиха руски самолет Су-25 в Сирия"}
{"url": "http://www.classa.bg/%D1%81%D0%B2%D1%8F%D1%82/item/378200-%D1%80%D1%83%D1%81%D0%B8%D1%8F-%D1%81-%D0%BD%D0%BE%D0%B2-%D1%80%D0%B5%D0%BA%D0%BE%D1%80%D0%B4-%D0%B2-%D0%BA%D0%BE%D1%81%D0%BC%D0%BE%D1%81%D0%B0", "text": "Рекордно за руската космонавтика излизане в открития Космос приключи след успешното фиксиране в правилна позиция на ключова антена на Международната космическа станция (МКС), предава ТАСС.   Антената се използва за комуникация с Центъра за управление на полетите край Москва. В края на продължилата 8 часа и 13 минути “космическа разходка” на Александър Мисуркин и Антон Шкаплеров възникна проблем.       След като двамата успешно подмениха кутията с електроника за ъпгрейдване на антената, тя не се насочи в правилната позиция. Антената – дълго рамо с четирифутова чиния в края – бе сгъната преди да започнат ремонтните работи.   От контролния център на НАСА в Хюстън съобщиха, че антената функционира, но в руския център свикаха заседание, което да реши дали е необходима още настройка. Командирът Мисуркин и космонавтът Шкаплеров направиха няколко опита чрез дистанционно управление да насочат правилно чинията. Накрая някой извика на руски: “Тя се движи. На място е”.   С пребиваването си в открития Космос Мисуркин и Шкаплеров подобриха руския рекорд от 8 часа и 7 минути, поставен през 2013 г. Предвиждаше се престоят им извън станцията да продължи 6 часа и 40 минути. Световният рекорд от 8 часа и 56 минути, установен през 2001 г., все още се държи от НАСА.  ", "date": "2018.02.04", "title": "Русия с нов рекорд в Космоса"}
{"url": "http://www.classa.bg/%D1%81%D0%B2%D1%8F%D1%82/item/378197-%D0%BA%D0%B0%D0%BA%D0%B2%D0%BE-%D1%83%D0%B1%D0%B8%D0%B2%D0%B0-%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B8%D1%82%D0%B5", "text": "Порноиндустрията има своите мрачни тайни, скрити отвъд сцените, които зрителите виждат на екран. Снимането във филми за възрастни е работа като всяка друга. Е, може би не точно като всяка друга. Вероятно заради това обществото има специално мнение за този занаят, а в ерата на социалните мрежи няма нищо по-просто от това да се нахвърлиш върху някоя порноактриса заради кариерата, която е избрала да гради.   Самоубийството на актрисата Огъст Еймс пред декември 2017 г. привлече вниманието върху този проблем. Еймс посегна на живота си именно след кибер тормоз върху нея.     Тази \"епидемия\" вече има своето отражение в порноиндустрията, където все повече се говори за нуждата от промени, за да се намали психическото натоварване върху актьорите и да се избегнат бъдещите трагедии, при които хора умират твърде млади.     Тялото на 23-годишната порноактриса Огъст Еймс беше открито малко след като тя публично защити правото си да избира с кого да се снима. В личния си профил в Twitter Еймс написа, че „която и жена” да я смени в снимките на бъдеща порно сцена, ще й се наложи да работи с „мъж, който се е снимал в гей порно”. Някои побързаха да я обвинят в хомофобия. Последва вълна от интернет тормоз, обиди и заплахи.   „Светът очаква да се извиниш или да глътнеш таблетка с цианид. Съгласни сме на което и да е от двете”, отвърна актьорът Джакстън Уийлър, снимащ се в порно с хомосексуална насоченост.   Еймс отвърна, че не е хомофоб. Обясни, че от съображения за \"безопасност\" е една от многото жени в индустрията, които не снимат сцени с мъже, участващи и в гей порно. Актрисата многократно след това обяснява, че е визирала, че рискът от заразяване с полово предавани болести при актьори, които участват и в гей сцени, е далеч по-голям.     „Тормозът отне животът й”, написа в сайта на покойната актриса нейният съпруг - режисьорът на филми за възрастни Кевин Муур. „Ако не беше подложена на тормоз, днес щеше да е жива. Тя отне живота си ден след стартът на тормоза. Безумно е някой да мисли, че двете неща не са свързани”, обясни Муур.   Има информация, че преди случилото се Еймс се е борила с депресия и биполярно разстройство.           Няколко седмици след трагедията с Еймс се появи информацията за смъртта на друга порнозвезда – 31-годишната  . Причината за нейната смърт е свръхдоза. Белтран също е имала своите лични проблеми – телесна дисморфия (погрешно виждане за собственото тяло), несполучливи интимни връзки и депресия. Още три порноактриси починаха наскоро при странни обстоятелства:         Случаите с Белтран, Нова, Луа и Стайлз получават много по-малко медийно внимание от самоубийството на Еймс. Но те показаха още по-голяма криза:  .   Според Центъра за контрол и превенция на заболяванията в САЩ (CDCP), самоубийството е втората най-разпространена причина за смъртта на хора между 15 и 34 години. Нарастващият онлайн тормоз, по-ниското заплащане и липсата на осигуряване на психологическа помощ за актрисите в бранша влошава нещата още повече.     Такова е мнението на порнозвездата Джинджър Бенкс. Самата тя също е страдала от депресия заради начина, по който хората гледат на професията й. „Това е най-лошото в тази работа – начинът, по който хората се отнасят с мен, заради това как си изкарвам прехраната”, казва Бенкс пред Hollywood Life.           30-годишната порноактриса Лорън Филипс също се е сблъсквала с кибер тормоз. Преди месеци пуска туит, който смята за забавен. Някои хора обаче се чувстват засегнати от написаното и започват да я обиждат. Наричат я „грозен човек” и искат да бъде изхвърлена от индустрията. Това почти я кара сама да се откаже.   „Не осъзнавам колко хора четат това, което пиша в социалните медии. Пошегувах се в неправилния момент и някои хора се почувстваха засегнати”, спомня си Филипс пред The Daily Beast.   И тя като много други порноактриси вече се е научила как да се изолира от онлайн обидите, които получава заради професията си. Но през миналата година тормозът, който се изсипва върху нея е твърде голям и отчаянието я обзема.   Това се случва през октомври 2017-а. По-малко от 3 месеца по-късно нейната колежка Огъст Еймс, която я била сред първите, приветствали я в бранша, отнема живота си, вероятно също заради кибер тормоз.     Няколкото поредни смъртни случая доведоха до това, че някои актьори настояват за промени в индустрията, в която е изключително лесно да се влезе, контролът е почти никакъв и не се осигурява никаква сигурност за работещите в сферата, въпреки многото рискове. За разлика от порноактьорите отпреди ерата на интернет, днешните звезди в бранша се сблъскват с множество проблеми – нападки в социалните мрежи, все по-изострена конкуренция без повишение на заплащането; и най-вече все по-натоварващи сексуални сцени. Всичко това може да доведе до засилване на съществуващи психологически проблеми или обръщане за „помощ” към хапчета, наркотици или алкохол.   Според тези актьори порноиндустрията не прави достатъчно за тях. Странното е, че в началото на 90-те ситуацията е била по-различна – актьорите и актрисите са имали по-голям избор с кого да работят и какво точно да правят пред камера.     Актрисата Джуълс Джейд има личен опит с това. Спомня си как е била наета за сцена с „леко връзване”. По време на снимките е завързана за задната част на боклучийски камион. Преживяването я е накарало да мисли за самоубийство. Казва, че това се случва на много жени в бизнеса.   „Отиват на снимачната площадка и режисьорът искат да уловят страха им, защото това е нещото, което феновете искат. А има наистина извратени хора, които искат да гледат наистина отвратителни неща”, разказва Джейд пред The Rolling Stones.     „На тях не им пука за момичетата. Пука им само за феновете”, отсича Джейд.   Не е тайна защо толкова жени се насочват към порното – заплащането е сравнително добро, работи се почасово, а вниманието, което актрисите получават, ги главозамайва. Последното е особено важно за тези, които имат ниско самочувствие. А такива има много. Изведнъж се сдобиват с фенове, които им се възхищават. Проблемите обаче дебнат зад ъгъла.   Някои актьори сами се опитват да помогнат на колегите си. Гилдията на актьорите във филми за възрастни е създадена преди едва две години и се определя като единствената призната синдикална организация на работещите в порноиндустрията в САЩ. Една от целите й е да осигури по-голям достъп до психиатрична помощ на нуждаещите се от такава.   Комитетът за защита на актьорите във филми за възрастни, от своя страна, предлага менторска програма за новобранците и ги насочва към терапевти и психолози. В същото време самата индустрия не предлага подобна помощ на тези, които са пред камерите. А онлайн тормозът към тях не секва. Източниците му са навсякъде - всички носим по един в джоба си, но някои хора са склонни да ги използват и да напишат възможно най-обидните неща. Това, в комбинация с все по-изискващата и по-малко даваща работа, води до трагедии.   Актьорите в бранша очевидно имат нужда от помощ да се преборят с вътрешните си демони. Защото в крайна сметка от това може да зависи животът им.", "date": "2018.02.04", "title": "Какво убива порнозвездите"}
{"url": "http://www.classa.bg/%D1%81%D0%B2%D1%8F%D1%82/item/378198-%D1%85%D0%BE%D1%80%D0%B0%D1%82%D0%B0,-%D0%BA%D0%BE%D0%B8%D1%82%D0%BE-%D0%BE%D1%89%D0%B5-%D0%B2%D1%8F%D1%80%D0%B2%D0%B0%D1%82-%D0%B2-%D0%B7%D0%B0%D0%B3%D0%BE%D0%B2%D0%BE%D1%80%D0%B0-%D0%B7%D0%B0%D0%B4-%D0%B0%D1%82%D0%B0%D0%BA%D0%B8%D1%82%D0%B5-%D0%BE%D1%82-11-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-2001-%D0%B3", "text": "На 11 септември 2001 г. четири пътнически самолета бяха похитени от радикални ислямски терористи. Близо 3000 души загинаха, когато самолетите се врязаха в Световния търговски център, Пентагона и в поле в Пенсилвания. Само няколко часа след падането на двете кули в Ню Йорк, се появи първата конспиративна теория, която продължава да съществува цели 16 години по-късно.   \"Само аз ли го виждам?\", пише потребител на име Дейвид Ростчек, \"Ударът на самолетите не беше това, което взриви Световния търговски център\".         \"Няма съмнение, че самолетите удариха сградата и причиниха големи щети. Но вижте кадрите - сградите се сринаха. За да събориш един небостъргач, е достатъчно да заложиш неголямо количество експлозиви на точните места... Някой трябва да е имал пълен достъп до двете кули и достатъчно време, за да организира всичко това. Доста зловещо. Най-злокобната част обаче е - за какво тогава бяха нужни самолетите?\"   Официалните разследвания ясно показаха, че конструкцията на двете кули е била отслабена от свръхвисоката температура при експлозията на самолетите. Сградите са рухнали под тежестта на падащите горни етажи. Но дори и сега някои хора отказват да вярват на тази версия за събитията.     Сред скептиците е британецът Мат Кембъл, чийто 31-годишен брат Джеф загива при падането на северната кула на Световния търговски център. Кембъл все още не може да се отърси от шока и тревогата заради неизвестността в първите дни след атентата.   Семейството му се намира на почивка в Испания, когато научава, че нещо се случва в Ню Йорк. С големи усилия се добира до информация, че Джеф действително се е намирал в една от рухналите кули. Всички полети до Ню Йорк са блокирани, едва няколко дни по-късно Мат успява да организира прехвърляне през Великобритания до САЩ.   Пътувайки към мястото на терористичните атаки, все още таи надежда, че брат му може би е жив. След няколко обаждания в болниците на Ню Йорк разбира, че оцелели от катастрофалния атентат почти няма. През 2002 г. част от тялото на Джеф Кембъл е идентифицирана сред отломките от Световния търговски център, разследването за смъртта му приключва едва през 2013.   Към този момент Мат вече започва да се съмнява в официалната версия за случилото се. Не е привърженик на която и да е конкретна конспиративна теория, но е убеден, че нещо се прикрива. Има нещо, което му пречи да разбере отговорите на въпросите за смъртта на брат му.   Колкото повече разсъждава по темата през годините, толкова повече нещата не му изглеждат правдоподобно. Изпраща искания по закона за достъп до информация до ФБР и други разследващи институции. В повечето случаи му отговарят, че нямат право да разкриват данни, за да не попречат на следствието. Оттогава минават 16 години, а Мат Кембъл не може да се запознае с базовите доказателства от властите.     Повече от половината американци вярват, че правителството крие информация за атаките на 11 септември, твърди изследване от 2016 г. на университета \"Чапман\" в Калифорния.   Части от официалния доклад на американското правителство за атентатите са засекретени с години, информация все още липсва. Това обаче не означава, че има каквито и да е доказателства за по-абсурдните онлайн конспиративни теории за атентатите.   Някои твърдят, че американското правителство е замесено като съучастник - че властите умишлено са допуснали атентатите да бъдат извършени, или дори са участвали в планирането им.   Според психолозите основната причина за съществуването на конспиративните теории е неспособността на хората да осмислят противоречието на атентатите. Как е възможно сравнително малка група терористи, въоръжени с ниско технологичен арсенал, да предизвика толкова тежки разрушения и кръвопролитие?   , казва професор Карън Дъглас, социален психолог в университета в Кент.   Често официалното обяснение звучи прекалено шаблонно и не задоволява интереса на хората. Конспиративните теории често се зараждат в резултат на потребността от обяснение, която е пропорционална на мащабите на самото събитие.   Затвърждаващото естество на онлайн пространството води дотам, че теориите успешно продължават да се поддържат вече десетилетие и половина.   Информацията не винаги се разпространява хаотично - често хората я споделят с близки, които разсъждават по сходен начин на тяхното собствено мислене по тези въпроси.   Теориите на конспирацията набират популярност и заради няколко книги и филми.   „Новият Пърл Харбър\" излиза през 2004 г. - в нея преподавателят по религиозна философия и теология Дейвид Рей Грифин обвинява американското правителство в съучастничество в атентатите.   Първата част от филмовата поредица Loose Change на Дилън Ейвъри дебютира през 2005 г. - теорията за вътрешен заговор отново стои в основата на сценария. Vanity Fair ги нарича „първият интернет блокбъстър\". Филмите привличат милиони зрители, споделят се на пиратски DVD, в Google Video и в интернет форуми. Поредицата е толкова масово достъпна, че копие от нея беше открито и в скривалището на Осама бин Ладен след залавянето му през 2011 г.     Объркването и хаосът в самия ден на атентатите също помагат за разпространението на митовете около 11 септември 2001 г. Първоначалната информация гласи, че малък самолет се е ударил в първата кула на Световния търговски център, в друг етап се говори за 10 отвлечени пътнически самолета в небесното пространство на САЩ...   В трескавите часове след терористичните атаки BBC съобщава, че Седми корпус на Световния търговски център \"май\" се е срутил - 20 минути преди самата сграда действително да се превърне в развалини.   Корпус 7 е 47-етажна сграда, разположена на 100 метра разстояние от двата основни небостъргача на Световния търговски център. Сградата не е ударена от самолет, но все пак рухва.   Разследването на Националния институт по стандартизация и технологии на САЩ (NIST), констатира, че Корпус 7 се е срутил заради пожарите, избухнали на няколко етажа, които са предизвикали поддаване на критична опорна колона.   Това обаче не променя мнението на конспиролозите, че има нещо скрито от правителствения доклад.   Организацията АЕ911 Truth събира средства в размер на няколко стотици хиляди долара, с които финансира допълнителни изследвания в университета „Феърбанкс\" в Аляска за причините за падането на сградата. Резултатите трябва да бъдат публикувани през 2018 г.   Мат Кембъл също все още търси отговори. През 2016 той пътува до Гуантанамо, за да присъства на предварителния разпит на Халид Шейх Мохамед - човекът, смятан за \"главен организатор на терористичните атентати на 11 септември 2001 г.\".   Той определя делото като \"някак фарсово\", но се примирява, че по-смислен съдебен процес за убийството на брат му няма как да получи. В залата присъстват още четири семейства на жертви. Една от близките участва в подписка за ново разследване на събитията около 11 септември. Останалите роднини на загиналите при атентатите до голяма степен са съгласни с официалната теза за атентатите.   Някои хора вече са преминали отвъд желанието да разберат какво всъщност се е случило. Те все още не могат да се справят с безкрайно тежките последици от загубата на любим и близък човек.", "date": "2018.02.04", "title": "Хората, които още вярват в \"заговора\" зад атаките от 11 септември 2001 г."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378190-11-%D0%B6%D0%B8%D1%82%D0%B5%D0%B9%D1%81%D0%BA%D0%B8-%D1%83%D1%80%D0%BE%D0%BA%D0%B0,-%D0%BA%D0%BE%D0%B8%D1%82%D0%BE-%D0%BD%D0%B0%D1%83%D1%87%D0%B0%D0%B2%D0%B0%D0%BC%D0%B5-%D0%BF%D1%80%D0%B5%D0%BA%D0%B0%D0%BB%D0%B5%D0%BD%D0%BE-%D0%BA%D1%8A%D1%81%D0%BD%D0%BE", "text": "Живoтът, cъc cвoитe xyбocти и нecгoди, минaвa бъpзo и мнoгo чecтo чoвeĸ cи дaвa cмeтĸa зa няĸoи нeщa, ĸoгaтo вeчe нямa ĸaĸ дa ги пpoмeни, пише money.bg. Πpи вceĸи идвa дeн, в ĸoйтo cи дaвa cмeтĸa зa cвoи гpeшĸи в минaлoтo или зa нecпaзeни oбeщaния ĸъм ceбe cи и близĸитe. Aĸo иcĸaтe дa избeгнeтe тoвa, мoжe би тpябвa дa пpoчeтeтe cпиcъĸa нa caйтa Воrn Rеаlіѕt, зa дa видитe           Kaĸ щe пpeĸapaтe ocтaтъĸa oт живoтa cи зaвиcи oт тoвa, ĸoeтo пpaвитe ceгa. Aĸo иcĸaтe дa пocтигнeтe cepиoзни цeли, зaпoчнeтe дa paбoтитe зa тяx oщe ceгa.     Aĸo нe иcĸaтe дa изгyбитe cвoятa индивидyaлнocт и дa бъдeтe пpocтo чacт oт мacaтa, нe ce пoдчинявaйтe нa вcичĸи пpaвилa, нaлaгaни oт дpyги xopa. Имaйтe cмeлocт дa ги нapyшитe, ĸoгaтo e нyжнo и дa cъздaдeтe cвoи, пo ĸoитo дa живeeтe.     Πoeмaйĸи няĸoй pиcĸ тpябвa дa знaeтe, чe тoй мoжe дa зaвъpши c пpoвaл, нo гo пpaвeтe caмo, ĸoгaтo знaeтe, чe биxтe мoгли дa ce cпpaвитe c пocлeдcтвиятa. Aĸo oбaчe ce cтpaxyвaтe дa cбъpĸaтe, щe cъжaлявaтe зa зa тoвa, ĸoeтo cтe изпycнaли в млaдocттa cи.   Bcлyшвaйтe ce в cъвeтитe нa дpyгитe, нo нa пъpвo мяcтo cлyшaйтe cъpцeтo cи, зaщoтo caмo тo cъc cигypнocт знae ĸъдe тpябвa дa ви oтвeдe.  He тичaйтe cлeд пapитe и нe тъpceтe paбoтa, ĸoятo щe ви гapaнтиpa дoбъp дoxoд, зaщoтo cĸopo щe я нaмpaзитe. Oтдaйтe ce нa тoвa, ĸoeтo нaиcтинa ви xapecвa и пapитe щe дoйдaт пpи вac cлeд тoвa.   Bглeждaнeтo eдинcтвeнo в пpoблeмитe и oплaĸвaнeтo нe вoдят дo нищo пpoдyĸтивнo. Фoĸycиpaйтe ce въpxy тoвa, ĸoeтo иcĸaтe, и ce бopeтe зa нeгo.  He e нyжнo дa peaгиpaтe във вcяĸa eднa cитyaция. Πoняĸoгa тя идвa пpи вac, зa дa ви дaдe възмoжнocт зa избop - дa зaпoчнeтe cпop или дa зaмълчитe. A втopoтo пoчти винaги e пo-дoбpият избop, ocoбeнo ĸoгaтo cтaвa въпpoc зa лични oтнoшeния.   He oтдaвaйтe цeлия cи живoт нa paбoтaтa, нo oт дpyгa cтpaнa нe бъдeтe пpeĸaлeнo нecepиoзни. Aĸo иcĸaтe дa живeeтe cпoĸoйнo, нaмepeтe бaлaнca мeждy двeтe.   Kaĸвoтo и дa пpaвитe, нe ce oпитвaйтe дa бъдeтe тoзи, ĸoйтo дpyгитe изиcĸвaт oт вac. Hямa ĸaĸ дa yгoдитe нa вcичĸи, a oпитaтe ли ce дa гo нaпpaвитe, щe paзoчapoвaтe ceбe cи.     Haиcтинa, тe нe ca тeзи, ĸoитo мoгaт дa ви ĸyпят щacтиe. Дopи дa нaтpyпaтe бoгaтcтвo, тoвa нe oзнaчaвa, чe щe бъдeтe yдoвлeтвopeн. Чecтo в пpecлeдвaнeтo нa пapитe чoвeĸ жepтвa мeчтитe cи, вpъзĸитe, вpeмeтo cи и oщe мнoгo нeщa.     Hищo, ĸoeтo идвa в живoтa, нe e нa пpaзнo. И вceĸи пoлyчaвa тoлĸoвa, ĸoлĸoтo caм e зacлyжил.", "date": "2018.02.04", "title": "11 житейски урока, които научаваме прекалено късно"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378191-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-4-%D1%84%D0%B5%D0%B2%D1%80%D1%83%D0%B0%D1%80%D0%B8", "text": "Днес, трябва повече да слушате, отколкото да спорите с другите. Това не само ще ви бъде от полза, но също така, ще ви позволи да разгледате много ситуации от различен ъгъл. Правете всичко сами, така никой няма да се меси във вашата работа. В семейния живот, ще искате да наложите своето мнение, което може да доведе, до конфликт с близките. Препоръчително е, да не разчитате на подкрепата на някого, ако сте в състояние да разрешите всички неотложни проблеми сами. Добри резултати се очакват тези, които вече са изготвили ясен план за действие. Пътуванията ще бъдат успешни, но вниманието на пътя, трябва да бъде приоритет. Очертава се също успех, в творческите проекти. Трябва да завършите старите проекти, за да се заемете с нещо голямо и печелившо. От развлеченията с приятели, трябва да се откажете, за да имате време за големи постижения. В личния си живот, ще имате всичко, като на филм, красиво и романтично. Но имайте предвид, че тази приказка може да свърши, ако \"включите\" ревността. Не е препоръчително да действате, само според плана си във всичко. В противен случай, ще се превърнете в истински роботи - без чувства и емоции. Внимавайте да не разклатите финансовото си положение. Това е възможно само за онези, които харчат неистови суми за скъпи покупки. Тихата среда в къщи, ще ви помогне пълноценно да си починете. Трябва да внесете ред по много въпроси, особено тези, за които сте нямали време преди. Възможно е днес, един сериозен разговор, да промени плановете ви. Ако получите пари, ги отделете настрана за черни дни. В любовта, трябва по-ярко да изразявате чувствата си, така че избраникът да ви повярва. Денят не обещава да е особено успешен и лесен, така че, още от сутринта, съберете мислите си и се стегнете. Ако има забавяне в бизнеса, свържете се с подходящите хора. Информацията в работата ви, ще бъде толкова, че ще се зариете в нея, както в купчина есенни листа. Обърнете внимание на вашето здраве, особено ако имате хронични сърдечни, чернодробни или бъбречни проблеми. Още от рано сутринта, ще бъдете в бодро и добро настроение. Дори малките престрелки с роднини, няма да ви изкарат от тава прекрасно състояние. Добра новина ви очаква, във финансовата и професионалната сфера. Вечерта, са възможни такива интересни съвпадения и събития, че неволно ще повярвате в чудеса. Днес, лесно, ще успеете да намерите отговорите на всички трудни въпроси. Ако нещо ви е измъчвало дълго време, то ще бъде решено в един миг. Много от вас, ще могат да направят силен пробив в кариерата си, а на някой им предстои отпуска и щастливо пътуване.   Очаква ви един натоварен ден. Но повечето от тревогите, ще бъдат приятни, така че не трябва да се притеснявате за резултатите от случващите се събития. Ако решите да направите нещо полезно, включете и по-младите членове на семейството. Благоприятно, ще се развиват сделки, преговори и командировки и ще постигнете необходимите високи резултати. Препоръчително е днес, с ентусиазъм да се захванете за работа, а също и да покажете усърдие в новите проекти. С шефовете бързо ще постигнете разбирателство, но с приятелите се очакват спорове по различни теми. В личния ви живот, няма да бъдете много щастливи. Избраникът ви, ще реши да тества вашите чувства, така че бъдете внимателни. Тези, които имате бизнес, ще придобият надеждни съюзници, но не трябва да губите от погледа си конкурентите. Не се опитвайте да бъдете лидери във всичко, особено във взаимоотношенията с близките. На работа, е полезно да покажете инициатива, но в личната сфера е по-добре да мълчите. По-често слушайте гласа на интуицията си, така че да не грешите. Добре е, да зачитате интересите на хората около вас. Скрийте днес желанията си, за да не разваляте чувствителната атмосфера в семейния кръг. През деня е възможно бизнес пътуване, което ще укрепи позицията ви в колектива. По не, най-добрият начин, ще се развиват нещата свързани с финансите, въпреки че няма да се наложи да се ограничавате.", "date": "2018.02.04", "title": "Дневен хороскоп 4 февруари"}
{"url": "http://www.classa.bg/%D1%81%D0%B2%D1%8F%D1%82/item/378192-%D1%81%D0%BF%D0%BE%D1%80-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%BC%D1%8A%D1%82-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0", "text": "            Това е най-голямата демонстрация в следвоенна Гърция: през февруари 1992 година в Солун се събират над един милон души, за да протестират срещу предстоящия компромис в спора за името на република Македония. Протестите предизвикват правителствена криза в Атина. Тогавашният консервативен премиер Константинос Мицотакис уволнява обявения за хардлайнер външен министър Андонис Самарас и сам подава оставка. Неговият наследник Андреас Папандреу остава неотстъпчив и налага търговско емрабго срещу съседите. И днес Атина продължава да настоява съседната държава да промени вписаното в конституцията име \"Република Македония\" Гърците смятат името Македония за част от своето собствено историческо наследство и се опасяват от териториални претенции от страна на македонците върху едноименната гръцка провинция.   Междувременно гърците се отдалечиха от твърдата си позиция. От известно време Гърция приема, че съседната държава носи име, което съдържа прилагателното \"македонска\". И сегашният премиер Алексис Ципрас иска да се придържа към това. След кръг от преговори с посредничеството на ООН стана ясно, че управляващите в Атина одобряват компромисното име \"Горна Македония\". Демонстрантите обаче отново надигат глас. В края на януари протестна демонстрация се проведе в Солун. А в неделя идва редът и на Атина. Организатор на демонстрациите е една инициатива от \"македонски сдружения\", която поддържа традициите на гръцкия регион Македония. \"Това ще бъде патриотичен митинг. Името Македония не подлежи на договаряне\", казва представителката на инициативата Георгия Битаку в телевизионно интервю.   Конфликт за името: протести на националисти в Солун     Политологът Лефтерис Кусолис казва, че подновяването на демонстрациите е типично за една част от гръцкото общество, което е разпънато между застоя и копнежите. \"Някои граждани в тази страна се чувстват свързани с историята по един много назадничав начин. Те са останали в плен на миналото и не разбират, че светът върви напред\", казва политологът в разговор с ДВ. Загриженост предизвиква и евентуалното участие на десни популиси и националисти в демонстрацията. Депутати от дясноекстремистката партия Златна зора вече излизаха на протести по улиците на Солун, но се въздържаха от политически изявления. На въпроса дали и в Атина ще бъде толерирано участието на Златна зора, Георгия Битаку отговаря, че демонстрацията е отворена за всички, които искат да \"защитят\" своята родина.     Различни десни популисти и самозвани патриоти също търсят поле за изява. Като Кириакос Велополус, който първо беше депутат от дяснопопулистката пратия ЛАОС, а отскоро е председател на русофилското движение \"Гръцко решение\". Той също ще протестира в неделя. Защо?- \"Защото американците искат да създадат протекторат северно от Гърция, само за да държат в шах руските интереси\", заяви той за телевизия Скай. Според него има само две възможни решения в спора със съседната държава. \"Гърция или няма да приеме никакво компромисно име, или ще се стреми към създаването на обща граница със Сърбия. На въпроса на журналистите, дали иска насериозно да поведе война, Велополус отговаря: \"Естествено, че не! Но има и икономическа война!\"   Посредникът на ООН по спора за името на Македония Матю Нимиц   Дяснопопулисткият министър на отбраната Панос Каменос пък отхвърля компромис по спора за името, но мълчаливо следи събитията. В неделя той щял да бъде извън страната, но казва че окуражил семейството си да участва в демонстрацията. Допълва, че неговите съпартийци щели да участват в демонстрацията като \"обикновени граждани\". Всъщност Панос Каменос е изправен пред дилема като младши партньор в коалицията на Ципрас. Ако остане непреклонен, ще застраши парламентарното мнозинство на коалицията. Ако пък заложи на компромис, ще разочарова собствените си поддръжници.     Все пак организаторите са решили да не допускат речи на изявени дясноекстремистки политици. Главните оратори ще са конституционният съдия Йоргос Касиматис и композиторът Микис Теодоракис. Идолът на левицата отново предупреди за опасността от поврат в спора за името. \"Споменът от Югославия е пресен. И нашата страна ще бъде следващата жертва\", заяви Теодоракис, който в последно време направи и някои антисемитски изявления. Политологът Лефтерис Кусолис обаче не вярва, че неделната протестна демонстрация ще бъде националистическа. \"Това протестно движение има националистически корени, но много хора го възприемат и поддържат по различен начин. Някои гледат на него и като на протест срещу правителствената политика изобщо\", казва политологът.   Македонският въпрос като вентил на народното недоволство? Вероятно има и такъв елемент. \"В неделя съм на линия, защото искам да протестирам срещу правителствената политика\", казва консервативният радиоводещ Арес Портосалте. Лидерът на опозицията Кириакос Мицтакис не отива толкова надалеч и обяснява, че всеки сам трябва да вземе решение дали да участва в протеста в неделя. Той обаче не казва дали самият той ще участва в митинга.", "date": "2018.02.04", "title": "Спор за името: национализмът се завръща?"}
{"url": "http://www.classa.bg/%D1%81%D0%B2%D1%8F%D1%82/item/378193-%D0%BA%D0%B0%D0%BA-%D1%81%D0%B5-%D0%BC%D0%B0%D0%BC%D1%8F%D1%82-%D1%87%D0%B5%D1%80%D0%BD%D0%BE%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BE%D1%82-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5", "text": "            Предложението, което получил Дино Мехич, звучало просто приказно. Трябвало само да преведе 200 евро за наемането на една стая в баварското градче Шпигелау и на собствени разноски да стигне дотам. На място щял да получи разрешително за работа, виза и работа в IT- сектора. Младият босненец, който не намирал никаква работа в родината си, веднага тръгнал на път.   В Шпигелау нещата изведнъж се оказали доста по-различни. Дино бил принуден да живее в една порутена сграда заедно с други 50 души от Босна, Сърбия и Хърватия. За правото да нощува в една претъпкана стая трябвало да плаща по 500 евро месечно, а от обещаните работа и виза нямало и помен. Дино се опасявал, че ще попадне на някой строеж като работник на черно, а когато „посредникът\" поискал да му прибере и паспорта, младият босненец обърнал гръб на Бавария и се завърнал обратно в родината си.     Истинското име на Дино Мехич всъщност е друго. Също както много други работници на черно от Балканите, той се съгласява да разговаря с ДВ, само ако истинското му име остане неизвестно. Много от тези хора се чувстват унизени за това, че са се поддали на евтините трикове на измамниците и са останали без стотинка в джоба си. Почти всички те са нарушили и законите на Германия, поради което биха могли да отидат зад решетките или поне да им бъде наложена забрана за влизане в страната. Мнозина изпитват и истински страх от мрежите на посредниците, защото се говори, че били добре организирани и опасни.   Че подобни твърдения не са измислени, бе потвърдено тези дни. По време на голяма акция на полицията и митническите служби в Северен Рейн-Вестфалия бяха задържани осем души, които издавали фиктивни сметки и поддържали мрежа за пране на пари и работа на черно. Загубите на германския бюджет от тази криминална банда се изчисляват на поне 35 милиона евро. Сред задържаните има трима сърби и един босненец. Открити са били и множество оръжия и пари в брой.   При полицейската акция срещу мрежа за работа на черно в Северен Рейн-Вестфалия беше открито и оръжие   Следите на организираната престъпност, свързани с работата на черно, редовно водят към Югоизточна Европа, и най-вече към Западните Балкани. Вестник „Велт ам Зонтаг\" публикува през август миналата година поверителни данни на германските митници. Само през първото полугодие на 2017 са били заведени 65.755 разследвания за работа на черно. Сред десетте държави, от които пристигат най-много работници на черно в Германия, пет са от региона на Западните Балкани: Сърбия, Босна/Херцеговина, Македония, Косово и Албания.   26-годишният Дарко Секулич от сръбския град Валиево добре знае за какво става дума. Чрез посредничеството на словенската фирма \"Sluger\" той работил на черно като бояджия в Германия и Австрия. „Четири легла ни бяха сложени в един строителен контейнер – там трябваше да спим. Получавахме по 50 евро седмично за храна, а тези пари изобщо не стигаха. Не разполагах с трудов договор. Бяхме се подписали под нещо, но кой ти разбира, какво точно беше това\", казва той.     Когато Дарко публикувал своите преживявания във Фейсбук, с него се свързали и други негови сънародници, които били измамени от същата фирма. Мошениците започнали да го заплашват с насилие, затова се наложило да съобщи за случая на сръбската и словенска полиция. Сега Дарко се надява случаят да бъде изяснен.   С тази задача в момента е натоварен Горан Црнич. Президентът на \"Delavska svetovalnica, една словенска организация за защита на трудовите права, казва, че отчаяните безработни хора от балканските държави твърде често проявяват невероятна наивност. „Има хора, които по няколко пъти са били лъгани и са търсили нашата помощ. В интерес на тези хора и техните семейства е, те най-сетне да разберат, че са длъжни да се информират добре\", каза Црнич пред ДВ.   Всички опити да се получи отговор от ръководството на \"Sluger\" засега останаха без резултат. Затова пък отговор се получи от посредническата агенция \"Fortuna Personal\", наричана от много работници, включително и Дино Мехич „машина за измами\". Агенцията, която действа във всички страни от Западните Балкани, твърди, че поддържа контакти с „хиляди работодатели\". Достатъчно било човек да депозира в агенцията своята биография и телефони за връзка – и работата в чужбина му била почти в кърпа вързана.   Дарко Секулич, един от хилядите сръбски черноработници в Германия, сега работи в една автомивка в родния си град   \"Fortuna Personal\" организира транспорта на работниците до чужбина, предлага езикови курсове и се грижи за набавянето на необходимите документи\", пише Саня Ковач, която рекламира фирмата в социалните мрежи и твърди, че живее в Берлин. Много от опарилите се работници обаче я смятат за мошеничка. „Това са зловредни слухове, разпространявани от конкуренцията ни\", отговори Ковач на наше запитване във Фейсбук. „Предупреждавам, че ще Ви съдя, ако споменете името на нашата фирма в какъвто и да е отрицателен контекст\", написа още Ковач.     Същата фирма предлага и платформа за контакти, предназначена за работници от Сърбия, макар че фирмата не е в официалния сръбски списък на лицензираните посредници за работа в чужбина. Този списък, който се издава от Сръбското министерство на труда, съдържа общо 105 агенции за трудово посредничество. „Гражданите обаче често си търсят работа в чужбина на своя глава. Рискът да се окажат без необходимата защита от държавата тогава е твърде висок\", отговори министерството в Белград на запитването на ДВ.   Германските митници се борят срещу работата на черно, но измамените работници от чужбина, останали без заплащане, са оставени да се оправят сами. „Щом някой работник не си получава заплатата, той трябва да съди своя работодател. Ние нищо не можем да направим в случая\", казва Клаус Залцзидер, говорител на Службите за финансов контрол и борба срещу работата на черно към митниците. „Дори работникът да е екстрадиран от Германия поради липса на договор за работа, той все още има възможност да съди работодателя си\", пояснява експертът.   Независимо от лошия си опит, сърбинът Дарко Секулич иска отново да опита късмета си за работа в Германия. Сега той работи на една автомивка в родния си град, но със заплатата оттам му е трудно да изхранва семейството си. „Вторият ми опит да си намеря работа в Германия ще бъде обаче легален\", уверява Дарко и добавя: „Сега посещавам езиков курс, а след това ще кандидатствам отново за чужбина. Жена ми и аз сме учили озеленяване. В Германия се търсели подобни хора\", казва той.", "date": "2018.02.04", "title": "Как се мамят черноработници от Балканите"}
{"url": "http://www.classa.bg/%D1%81%D0%B2%D1%8F%D1%82/item/378194-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D0%B3%D0%B5%D1%80%D0%BC%D0%B0%D0%BD%D1%86%D0%B8-%D1%81%D0%B5-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D1%82", "text": "              Германците се въоръжават. Все повече германски граждани си изваждат т. нар. „малко разрешително за оръжие\". С него в джоба, те имат право да носят официално лютив спрей или малки газови пистолети за сплашване. Тези пистолети обаче също са опасни. Изстрел от непосредствена близост може да доведе до смърт. През последните две години значително нарасна броят на германските граждани, които си извадиха разрешителни за оръжие. Ако през януари 2016 година около 301 000 германци имаха съответния документ, то техният брой през декември 2017 година достигна 557 000. Търговците на оръжия не смогват да задоволят търсенето на електрошокови палки, лютиви спрейове и заслепяващи фенерчета. Курсовете за самоотбрана и фитнес-залите също не успяват да осигурят места за всички желаещи.     От 2015 година насам чувството за несигурност у германските граждани нарасна значително. Анкета на социологическия институт Инфратест димап от януари 2017 година показва, че 23 на сто от германските граждани се чувстват „по-скоро несигурни\", или „много несигурни\". Близо една четвърт от анкетираните се чувстват „много сигурни\", а общо 51 процента. „не много сигурни\". Над две трети от анкетираните заявяват, че не усещат някаква „голяма промяна\".      Това отразява усещането на повечето германци, посочва социоложката Дина Хумелсхайм-Дос от факултета по криминология към института Макс Планк „Когато става дума за насилие, само малка част от германските граждани се чувстват лично застрашени. Досега не са правени обстойни научни изследвания за цялата страна. Последното проучване на European Social Surwey обаче показва, че общото чувство на несигурност сред германските граждани е нараснало незначително от 2014 година насам\", казва експертката в разговор с ДВ.   Газовите пистолети за сплашване са потенциално опасни   Още през 2016 година Инфратест димап установи, че много германски граждани са предприели определени предпазни мерки. Една трета от участниците в анкетата заявяват, че вечерно време избягват определени улици или други обществени места. Две трети от анкетираните споделят, че винаги носят със себе си лютив спрей или оръжие за самоотбрана.     Времето, в което нарасна интересът към разрешителни за оръжие, съвпада с отварянето на границите за мигранти. Резултатите от анкетата на Инфратест димап сочат, че съществува пряка връзка между двата феномена. Близо една трета от анкетираните заявяват, че най-много се страхуват от „чужденците и бежанците\". Само 13 процента от германците се страхуват най-много от „неонацистите и десните радикали\". Как обаче миграцията се отразява на общото чувство за несигурност? „В повечето случаи гражданите научават за тези развития от медиите, без да могат сами да преценят за какви проблеми става дума в цяла Германия\", казва Дина Хумелсхайм-Дос. Тя допълва, че не е изключено общественото развитие, както и миграцията да водят до чувство на несигурност и страх. „Друг въпрос е дали тези чувства са основателни\", посочва експертката.   Централната гара в Кьолн: за германците тя се превърна в зона на страха     Германците се въоръжават. Дали обаче оръжията могат да гарантират повече сигурност? „Не\", твърди криминологът Артур Кройцер в свой доклад пред висшето полицейско училище. „ В екстремни ситуации много хора посягат към оръжието и убиват други или себе си. Ако тези хора нямаха достъп до оръжие, подобни спонтанни убийства и самоубийства щяха да бъдат осуетени\", изтъква криминологът. Той допълва, че увеличаването на броя на частно притежаваните оръжия отравя атмосферата в обществото. „Оръжейният манталитет се разпространява, страховете растат, доверието в обществената сигурност намалява\", казва Кройцер.    Социоложката Дина Хумелсхайм-Дос е на мнение, че трябва да бъдат изяснени причините за чувството на несигурност у германските граждани. Тези причини не винаги са свързани с престъпността. „Знаем че страхът от престъпността е силно свързан с други натрупани страхове. Престъпността винаги е проекция на социалните проблеми. Затова политиците трябва да се заемат не само с наказателната политика, а да обърнат повече внимание на социалните проблеми на населението\", заключава експертката.", "date": "2018.02.04", "title": "Все повече германци се въоръжават"}
{"url": "http://www.classa.bg/%D1%81%D0%B2%D1%8F%D1%82/item/378195-%D0%BA%D0%B0%D0%BD%D0%B0%D0%BB%D0%B4%D0%B6%D0%B8%D0%B9%D1%81%D0%BA%D0%B8-%D1%83%D1%81%D0%BB%D1%83%D0%B3%D0%B8-%D0%BE%D0%BD%D0%BB%D0%B0%D0%B9%D0%BD", "text": "            Каналджиите вече не се нуждаят от устна пропаганда или от кодирания сайт Даркнет. В един чат във Фейсбук се предлага „екскурзия\" от Турция до Германия за четиричленно семейство - срещу 9 000 евро. И тази цена е сравнително изгодна.     При полицейската акция срещу каналджийска банда в Берлин е задържан и 53-годишен българин   Бандата каналджии, която беше разбита от полицията тази седмица, е прибирала по 8 000 евро от човек, се казва от следствието. В сряда сутринта полицията щурмува жилищата на един 44-годишен турчин и един 53-годишен българин в берлинския квартал Нойкьолн. В саксонския град Бад Мускау беше арестуван един 37-годишен поляк. Следователите твърдят, че тримата са част от международна престъпна мрежа, към която принадлежи и един 46-годишен турски шофьор на ТИР. Той беше арестуван през септември на една магистрала. В ТИР-а бяха открити общо 51 иракчани, ирански граждани и сирийци.     Благодарение на споразумението между ЕС и Турция, броят на мигрантите, преминаващи през Средиземно море в Гърция, намаля значително. Въпреки това много хора успяват да достигнат до Европа. Някои предприемат пътуване от Турция през Черно море до Румъния. Оттам те продължават пътуването си с ТИР-ове през Унгария, Словакия и Полша до Германия, която е особено превлекателна за мигрантите със своите добри социални услуги. Шефът на отдела за борба с организираната престъпност Маркус Пфау казва, че много турски спедиторски фирми са замесени в търговията с хора. Той допълва че регионът на град Тимишоара се е превърнал в сборен пункт за каналджиите. Там се събират бежанци и мигранти, които са пристигнали по различни маршрути през Гърция. Там те биват натоварени в ТИР-ове, извършващи редовни курсове между Турция и Средна Европа.     Камионът, в който през 2015 г. бяха открити безжизнените тела на 71 мъже, жени и деца   Маркус Пфау твърди, че Фейсбук играе все по-голяма роля в бизнеса на каналджиите. „Чрез Фейсбук каналджиите предлагат своите услуги и дори оставят телефонен номер за контакти. Каналджиите вече предлагат услугите си като туроператори. В обявите например се предлагат всякакви сирийски документи - за самоличност, за завършено образование и т.н\", посочва Маркус Пфау. Престъпниците твърдят, че всички тези документи били легализирани от сирийското външно министерство.     Миналата години берлинската прокуратура проведе разследване по подозрение, че сирийското посолство е издало паспорти на лица, които са пристигнали в Германия и са се представили за сирийски бежанци. При това не е била извършена проверка на тяхната самоличност. Вътрешното министество и федералната полиция са би уведомени от службите за чужденци в провинция Северен Рейн-Вестфалия, че в сирийското посолство в Берлин не се извършват проверки на самоличността. Съответните служители просто прибирали „допълнителна такса\" от 150 евро. Сирийското посолство отхвърля категорично подобни подозрения. Междувременно разследването е прекратено. „Принципно не се водят разследвания срещу дипломати\", заяви говорител на федералната прокуратура.     Европол дори въведе понятието „електронно каналджийство\" за бизнеса на престъпните банди в интернет. През 2016 година Европол е регистрирал 1 150 акаунта в социалните медии, които предлагат помощ на мигрантите при пътуването им към Европа. Година по-рано техният брой е бил само 148. Федералната полиция регистрира дневно между 100 и 200 нелегални мигранти. Само във федералните провинции Саксония-Анхалт, Тюрингия и Саксония полицията залавя средно по 30 нелегални мигранти на ден. А на летищата Шьонефелд и Тегел полицията залавя всеки ден нелегални мигранти, които ползват вътрешношенгенски полети.", "date": "2018.02.04", "title": "Каналджийски услуги \"онлайн\""}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/378196-%D0%BF%D0%BE-%D0%B4%D0%BE%D0%B1%D1%80%D0%B5-%D0%B7%D0%B0%D0%BC%D1%8A%D0%BB%D1%87%D0%B8,-%D0%B0%D0%BA%D0%BE-%D0%B8%D1%81%D0%BA%D0%B0%D1%88-%D0%B4%D0%B0-%D0%BE%D1%81%D1%82%D0%B0%D0%BD%D0%B5%D1%88-%D1%87%D0%BE%D0%B2%D0%B5%D0%BA", "text": "Има някои граници, които човек не трябва да прекрачва. Ако иска да остане човек.   Има някои страсти, на които човек не трябва да се поддава. Ако иска да остане човек.     Няма значение дали президент, министър или бабичка. Няма значение дали в центъра на София или в малко затънтено село. Няма значение дали милионер или последен бедняк. Загубата на дете е извън всички тези условности. Извън всички думи, които могат да се кажат. Като бездънна черна дупка, която поглъща даже смисъла да думите.       Няма значение дали шейна, куче, кола, нож. Причините нямат значение. Фактически нищо няма значение.   Гледам с какво настървение анализатори описват подробности от поредната трагедия. Разчепкват скорости, разрешителни, наредби, отговорности. Искат арести, наказания, справедливост. За министъра, за бабата, за президента, за чичото.   Смятате ли, че тях това ги интересува? Смятате ли, че тези хора се страхуват от арести, разследвания, наказания? Мислите ли, че за тях има нещо по-страшно от черната дупка, която ги е засмукала? Повярвайте ми, няма. Те вече са в техния си ад.     Да, ще има разследвания. Ще има наказания. Може и някой по някое време да се опита да манипулира фактите. И за бабата, и за министъра. И да, може би е роля на обществото да искат еднакво третиране и на бабата, и на министъра. Но, моля ви, говорете внимателно, уважително. Не се опиянявайте от страстите. От ситуацията. Тези хора вече са в ада. Нищо по-лошо не може да им се случи. Само ние можем да станем по-зли...   Защото има граници, които човек не трябва да прекрачва. Ако иска да остане човек, разбира се.", "date": "2018.02.04", "title": "По-добре замълчи, ако искаш да останеш човек"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378189-%D0%BA%D0%B0%D0%BA-%D0%B8%D0%B7%D0%B4%D1%8A%D1%80%D0%B6%D0%B0%D1%85-26-%D0%B3%D0%BE%D0%B4%D0%B8%D0%BD%D0%B8-%D0%B1%D0%B5%D0%B7-%D0%B0%D0%BB%D0%BA%D0%BE%D1%85%D0%BE%D0%BB", "text": "Изключително добре продаван автор на „Ню Йорк Таймс\" и предприемач споделя в емоционална изповед за своята борба с алкохолизма. Майкъл Левин разкрива как от ужасния порок го избавила... любовта, пише „Дейли Телеграф\". „Моето последно питие, добре де – питиета, поне бутилка вино, изпих точно преди 26 години, на 31 януари 1992 година. Мястото: Апартамент на бивша приятелка в Лос Анджелис. Причината: Надявах се, че ако и двама се напием достатъчно, тя би легнала с мен още един път. Времето: Тръгвах си от Лос Анджелис на следващата сутрин, местех се на изток.      Резултатът: Не можах да я напия достатъчно. Нищо не се случи. Истинското „нещо\" се случи извън сградата, докато седях в колата си и изтрезнявах и преживявах първия си ясен момент след 15 години пиене. Спомням си ясно как седях там и мислех: „Превърнал съм се в животно.    Тази жена ме обича, а аз искам само да я използвам и захвърля\". И преди това бях осъзнал, че трябва да спра да пия. ВЪпреки дипломите си от колежа „Амхърст\" и Университета по право на Колумбия, бях негоден да работя. Бях негоден и да бъда обичан. Не можех да задържа работа. Не можех да задържа и долар в джоба си. Изваждах най-лошото от всяка жена, с която съм излизал. На 33 години ударих дъното. Бях спирал да пия осем пъти за 21 месеца преди тази ощ у бившата. Разбрах, че мога да издържа 2 месеца пиене, след това 8, 4, все едно. Но винаги започвах пак. Все пак не бях алкохолик, нали? Нали? В следващите месеци се промени начинът, по който се виждах. Първо си казах: „Не съм алкохолик наистина\".    След това: „Не съм неалкохолик\". И след това, най-накрая, болезнено, дойде истината: „Аз съм алкохолик. Да, такъв съм\". Всъщност седнах и написах цялата си история с пиенето. За 45 минути, на 17 страници от мен се изля цялата мъка от пиенето и загубите, които ми е причинило. Взех написаното на среща на група алкохолици. Човекът, който говореше в този ден, имаше същото първо име и история, ужасно подобна на моята. „Би ли прочел това и да ми кажеш дали мислиш, че съм алкохолик\", попитах го, подавайки му страниците.    Той прие и ми се обади след няколко дни. „Тези тъмни моменти са признак за алкохолизъм. Твоята неспособност да задържиш работа, да имаш връзка, лошите отношения със семейството са знак за алкохолизъм. Същото е и с гнева\", каза ми той. Отново и отново докато най-накрая схванах. Предадох се. Спрях да пия завинаги, ден след ден. Сега, 26 години по-късно моето последно питие си остава тази бутилка вино, която предуших, надявайки се да вдъхновя бившата си да се напие колкото исках. След това й се извиних и все още поддържаме връзка.    Приятели сме. Също толкова важно за мен е всяка година около годишнината от това последно питие е да паркирам пред нейната сграда – тя се изнесе, но това не е важно, и да си припомня мислите, които имах в колата, в онзи момент на яснота, тогава на 31 януари 1992. Всъщност, докато пиша тези думи, сега стоя пред сградата. Тя изглежда малко стара, но и аз също\".", "date": "2018.02.04", "title": "Как издържах 26 години без алкохол"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378187-%D0%B1%D0%BB%D0%B8%D0%B7%D0%BD%D0%B0%D1%87%D0%BA%D0%B0-%D1%83%D0%B1%D0%B8-%D1%81%D0%B5%D1%81%D1%82%D1%80%D0%B0-%D1%81%D0%B8", "text": "Двете сестри Анастасия и Александрия Дювал живеели заедно с момчетата си в Хавай. Въпреки това, според приятел на убития Федерико Бейли, те живеели като котка и куче. Той каза на NY Post, че момичетата постоянно си вдигали скандали. В деня на трагедията сестрите силно се скарали заради почивката, а докато Бейли бил в банята, взели колата си и излязли.      Според очевидци, момичетата се се биели помежду си, скубели се за косите в автомобила и си крещяли. \"Момичето, което седеше на седалката до шофьора крещеше, а шофьорката извика: \"Имам нужда от психиатър, обадете се на психиатър,\" разказва очевидецът Сесилия Купау. Друг свидетел на трагедията - Джоузеф Толеафоа казва, че момичетата се биели по време на шофиране на пътя и в един момент колата ускорила. Александрия хванала волана и автомобилът се отклонил от пътя.      В резултат на злополуката Анастасия получила несъвместими с живота наранявания и умряла, Александрия е с няколко натъртвания и бързо се възстановила. След трагедията оцелялата близначка започнала да показва активно внимание към приятеля на починалата си сестра. \"Тя се притисна към мен, каза, че иска да флиртува, сложи главата си на рамото ми. След трагедията тя облече роклята на Анастасия и се почувствах странно.      Попитах какво се е случило този ден, но тя се отказа да отговори,\" разказва Федерико Бейли. Тази трагедия се случила през 2016 г., но тогава правоохранителните органи бяха сигурни, че е случайност. Но след като около тайнствената смърт на една от сестрите започна да излизат подробности, през 2017 г. Александрия е арестувана. Получава обаче оправдателна присъда. Тя отрича вината си, но после се появяват нови доказателства, че става въпрос за убийство. Тази седмица съдия трябва да се произнесе нова присъда за мистериозната смърт на близначката.", "date": "2018.02.04", "title": "Близначка уби сестра си"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/378188-%D0%BC%D0%B0%D1%85%D0%B0%D1%82-%D1%81%D0%B5%D0%BA%D1%81%D0%B8-%D1%80%D0%B5%D0%BA%D0%BB%D0%B0%D0%BC%D0%B8%D1%82%D0%B5-%D0%B7%D0%B0-%D1%81%D1%83%D0%BF%D0%B5%D1%80%D0%B1%D0%BE%D1%83%D0%BB", "text": "Малко остана до най-комерсиалния мач в историята на американския спорт. Финалът за Супербоул ще се състои в неделя срещу понеделник (около 2:30 часа наше време), но тази година нищо няма да бъде същото.   Причината - няма да има секси реклами преди, по време и след големия мач между Ню Индглънд Пейтриътс и Филаделфия Ийгълс, а причината за това е страхът на рекламодателите от негативни реакции.     През тази година особено силно е движението #MeToo, противопоставящо се на сексуалния тормоз над жени, а редом с това темата с неравенството в заплащането на мъжете и жените, също прави рекламите с красиви разголени жени особено неподходящи.   Единствените три дами, които ще рекламират нещо са актрисата Тифани Хадиш, певицата Мелиса Елиът - Миси и моделът Синди Крауфорд, но нито една от тях няма да бъде разголена и провокативна от екрана.   Припомняме, че през годините в най-скъпото телевизионно време с подобни реклами блестяха Шарлот Маккинли, Андриана Лима, Бар Рафаели, Нина Агдал и други, като част от рекламните спотове бяха цензурирани, а други - забранени.", "date": "2018.02.04", "title": "Махат секси рекламите за Супербоул"}
