{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8/item/375394-%D0%B2%D0%BE%D0%BB%D0%B3%D0%B8%D0%BD-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%B1%D1%83%D1%85%D0%BD%D0%B0-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80,-%D1%82%D0%BE%D0%B7%D0%B8-%D0%BF%D1%8A%D1%82-%D0%BF%D0%BE-%D0%B0%D0%B4%D1%80%D0%B5%D1%81-%D0%BD%D0%B0-%D0%BD%D0%BE%D0%B1%D0%B5%D0%BB%D0%BE%D0%B2%D0%B8%D1%82%D0%B5-%D0%BB%D0%B0%D1%83%D1%80%D0%B5%D0%B0%D1%82%D0%B8-%D0%BF%D0%BE-%D1%82%D0%B5%D0%BD%D0%B8%D1%81", "text": "Известният журналист Петър Волгин се превърна в обект на всенародно недоволство заради скандален коментар, който направи по повод Григор Димитров. Както е известно,  .   Днес Волгин за първи път сподели мнение за нападките срещу себе си. Това той направи отново във Фейсбук.   а:   Много се забавлявам през последните дни с онези интелектуално извисени сънародници, които живеят със самочувствието на Нобелови лауреати по тенис:))) Освен това съм изключително радостен, тъй като благодарение на мен, те намериха смисъла на живота си. Или поне имат за какво да говорят, което за тях е едно и също:)    Проблемът обаче е какво ще правят, ако реша да не пиша повече тук. За да не ги разочаровам, за да не загубят смисъла на живота си, ще продължа с писането:)))", "date": "2017.11.19", "title": "Волгин отново избухна с коментар, този път по адрес на... Нобеловите лауреати по тенис"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375395-%D0%B8%D0%BC%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%81%D0%B4%D0%B5%D0%BB%D0%BA%D0%B8%D1%82%D0%B5-%D0%BE%D1%82-%D1%80%D0%B0%D0%B7%D1%81%D1%82%D0%BE%D1%8F%D0%BD%D0%B8%D0%B5-%D0%B8-%D0%B8%D0%B7%D0%B2%D1%8A%D0%BD-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BE%D0%B1%D0%B5%D0%BA%D1%82", "text": " да прави разходи или да се чувства обвързан в договорни отношения с търговец само въз основа на обаждане по телефон или защото е присъствал на демонстрация на продукти в обществена зала. Това коментира председателят на Комисията за защита на потребителите (КЗП) Димитър Маргаритов пред „Дарик\" радио, където разясни правилата при сделки от разстояние и извън търговски обект.   „При отправяне на оферти по телефона, дори потребителят да е приел предложението на търговеца с всички представени условия, договорът не се счита за сключен преди да бъде подписан от двете страни. Понякога търговците се опитват да твърдят, че са налице договорни отношения, без да изпращат писмения текст.    Ако потребителите не са достатъчно добре информирани за правата си, могат да се подведат\", разясни Маргаритов. Той припомни, че допреди няколко години законът е предоставял такава възможност, но впоследствие тя е отпаднала „предвид факта, че не се гарантира в достатъчна степен интересът на потребителя и може да бъдат правени произволни твърдения за това кой на какви договорни условия се е съгласил.\"   Задължение на търговците е да информират всеки свой клиент още когато му предлагат своята стока или услуга, че може да се откаже от сключената сделка без някакви специални причини в срок от 14 дни, както и да удовлетворят претенцията му, когато е пожелал да се възползва от това свое право. При проверки, включително и по повод жалби на потребители във връзка с отправяни по време на презентации анонси за покупка на определени стоки с благотворно влияние върху здравословното състояние Комисията е установявала и санкционирала случаи, в които продуктите не притежават рекламираните характеристики.    Контролният орган има произнасяния и по повод телефонните обаждания на представители на телекомуникационните компании с обещания за поевтиняване на абонаментния план, в резултат на които основно по-възрастни хора се оказват с по-неизгодни от предишните договори.   Маргаритов обясни, че при сделките от разстояние и извън търговски обект всички потребителски права са на разположение на гражданите. Когато търговецът препятства упражняването им, Комисията е в готовност да реагира, да констатира нарушенията, да санкционира търговеца и същевременно да способства претърпелият вреди потребител да получи компенсация.", "date": "2017.11.19", "title": "Има специални правила за сделките от разстояние и извън търговски обект"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375386-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D0%BF%D1%80%D0%B5%D1%82%D0%BD%D0%B0-%D1%80%D1%8A%D0%BA%D0%B0%D0%B2%D0%B8-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%82%D0%B5-%D0%BA%D1%80%D0%B0%D0%B9-%D0%BB%D0%BE%D0%B2%D0%B5%D1%87", "text": "На мястото на поредната тежка катастрофа край с. Български извор, с фактическата обстановка се запознаха министърът на вътрешните работи Валентин Радев, главният секретар Младен Маринов, директорът на ОДМВР-Ловеч комисар Милен Маринов, областният управител, представители на \"Пътна полиция\" и АПИ.    ова съобщиха от пресцентъра на МВР. След оперативен анализ бе решено да се засили присъствието на пътни полицаи и светлинна сигнализация на патрулите. Разпореден бе анализ за причините на пътните инциденти в района от последните 24 часа.    Главният секретар на МВР Младен Маринов за пореден път обърна внимание на шофьорите да спазват пътната маркировка и знаци, както и да изпреварват разумно. Той призова шофьорите да мислят как ще стигнат, а не колко бързо.    Припомняме, че в последните два дни три зверски катастрофи - край Микре, Сопот и Български извор отнеха човешки животи.", "date": "2017.11.19", "title": "Вътрешният министър запретна ръкави заради катастрофите край Ловеч"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375387-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B8-%D0%BF%D0%BE%D1%81%D0%BB%D0%B0%D0%BD%D0%B8%D1%8F-%D0%BD%D0%B0-%D0%BA%D0%BE%D1%80%D0%B8%D1%86%D0%B0%D1%82%D0%B0-%D0%BD%D0%B0-the-economist-magazine-%E2%80%9E%D1%81%D0%B2%D0%B5%D1%82%D1%8A%D1%82-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0%E2%80%9C", "text": "                                                                                                                                     ", "date": "2017.11.19", "title": "Загадъчни послания на корицата на The Economist Magazine: „Светът през 2018 година“"}
{"url": "http://www.classa.bg/%D0%BD%D0%B0%D1%83%D0%BA%D0%B0/item/375388-%D0%BD%D0%B0%D1%81%D0%B0-%D0%BF%D0%BE%D0%BA%D0%B0%D0%B7%D0%B0-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B1%D1%8A%D0%B4%D0%B5%D1%89%D0%B5-%D0%B7%D0%B0-%D0%B7%D0%B5%D0%BC%D1%8F%D1%82%D0%B0-%D0%B8-%D0%BE%D1%82%D0%BF%D1%80%D0%B0%D0%B2%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D1%87%D0%BE%D0%B2%D0%B5%D1%87%D0%B5%D1%81%D1%82%D0%B2%D0%BE%D1%82%D0%BE-%D0%B2%D0%B8%D0%B4%D0%B5%D0%BE", "text": "НАСА публикува удивителен анимационен филм, комбиниран със снимки от Космоса, който показва какви ще са последствията от измененията на климата за последните 20 години. За създаване на вицуализация от спътниковите снимки са били необходими повече от три месеца.  \r\n   \"Кадрите са уникални, все едно Земята диша. Докато го гледах ми се струваше, че се пренасям в Космоса и, оказвайки се там, мога да пренавия времето, наблюдавайки всички изменения на планетата\", разказва един от създателите на филмчето - океанографът от НАСА Джеръми Вердел. На четириминутното филмче може да се види как се е променял размерът на ледниците и на снежната покривка. За глобалното затопляне свидетелстват и кадри, на които Арктика е все по-зелена.  \r\n   Във визуализацията е отразено и състоянието на океаните, а също така и животът в тях - в последните години там са се появили много биологически пусти участъци - места, където почти не са останали живи същества. Създателите на проекта се надяват, че такава визуализация ще накара хората да се замислят за важността от решаване на екологичните проблеми. \r\n    ", "date": "2017.11.19", "title": "НАСА показа ужасяващо бъдеще за Земята и отправи предупреждение към човечеството  (Видео)"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375389-%D0%BA%D0%B0%D0%BA%D0%B2%D0%BE-%D1%81%D0%B5-%D0%B5-%D1%81%D0%BB%D1%83%D1%87%D0%B8%D0%BB%D0%BE-%D0%BF%D1%80%D0%B5%D0%B4%D0%B8-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%BB%D0%B0%D0%B2%D1%87%D0%B5%D0%B2", "text": "Честито може да е само за новата позиция. Поемането на поста обаче бе предшествано от много скандали. Това заяви в ефира на \"Събуди се\" новият председател на парламента Цвета Караянчева.    Тя бе гласувана за поста, след като Димитър Главчев подаде оставка и се оттегли от поста заради скандал с Корнелия Нинова. \"Бях с Борисов, Цветанов и Главчев и говорихме как трябва да постъпим. После дойдоха и представители на другите политически сили. Тогава усетих, че господин Главчев ще постъпи държавнически и ще напусне поста.    Той е добър председател и има необходимите качества. Ситуацията, в която се намирахме, беше доста сложна и той постъпи държавнически\", каза тя. \"Не е добре опозицията да отсъства от залата. Посещението във вторник се прави 6 седмици преди началото на всяко председателство.    То е много важно. Беше обсъждано онази сутрин, че не може да влязат в празна зала\", каза Караянчева. \"От началото на това Народно събрание има много напрежение, прекалено много лични нападки и хамалски език. За това все пак се обвиняваме и ние като ръководство, както и всички народни представители. Личните нападания водят точно до това, което се случи.    Може би от натрупаното напрежение Главчев не успя да овладее ситуацията\", заяви председателката на парламента. \"Демокрацията не е заплашена, както се опитва да внуши опозицията и оставката на господин Главчев го доказа. Мога да се справям със ситуации, не искам да има брутални изказвания и да се налага да взимам сериозни мерки и да карам някой да напуска залата.    Поведението ни в парламента е пример за поведение в обществото. Там сме изпратени от българските избиратели и трябва да покажем достойно поведение. Трябва да предложим политики, които да работят в полза на гражданите\", каза Караянчева.", "date": "2017.11.19", "title": "Какво се е случило преди оставката на Главчев"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375390-%D0%BF%D1%83%D1%81%D0%BD%D0%B0%D1%85%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%B4%D0%BE%D0%BD%D0%B4%D1%83%D0%BA%D0%BE%D0%B2", "text": "След 22 ч в петък вечерта бе пуснато движението по бул. \"Дондуков\" в София в отсечката между ул. \"Раковски\" и бул. \"Левски\". Работата по тротоарите обаче продължава. След изрично настояване от общината и получено разрешение от Националния ниститут за недвижимо културно наследство този участък от булеварда е асфалтиран, за разлика от другата половина - от \"Раковски\" до Министерския съвет, която остава павирана. Днес ще бъде пуснато и движението по бул. \"Монтевидео\" от ул. \"Маестро Кънев\" до ул. \"Народно хоро\". Продължава изграждането на бул. \"Монтевидео\" в участъка между ул. \"Народно хоро\" до ул. \"Боряна\".", "date": "2017.11.19", "title": "Пуснаха движението по Дондуков"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375391-%D0%BE%D1%89%D0%B5-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5", "text": "Много трудно бихте намерили по-странен поддръжник на холандския политик Герт Вилдерс от суданския мигрант Халид Йоне. Той живее в празна офис сграда в Диемен, близо до Амстердам, заедно с 60 други кандидати, на които от април е отказан статут на бежанци. През 2002 г. той бяга в Холандия от родния си Дарфур, спасявайки се от етническо прочистване. Отказано му е убежище и оттогава e заседнал в процедури и не спира да подава искания и жалби. В Европа има стотици хиляди като него – в капана на системите за предоставяне на убежище. Той е толкова притеснен от несигурността, че желае Вилдерс да спечели изборите в Холандия през март: „Поне знам, че няма да ме излъже\". Нещо повече, Вилдерс иска да изтегли Холандия от Европейския съюз и Йоне се надява, че това ще бъде край на Дъблинското споразумение – регламента на ЕС, който казва, че мигрантите могат да кандидатстват за убежище само в първата държава членка, в която са постъпили. На този етап много политици са съгласни с Йоне: за да се закрепи европейската система за убежище, споразумението от Дъблин трябва да бъде преразгледано. Лагерът на искащите реформи влючва Европейската комисия и правителствата на Италия и Гърция, където първо стъпват повечето имигранти в Европа. Според правилата на Дъблин тези две страни би трябвало да приемат почти всички, които наводняват Стария континент от Близкия изток. От 2015 година насам двете страни са приютили повече от 1,5 млн. мигранти. От началото на мигрантската криза стана ясно, че тази система е неадекватна и че част от тежестта трябва да се поеме от богатите северни държави на Европа. За известно време Германия, Швеция и други се отказаха от правилата на Дъблин. През 2015 г. ЕС въведе временна схема за преразпределяне на 160 000 търсещи убежище сред страните членки. Сега реформаторите от ЕС искат дълготрайно споразумение. През 2016 г. ЕК предложи да се промени регламентът от Дъблин като част от една всеобхватна европейска миграционна система. През октомври комисия в Европейския парламент одобри проект в тази посока. Предложеният механизъм изисква сключването на споразумения с държавите, от които идват бежанците, за да могат да бъдат връщани по-бързо тези, на които е отказан статут, както и облекчаване на тежестта, която сега пада върху средиземноморските държави. Комисията също така иска да насърчи мигрантите да кандидатстват за визи с повече приемни центрове, за да не търсят те услугите на контрабандистите. Но тези предложения са изправени пред трудности в Съвета на министрите на ЕС. Група от централноевропейски държави силно се противопоставя на плановете. Унгария и Полша са водени от популистки правителства, които водиха кампании срещу мюсюлманската имиграция. Унгария и Словакия, с подкрепата на Полша, оспориха схемата за релокация от 2015 г. в Съда на Европейските общности. Решението на съда от този септември не беше в тяхна полза, но докато Словакия даде заден ход, Унгария и Полша нямат такова намерение и силно се противопоставят на плановете. Предложените промени „отнемат от суверенитета\", казва Золтан Ковач, говорител на унгарското правителство. Той говори за „квотна система, която категорично отхвърляме\". Германия, която пое лъвския пай от търсещите убежище в Европа, е най-голямата сила зад стремежа към обща европейска система. Канцлерът Ангела Меркел е твърдо решена да покаже на германците, че нейната политика за бежанците не е оставила страната ѝ да поеме цялата тежест, и предупреди, че държави, които не показват солидарност, ще бъдат изправени пред последици. Френският президент Еманюел Макрон също е на борда на тази лодка. След като детайлите на системата бъдат изчистени (може би следващата година), Германия и нейните съюзници биха могли да я прокарат през съвета чрез гласуване с мнозинство, както направиха с първата схема за преместване през 2015 г. Но те не искат да задълбочават още разделението на Европа по оста Изток – Запад. Европейската комисия вече провежда процедури за нарушение срещу Унгария и Полша. Схемата, която разтревожи унгарците и поляците, не постигна много. Целта бе да се преразпределят 160 000 търсещи убежище през 2017 г., но до 3 ноември това бе направено само с 31 472 души. Около 10 000 мигранти остават натъпкани в лагери на гръцките острови в Егейско море. В Италия, където 112 000 мигранти пристигнаха тази година, над 200 000 все още са в приемни центрове. Джералд Кнаус от Европейската инициатива за стабилност се опасява, че дебатът е „постоянно идеологически, без да се говори дали реформата може да бъде приложена\". Системите за предоставяне на убежище в Европа се подобряват значително от 2015 г. Средното време за обработка на мигрант от германските власти е намаляло от десет на два месеца, а кандидатите получават първоначално интервю в рамките на няколко дни. Дюселдорф е приютил 6000 търсещи убежище в 17 центъра, ръководени от Diakonie – голяма социална организация, свързана с протестантски църкви. Контейнеровите жилищни помещения са боядисани във ведри тонове, заобиколени от детски площадки. „Сега имаме по-малка нужда от спешна помощ и по-голяма от интеграция\", казва Даниела Брол, консултант на бежанци в Diakonie. Повишил се е броят на репатрираните, които не са успели да се сдобият с бежански статут. За да запазят контрола върху мигрантските потоци, държавите трябва да гарантират, че тези, които не отговарят на изискванията, се прибират вкъщи. Тази година доброволното завръщане от Германия нарасна от 1392 души през януари до 24 569 през септември. ЕС спечели време чрез намаляване на притока. Сделката с Турция от март 2016 г. намали пристигащите в Гърция. Миграцията към Италия е спаднала от юли насам, тъй като започна обучението и финансирането на либийската брегова охрана, и както някои твърдят – на местните милиции, за спиране на контрабандистите. (Италия отрича да подпомага милициите.) Програмите на ЕС в Нигер насърчиха тази страна да блокира миграцията от Сахара. Но това временно облекчение е деликатно. Спокойствието в Егейско море зависи от добрата воля на непостоянния турски президент Реджеп Ердоган. От своя страна Гърция не успя да промени остарелия си процес за прием на бежанци и сега островите са пълни с хора с отказан статут, вместо те да бъдат върнати по домовете си. В Либия защитниците на правата на човека предупреждават, че милициите, които задържат мигранти, също участват в трафик. „Това не е стратегия за управление, това е стратегия за подбор\", казва Елизабет Колет от Института по миграционна политика в Европа. Италия ускори първоначалното разглеждане на молбите, но процесът на обжалване се осъществява чрез бавната съдебна система. А в Германия Зелената партия препятства коалиционните преговори заради правителственото решение да депортира афганистанските мигранти, които не са успели да се сдобият със статут. Бежанските политики на отделните страни са достатъчно трудни за прилагане. На равнище ЕС нещата са много по-сложни.", "date": "2017.11.19", "title": "Още за бежанците"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0/item/375392-%D1%81%D1%82%D0%B0%D1%80%D1%82%D1%8A%D0%BF%D0%B8-%D0%B8-%D1%81%D1%8A%D1%80%D0%B2%D1%8A%D1%80%D0%B8-%D0%B8%D0%B7%D0%BC%D0%B5%D1%80%D0%B2%D0%B0%D1%82-%D1%83%D1%81%D0%BF%D0%B5%D1%85%D0%B0", "text": "Юрист по образование, онлайн предприемач и инвеститор в стартъпи по призвание. Това е накратко професионалният път дотук на Любен Белов, един от двамата създатели на „Нетинфо\", а днес инвеститор в стартиращи компании, основно от IT-индустрията, чрез LaunchHub Ventures. Белов е поредният участник в НоваториТЕ – ежемесечно предаване за технологии, организирано от платформата за гражданско участие MOVE.BG и част от инициативата EDIT.bg. Всеки епизод от предаването разказва за една конкретна индустрия през перспективата на успешни български предприемачи в нея. Кои са те, ще научавате и от страниците на „Икономист\", а целите разкази могат да се гледат в youtube. Любен Белов завършва право през 1994 г., но така и не се отдава на тази си кариера. Сам казва, че първите четири години се е занимавал с каква ли не търговия – на ценни книжа, валута, стоки, производства. Нещата коренно се променят през 1998 г., когато един от най-добрите му приятели, Виктор Пенев, до този момент инвестиционен банкер в GP Morgan, му предлага да направят интернет компания. \"Заведе ме при един друг приятел, който работеше в президентството, за да включим компютъра и да видим какво е това интернет. И аз подсъзнателно видях ползи от виртуалната реалност – може да търсиш ресторанти, да гледаш филми и т.н.\", спомня си шеговито Белов. Двамата създават компанията \"Нетинфо\", като си поделят собствеността 50 на 50. Първоначално започват с лични спестявания от по 15 000 долара, после включват и външно финансиране. \"Беше лесно, защото беше зората на интернет балона. Всяко нещо, което имаше в името си интернет, се финансираше\", казва Белов. Очаквано най-голямото предизвикателство в началото пред такъв тип компания е достъпността до нея заради слабото развитие на интернет в България. Първият им офис е в апартамент с две стаи. Това е времето на модемния интернет, който издава специфични звукове при влизане на посетител в сайта. Първият служител на „Нетинфо\" е съпругата на Белов, а първият продукт - \"Нетинфо.то\", включващ четири секции – киноновини със Сашо Грозев, модна рубрика на Радост Драганова, entertainment с Орфи и фотографии с Ангел Цветанов. Година по-късно Любен и Виктор купуват интернет портала Guvetch.bg, създаден в Пловдив, което е и първата сделка в интернет историята на България. Другото голямо придобиване е през 2006 г., когато в портфолиото на „Нетинфо\" влиза Vbox7. Абонати на квадрат Големият бизнес бум е пощата abv.bg, чието създаване е отнело няколко месеца работа. \"Спомням си, че заминахме за Чехия да посрещнем новата 2000 г. На тръгване имахме 50 – 100 потребители на пощата, когато се върнахме на 2 януари, вече имахме 3000 нови абонати. На всяко тримесечие се удвояваха\", разказва Любен Белов. От опита си с abv.bg започва да мери успеха и по нетрадиционна формула – дошъл е, когато имаш толкова много потребители, че да нямаш пари да купуваш сървъри за тях. Затова започнал да пуска реклама на IBM в abv.bg, за да му предоставят сървъри. С успеха на abv.bg компанията започва да се съизмерва с международните си конкуренти. И да трупа както самочувствие, така и разочарования. \"Най-черният ми ден беше през 2003 г., когато Gmail пуснаха пощата си с огромна памет. Нашата беше 3 мегабайта, а тяхната много над 25 мегабайта\", спомня си Белов. Много причини стоят зад продажбата на \"Нетинфо\". \"Ние с Виктор работим по-добре, когато сме разделени от океан. През април 2007 си сменихме ролите - той стана изпълнителен директор, а аз член на Надзорния съвет. Неговата стратегия бе експанзията, а аз и част от инвеститорите искахме да има повече пари в касата. Тогава стана ясно, че може да се продадем на добра цена\", разказва Белов. През 2008 г. „Нетинфо\" е продадена за 50 млн. долара. Купувач е „Санома мегазинс интернешънъл\" (SMI), част от издателското звено Sanoma Magazines на финландската SanomaWSOY. По това време екипът на компанията е от 127 души, държи 50% от онлайн рекламата в страната и се използва от близо 80% от потребителите на българското интернет пространство. От дистанцията на времето предприемачът Белов може да извади поне два важни урока от развиването на бизнес в българската интернет среда. Първият е да се заобиколиш с правилните хора – такива с вътрешна култура да вземат решения съобразно интересите на компанията. Другият урок е за нуждата от честност и прозрачност в офиса. \"В най-тежките времена, когато нямахме пари за заплати, влизах в офиса на пръсти и само на съпругата си разказвах как може да се излезе от ситуацията. А тя ми казваше – иди и ги разкажи тези неща на хората\", спомня си Белов. Съветът му към начинаещите предприемачи е да не мислят как след време ще продадат компанията си и колко могат да спечелят. Създайте устойчив бизнес, купувачите след това сами ще се появят, казва създателят на „Нетинфо\". Промяната идва с JEREMIE Последният засега етап от професионалния му път, този на инвеститор, също е осеян с грешки в началото. През 2007 г. Белов създава инвестиционната компания „София Венчърс\". \"Отново се учех в движение. Направихме една ужасна инвестиция в Сърбия. Но пък bg-mamma беше една от компаниите, в които инвестирахме, създадохме и mytv\". Няколко години по-късно, през 2012 г., с подкрепата на Европейския инвестиционенфонд идва ред на компанията за рисково финансиране LAUNCHub Ventures. В нея Белов се утвърждава като една от водещите в този сектор у нас и до момента чрез нея са се финансирали над 70 стартъпа. Защо чак през 2012-а? Защото дотогава в България няма инвестиционен пазар, категоричен е Белов. Нещата се задвижват със стартирането на дейността на Европейския инвестиционен фонд и основно на инициативата JЕREMIE у нас. \"Общо взето JEREMIE свършиха доста голяма част от работата за развитието на стартъп екосистемата. Те подпомогнаха създаването на процес, на процедури, на необходимите играчи. Аз продължавам да си мисля, че ако те не бяха катализирали нещата, най-вероятно и сега нямаше да сме доникъде. Появи се знанието да се правят инвестиции в стартъпи, промени се манталитетът\", казва Белов. Първият LAUNCHub фонд започва с по-скромни инвестиции – до 30 000 евро срещу дялово участие в стартиращата компания. Добре представящите се на следващ етап стартъпи получават и вложения до 200 000 евро. Опитът от първия инвестиционен цикъл показва лесни първа и втора година, но трудна трета - „не се виждаха новите компании победители\". С четвъртата завършва този инвестиционен период и започва подготовката на новия. Вторият LAUNCHub фонд увеличава размера на инвестициите – от 300 000 до 700 000 евро първоначална и до 1,5 милиона евро последваща. Има и промяна в стратегията: \"Отказахме се да гледаме чисто потребителски продукти. Не смятам, че Instagram ще излезе от нашия регион. Инвестираме в българската диаспора, в българи, които работят в чужбина\", казва Белов. По данни към края на 2016 г. фондът е привлякъл 18 млн. евро,15 млн. от които са от Европейския инвестиционен фонд, а 3 млн. – от частни инвеститори. А какво е важно за инвеститорите в стартъпи – да видят отдадени на бизнес идеята си основатели, издръжливи и емоционално устойчиви. В повечето случаи това гарантира и успешно и устойчиво развитие на бизнес идеята, показва опитът на Любен Белов. Драгомир Николов", "date": "2017.11.19", "title": "Стартъпи и сървъри измерват успеха"}
{"url": "http://www.classa.bg/%D0%B1%D0%B8%D0%B7%D0%BD%D0%B5%D1%81/%D0%BA%D0%BE%D0%BC%D0%BF%D0%B0%D0%BD%D0%B8%D0%B8/item/375393-%D0%B2-%D0%B4%D0%B8%D0%B2%D0%B0%D1%82%D0%B0-%D0%BF%D1%80%D0%B8%D1%80%D0%BE%D0%B4%D0%B0", "text": "На пръв поглед бизнесът с чипове и Серенгети нямат нищо общо помежду си. Но и двете са арени, където големите хищници преследват голям дивеч. На 6 ноември Broadcom обяви намерението си да купи своя конкурент Qualcomm за около 130 млрд. долара, включително дълговете. Ако успее, това ще бъде най-голямата сделка в историята на технологичния бизнес (виж таблицата). И също като в африканските равнини, тази специфична индустрия има сложна хранителна верига, в която се срещат различни видове производители на чипове. Qualcomm вече се опитва да погълне друг производител – холандската NXP, в сделка на стойност $47 млрд. През 2015 г. самата NXP, която прави основно чипове за автомобили, приключи успешно сливане с Freescale, друга голяма чип компания. Междувременно Broadcom се превърна в петата по големина фирма в света на полупроводниците, като изпревари доста конкуренти. Компанията успя да извърши пет големи придобивания от 2013 г. насам и в момента чака одобрение на офертата си от $5,9 млрд. за още една компания за полупроводници – Brocade. Ако поглъщането на Qualcomm завърши успешно, Broadcom ще се превърне в третия по големина производител на чипове в света (след Intel и Samsung) и доминиращ доставчик на много от компонентите в смартфоните. Консолидацията в сектора на полупроводниците не е спирала ускорение. Между 2006 и 2016 г. бяха извършени сделки на стойност $556 млрд., защото производителите на чипове искаха да се разширяват в бързоразвиващата се индустрия. Предишните източници на бърз растеж, като разпространението на персонални компютри, таблети и смартфони, изглеждат изчерпани. Световните продажби на чипове достигнаха $344 млрд. през 2016 г., но през последните пет години пазарът не се разширява. Общата картина сякаш не кореспондира с желанието за нови придобивки на главния изпълнителен директор на Broadcom Хок Тан. Неговата фирма Avago се преименува на Broadcom, след като тя я придоби през 2015 г. за $37 млрд. В началото на месеца той застана до президента Доналд Тръмп, като обяви, че ще премести централата на Broadcom от Сингапур в САЩ, което вероятно е продиктувано от желанието да се осигури одобрението на американските регулатори както за придобиването на Brocade, така и за настоящата оферта за Qualcomm. Тан и неговата фирма избягват медийния шум и едва ли са известни извън индустрията на полупроводниците, но неговите похвати имат привърженици. По-специално той има връзки в американската индустрия за частни капиталови инвестиции. Освен банките известното инвестиционно дружество Silver Lake, което притежава дял в Broadcom, осигурява финансиране от $5 млрд. за предстоящото поглъщане. Повечето полупроводникови фирми се управляват от електроинженери, които виждат техниката като решение на проблемите си, казва роденият в Малайзия Тан, който е изучавал инженерни науки в Масачузетския технологичен институт и след това бизнес в Харвард. Той гледа на индустрията по-скоро като шеф на инвестиционен фонд, намирайки затруднени фирми, чиито разходи намалява. „Той мина през Broadcom с мачете\", казва Стейси Расгон от „Бърнстейн Рисърч\". Според Линли Гуенап от консултантската фирма, специализирана в полупроводниците „Линли Груп\", Тан е премахнал почти целия мениджмънт на Broadcom, която сега има около 20 бизнес отдела, които се отчитат директно пред него. Мащабът помага на полупроводниковите компании много, защото бизнесът е много капиталоемък. Broadcom също така вижда ползи от инвестициите на Qualcomm в области като технологията 5G, където тя не се справя. Ако закупуването на NXP от Qualcomm бъде одобрено, Тан ще получи излаз на автомобилния пазар, както и в сферата на автономните коли, които също са обещаващи за производителите на чипове. Към момента Qualcomm претърпява някои поражения на правното поле, които могат да се отразят негативно и на Broadcom. Фирмата генерира по-голямата част от приходите си от лицензирането на патенти, но през януари федералната търговска комисия на Америка я обвини в злоупотреба с монополно положение, за да получава високи лицензионни такси за базовите чипове, използвани в смартфоните. Регулаторните органи в Китай, Южна Корея и Тайван наложиха тежки глоби на Qualcomm за антиконкурентно поведение. Един от най-големите клиенти на полупроводниковата индустрия – Apple, също предяви иск срещу Qualcomm за лицензионните условия и замрази плащанията на лицензионни такси, лишавайки Qualcomm от милиарди приходи, когато спорът се разпали. Никой не може да прогнозира кога тези трудности ще свършат. Тан прeдполага, че смяната на собствеността ще подобри отношенията между Qualcomm и ключови клиенти като Apple, въпреки че не се виждат много сигнали в тази посока. В няколко области, включително при чипове за свързване, Broadcom и Qualcomm се конкурират. Образуването на една голяма фирма с гигантска пазарна сила няма как да се хареса на купувачите. Ако двете компании се слеят, те ще контролират 50-60% от пазара за Wi-Fi чипове и 27% от радиочестотните чипове за мобилни устройства. Според Гуенап Broadcom е повишила цените на някои пазари, където има доминиращ дял, като например Ethernet комутаторите за центровете за данни, което е довело до недоволството на клиентите. Чип, чип, ура Бордът на Qualcomm смята да отхвърли офертата, която намира за твърде ниска. Broadcom може да повиши цената, за да осъществи сделката или да премине към враждебен подход. Но дори и при подкрепа от страна на шефовете и акционерите на Qualcomm съществуват големи рискове, казва Геоф Блабър от изследователската група CCS Insight. С предстоящата покупка на Qualcomm на NXP и на Broadcom на Brocade това, което изглежда на пръв поглед като сливане между два гиганта, всъщност е четиристранна сделка. Би било трудно да се обединят толкова много различни отдели и бизнес единици наведнъж. Следващият риск е регулаторен. Продължаващото разследване от страна на Европейската комисия на предложеното от Qualcomm придобиване на NXP предполага внимателно проучване на новата мегасделка, твърди Томас Виние, ръководител на антитръстовото звено на брюкселската адвокатска кантора Clifford Chance. Китайският антитръстов орган също може да създаде затруднения, ако реши да защити местните производители на чипове. Някои тълкуват офертата като опит на Broadcom да навлезе в области, които в бъдеще ще се развиват бързо, като чипове за свързани устройства, наричани „интернет на нещата\", и изкуствен интелект, където доминира друг производител на чипове - Nvidia. Но след сливането новото предприятие може да се фокусира в затвърждаване на позициите си при полупроводниците. Чрез преглъщането на Qualcomm, Broadcom ще удвои дела си на пазара на смартфони, вместо да диверсифицира бизнеса си. Но Тан вижда това като нещо добро. „Фокусът е ключът към успеха, тъй като индустрията се консолидира. Опитваме се да постигнем напредък в иновациите в области, в които вече сме добри\", казва той. Може би смята, че може да купи компании от други категории на бизнеса с чипове, когато е готов да ги приобщи към една наистина гигантска компания. Опитните ловци знаят, че никога не трябва да издават къде смятат да атакуват.", "date": "2017.11.19", "title": "В дивата природа"}
{"url": "http://www.classa.bg/%D1%81%D0%B2%D1%8F%D1%82/item/375385-%D0%BB%D1%8A%D1%81%D0%BD%D0%B0%D1%85%D0%B0-%D0%BD%D0%BE%D0%B2%D0%B8-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0,-%D1%87%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B0-%D1%84%D0%B0%D0%BB%D1%88%D0%B8%D1%84%D0%B8%D1%86%D0%B8%D1%80%D0%B0%D0%BB%D0%B8-%D0%BA%D0%B0%D1%86%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D1%83%D0%BD%D0%B0%D1%82%D0%B0-%D0%B2%D0%B8%D0%B4%D0%B5%D0%BE", "text": "В мрежата се появиха нови доказателства, че космическата агенция на САЩ NASA е фалшифицирала лунната мисия, което стептиците твърдят отдавна, съобщава Daily Star.  \r\n   \r\n   Според изданието, на снимка, за която се твърди, че е направена по време на кацането на американците на Луната, се вижда отражението на човек без скафандър.  \r\n   Потребителят Streetcap1 е публикувал снимка с изображението на американец на Луната. Мъжът отбелязва, че е вярвал в кацането на Луната, но след като е разгледал тази снимка е започнал да се съмнява. Това е снимка от Луната. \r\n   Това е отражение на визьора на един от астронавтите, за което си помислих, че изглежда много странно\", пише Streetcap1. Други потребители в мрежата предполагат, че отражението не е на човек без скафандър, а на някакво друго същество. \r\n      ", "date": "2017.11.19", "title": "Лъснаха нови доказателства, че американците са фалшифицирали кацането на Луната (ВИДЕО)"}
{"url": "http://www.classa.bg/%D1%81%D0%B2%D1%8F%D1%82/item/375379-%D0%B0%D1%81%D1%82%D1%80%D0%BE%D1%84%D0%B8%D0%B7%D0%B8%D0%BA-%D0%BE%D0%B1%D1%8F%D1%81%D0%BD%D1%8F%D0%B2%D0%B0-%D0%BA%D0%B0%D0%BA-%D0%B1%D0%B8-%D0%B1%D0%B8%D0%BB%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B4%D0%B0-%D1%81%D0%B5-%D0%BF%D1%8A%D1%82%D1%83%D0%B2%D0%B0-%D0%B2-%D0%BC%D0%B8%D0%BD%D0%B0%D0%BB%D0%BE%D1%82%D0%BE", "text": "Астрофизикът Итън Сийгъл твърди в блога на Форбс Starts With A Bang, че идеята за пътуване във времето към миналото може да е възможна \"благодарение на някои много интересни свойства на времето и пространството, според общата теория на относителността на Айнщайн\". Ученият започва от концепцията за „дупки на червеи\", известни още като „мост Айнщайн-Росен\", които са проходи през пространство-времето. Във Вселената има малки квантови колебания в тъканта на пространство-времето, обясни той, включително енергийни колебания в \"положителна\" и \"отрицателна\" посоки. \"Много силна и гъста положителна енергийна флуктуация би създала изкривено по определен начин пространство, докато силната отрицателна енергийна флуктуация би изкривила пространството точно обратното\", каза Сийгъл. \"Ако свържем тези две области на изкривяване, бихме могли да достигнем - за кратък миг - идеята за квантова дупка на червея\". Според астрофизикът, ако дупката на червей просъществува достатъчно дълго, една частица може да бъде транспортирана през нея. Тоест, частицата веднага ще изчезне от едно място в космоса и ще се появи отново в друго. Но да се транспортира човек, ще изисква повече работа. Специалистът обясни, че ако създадем свръхмасивна черна дупка и неин двойник с хипотетична маса или отрицателна енергия (която все още не е открита), когато бъдат свързани, също ще се създаде проходима дупка на червей. И тук идва идеята за дилатацията на времето: колкото по-голямо е движението през космоса, толкова по-малко ще е движението през времето. Например, представете си чифт дупки от червеи, едната от които остава почти неподвижна и една, която пътува със скорост близка до тази на светлината за една година. За година, неподвижната ще остарее с една година, докато дупката в движение - с 40 години. \"Ако някой бе създал няколко червееви дупки преди 40 години и ги бе изпратил на това пътуване, то днес, през 2017 г., би било възможно да се влезем в едната и да се окажем в миналото, през 1978 г.\". Проблемът обаче е, че не бихме могли да се върнем от миналото в настоящето, заключава Етън Сийгъл.", "date": "2017.11.19", "title": "Астрофизик обяснява как би било възможно да се пътува в миналото"}
{"url": "http://www.classa.bg/%D1%81%D0%B2%D1%8F%D1%82/item/375380-%D1%82%D1%80%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BF%D0%BE%D0%BC%D0%BE%D1%89-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0,-%D0%B2-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D0%BB%D0%B8%D0%BF%D1%81%D0%B2%D0%B0%D1%89%D0%B0%D1%82%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0", "text": "Правителствата на Съединените щати, Обединеното кралство и Чили предлагат помощ за намирането на аржентинската подводница ARA San Juan. Министерството на външните работи на Аржентина, пусна в петък изявление за хуманитарно сътрудничество за установяване на местонахождението на подводницата АРА Сан Хуан, обслужвана от 44 души, която загуби контакт по време на \"преход от пристанището на Ушуая до базата на Военноморските сили в Мар дел Плата \". Правителството на САЩ чрез посолството си в Буенос Айрес, съобщи в социалните мрежи, че „самолет P3 на НАСА, който вече е на Аржентинска територия с научна мисия в Ушуая, ще се присъедини към спасителната операция\". Подводницата изгуби контакт с морската си база сутринта в сряда, докато беше в залива Сан Хорхе, съобщи вестник Ла Насион. Говорителят на ВМС, Енрике Балби, каза, че претърсването на зоната се прави визуално или чрез радар за откриване, защото \"може би е на повърхността\". \"Ако е имало комуникационен проблем, тя трябваше да изплува \", добави той. Въпреки това нито морската група за наблюдение, нито спасителните въздухоплавателни средства са успели да локализират подводницата до сега. Първите хипотези показват, че подводницата е претърпяла електрически проблем, причинил пожар и загуба на комуникацията с морската база. Според говорителя на Военноморския флот, подводницата е извършвала охранителни дейности в изключителната икономическа зона. Военноморските сили посочиха чрез изявление, че са установили контакт с роднините на екипажа и заявиха, че разполага с резерви за 15 дни. През 2014 г. немската подводница е ремонтирана, за да се удължи животът й с 30 години. По-рано този месец медиите съобщиха, че Южната военноморска зона е разрешила на ARA San Juan, заедно с други кораби, да участва в интегрираните тренировки и морски патрулни учения.", "date": "2017.11.19", "title": "Три държави предлагат помощ на Аржентина, в търсене на липсващата подводница"}
{"url": "http://www.classa.bg/%D1%81%D0%B2%D1%8F%D1%82/item/375381-%D1%80%D1%83%D1%81%D0%BA%D0%B8-%D1%88%D0%B5%D0%B3%D0%B0%D0%B4%D0%B6%D0%B8%D0%B8-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%B0%D1%82-%D1%81-%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0", "text": "Руските шегаджии Алексей Столяров и Владимир Кузнецов, известни като \"Лексус\" и \"Вован\", са се обадили на министърката на отбраната на Испания, Мария Долорес де Коспедал, за да я уверят от името на латвийския й колега, че бившият президент на на Каталония, Карлс Пучдемон, всъщност е агент на руското правителство, шпионин, наречен \"Cipollino\". Столяров, който се представил нито повече, нито по-малко като министър на отбраната на Латвия, уверил Коспедал, че \"Cipollino\" работи \"за руското разузнаване от известно време, и че в действителност, 50% от руските туристи които посещават Каталония, си сътрудничат с руските разузнавателни служби\". \"Сега това, което се случва в Каталуния, е подготвен сценарий, подобен на Крим и Донбас ... украински сценарий\", предупредили шегаджиите. \"РТ също е голям проблем, който трябва да се пребори, мисля, че възнамерявате да ги забраните, какво смятате да правите с тях?\". - Разбира се, разбира се, съгласила се Коспедал. \"Вярно е, ние знаем, че те са действали чрез РТ, да знаем\", отговори министърката, въпреки че призна, че \"все още няма план\" по отношение на РТ. След телефонния разговор от 12 минути между нея и въображаемия член на латвийското правителство, Коспедал написа в профила си в Twitter, че разговорът е бил от \"много редките\". \"Тъй като не вярвах, спрях да говоря и сега знам, че са руснаци\", казва испанският министър.", "date": "2017.11.19", "title": "Руски шегаджии се подиграват с испанския министър на отбраната"}
{"url": "http://www.classa.bg/%D1%81%D0%B2%D1%8F%D1%82/item/375382-%D0%B8%D0%BC%D0%B0-%D0%BB%D0%B8-%D1%80%D1%83%D1%81%D0%BD%D0%B0%D1%86%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%B5-%D1%88%D0%B5%D0%B3%D1%83%D0%B2%D0%B0-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%82%D0%B0%D0%B9%D0%BD%D0%B8-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D1%8F-%D1%81-%D0%BC%D0%BE%D1%81%D0%BA%D0%B2%D0%B0", "text": "По време на реч в американската столица, американският главен прокурор Джеф Сешънс направи някои шеги пред присъстващата тълпа, във връзка с текущото разследване на предполагаемото тайно споразумение с руското правителство. - Посланик Кисляк в залата ли е? се пошегува той пред членовете на Федералисткото общество, събрали се в хотел Mayflower във Вашингтон. - Преди да започна, има ли руснаци? - Някой е бил в Русия? - продължи Сешънс, когато тълпата избухна в смях. - Някой има ли братовчед в Русия или нещо такова? Шегите на Сешънс дойдоха само дни, след като американски депутати го разпитаха по време на съдебно заседание на съдебната комисия, заради предполагаемото тайно споразумение с Русия. По време на неговата поява, депутатите от Демократическата партия го притискаха с това, което те наричат противоречиви изявления за контактите между членовете на кампанията на Тръмп и емисари, за които се твърди, че са свързани с Кремъл., Още през юни тази година, главният прокурор на САЩ отрече да има взаимодействие с руски официални лица, по-специално, както се твърди, случили се на друго събитие в хотел Мейфлауър във Вашингтон (на същото място, където той се шегува) през април 2016 г. с тогавашния посланик на Русия в САЩ Сергей Кисляк.", "date": "2017.11.19", "title": "\"Има ли руснаци?\": Американският главен прокурор се шегува с обвиненията в тайни споразумения с Москва"}
{"url": "http://www.classa.bg/%D1%81%D0%B2%D1%8F%D1%82/item/375383-%D0%BB%D0%B8%D0%B2%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BC-%D0%B2%D0%BE%D0%B9%D0%BD%D0%B0%D1%82%D0%B0,-%D0%B7%D0%B0%D1%89%D0%BE%D1%82%D0%BE-%D1%89%D0%B5-%D1%8F-%D1%81%D0%BF%D0%B5%D1%87%D0%B5%D0%BB%D0%B8%D0%BC", "text": "В интервю за RT, министърът на външните работи на Ливан, Гебран Басил каза, че страната му винаги е избирала да \"поддържа конструктивна и разумна политика със своите съседи и други страни в арабския свят, но това не е попречило на враждебните действия срещу страната.\" Министърът на външните работи се позова на спорната оставка на ливанския премиер Саад ал Харири, обявена от Саудитска Арабия. Според него това е \"добър пример показващ, че практически всеки може да започне война срещу нас\". \"Ние сме готови да действаме в случай на такива събития, но се опитваме да направим всичко възможно, за да предотвратим това и да поддържаме добри отношения със Саудитска Арабия\", каза Басил. И докато Ливан се противопоставя на каквото и да било намеса в своите вътрешни работи, той подчерта, че страната \"не одобрява атаките на своите граждани срещу Саудитска Арабия\". Ливанският министър подчерта, че сегашната ситуация изглежда включва много повече играчи, по-специално Израел и САЩ. \"Ние не трябва да провокираме Израел за война, просто защото вероятно ще я загуби, ние трябва да попречим на Израел да започне война, защото Ливан със сигурност ще я спечели\", каза той. \"Всяка страна може да предприеме действия срещу Хизбула, както правят САЩ ... Вярвам, че ако ни посочат, ще накажат целия народ на Ливан, а онези, които посмеят да го направят, също ще бъдат изправени пред последици – за региона и за Европа \", каза той. Басил заяви, че в момента има кампания срещу Ливан в Близкия изток. Той обаче обобщи: \"дори ако Ливан е вероятният победител във войната, това не означава, че искаме да се бием\".", "date": "2017.11.19", "title": "Ливански министър: \"Трябва да предотвратим войната, защото ще я спечелим\""}
{"url": "http://www.classa.bg/%D1%81%D0%B2%D1%8F%D1%82/item/375384-%D0%BD%D0%BE%D0%B2%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D1%81%D0%B0%D1%89-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%B4%D0%B0-%D1%81%D0%B5-%D1%81%D0%BF%D1%80%D0%B0%D0%B2%D1%8F%D1%82-%D1%81-%D1%80%D0%B0%D0%BA%D0%B5%D1%82%D0%B8%D1%82%D0%B5-%D0%BD%D0%B0-%D0%BF%D1%85%D0%B5%D0%BD%D1%8F%D0%BD-%D1%81-%D0%BA%D0%B8%D0%B1%D0%B5%D1%80-%D0%BE%D1%80%D1%8A%D0%B6%D0%B8%D1%8F-%D0%B8-%D0%B4%D1%80%D0%BE%D0%BD%D0%BE%D0%B2%D0%B5", "text": "Администрацията на Тръмп има за цел да разработи нови подходи за справяне с Пхенян, пише Ню Йорк Таймс. Според медиите, най-новата стратегия е в отговор на опасенията, че \"системата за противоракетна отбрана, предназначена да защити американските градове не е достатъчна, за да се предотврати севернокорейската атака\". Това доведе до спешно искане за 4 000 милиона долара, изпратено от Белият дом на Конгреса, които ще бъдат предназначени за справяне със Северна Корея. Искането се отнася, на първо място, до \"засиленото използване на кибернетичните оръжия, за намеса в системите за контрол на Северна Корея, преди да бъдат стартирани ракети\". Вестникът отбелязва, че \"използването на кибер оръжия, за да се попречи на изстрелването, е радикална иновация в противоракетната отбрана през последните три десетилетия\", но отбелязва, че тази стратегия ще бъде доста сложен процес в случая на Северна Корея - \"страна, която има много ограничено използване на интернет и малко връзки с външния свят. \" Новата цел е да свалят ракетите секунди след излитането, когато те все още са в \"импулсна фаза и поради това са цели, които се движат бавно и са много видими\". За това ще се използват дронове и бойни самолети. Длъжностни лица от отбраната, учени и конгресмени, пише вестникът, наскоро описаха тези \"ускорени усилия в отговор на неочаквания напредък на Северна Корея, която успя да развие междуконтинентална балистична ракета, способна да пренесе ядрена бомба до континенталната част на САЩ\" New York Times посочва, че тези нови подходи са на \"експериментален етап\".", "date": "2017.11.19", "title": "Нова стратегия: САЩ планират да се справят с ракетите на Пхенян с кибер-оръжия и дронове"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375376-%D0%B1%D1%81%D0%BF-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F%D1%82%D0%B0", "text": "Оставката на Димитър Главчев е политическа победа за ”БСП за България”, заяви лидерката на социалистите Корнелия Нинова пред пленума на червената партия.   По думите й, ГЕРБ приемат оставката като компромис и жертва в името на връщане на опозицията в пленарната зала, за да не прави България лошо впечатление по време на председателството на Съвета на ЕС.     \"Според тях председателят на НС не е направил грешка. Оценяват ни като деструктивна политическа сила, която руши държавата. Уви, горчивият урок не е научен. Ние имаме ценностни различия с ГЕРБ.\" - коментира Нинова.         - грубо нарушаване на принципите на парламентарната държава, в която НС упражнява контрол върху изпълнителната власт, а не обратното;       - грубо нарушаване на свободата да имаш различно мнение от управляващите, от която и партия да са те, и да го изразяваш, без страх;     - груба цензура върху опозицията и отнемане на гласа на близо един милион българи.   \"БСП не руши държавата, а е пазител на държавността, правовия ред, демокрацията и свободата. Ще продължаваме да бъдем гарант на тези ценности и в опозиция, и в управление.\" - се казва в заключение.   дувременно се разбра, че БСП няма да подкрепи промените в Конституцията, предложени от ГЕРБ. Левицата обаче даде мандат на лидера на партията Корнелия Нинова да ги подпише. Парламентарната група ще води и преговори за разширяването им.", "date": "2017.11.19", "title": "БСП няма да подкрепи промените в Конституцията"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375377-19-%D0%BD%D0%BE%D0%B5%D0%BC%D0%B2%D1%80%D0%B8,-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B2-%D1%81%D0%BD%D0%B8%D0%BC%D0%BA%D0%B8", "text": "461 г. - Либий Север е провъзгласен за римски император в Равена.     1493 г. - По време на втората си експедиция Христофор Колумб открива остров, който кръщава Сан Хуан Батиста (по-късно преименуван на Пуерто Рико).   1703 г. - Поставено е началото на мистерията за Желязната маска със смъртта на един затворник в Бастилията, чието име и престой в тъмницата са пазени в строга тайна.   1824 г. - В най-голямото наводнение в историята на Санкт Петербург загиват около 10 000 души.   1826 г. - Образувани са Военноморските сили на Боливия.   1831 г. - Велика Колумбия окончателно се разпада на Нова Гранада, Венецуела и Еквадор.   1858 г. - Основан е град Холистър, САЩ   1863 г. - Президентът на САЩ Ейбръхам Линкълн изнася известното си Гетисбъргско обръщение.   1885 г. - Сръбско-българска война: Състои се Боят при Гургулят.   1889 г. - Създаден е Гербът на Бразилия.   1893 г. - 4 Велико народно събрание учредява Министерство на обществените сгради, пътищата и съобщенията.   1919 г. - Зайон получава статут на национален парк.   1922 г. - В Царство България се провежда референдум за започване на съдебен процес срещу министрите от кабинетите на Иван Гешов (1911-1913), Стоян Данев (1913) и Александър Малинов (1918).   1924 г. - Египет става конституционна монархия.   1942 г. - Втора световна война: Битка при Сталинград: Силите на Съветския съюз, командвани от генерал Георгий Жуков, преминават в контранастъпление, като обръщат хода на битката в полза на Съветския съюз.   1946 г. - ООН: Афганистан, Исландия и Швеция се присъединяват към Организацията на обединените нации.   1946 г. - ООН: Генералната асамблея на ООН приема резолюция против преследванията на расова и религиозна основа.   1969 г. - Аполо 12 каца на Луната, а Чарлс Конрад и Алън Бийн стават третия и четвъртия човек стъпили на лунната повърхност.   1977 г. - Египетският президент Ануар Садат става първият арабски държавен глава, направил официално посещение в Израел.   1979 г. - От Ленинград за Москва поема първия си курс високоскоростният влак Р-200.   1985 г. - Студената война: В Женева е осъществена, за първи път, среща между президента на САЩ Роналд Рейгън и генералния секретар на ЦК на КПСС Михаил Горбачов.   1990 г. - 22 държави от НАТО и Варшавския договор подписват в Париж Договор за ограничаване на конвенционалните оръжия в Европа.   1995 г. - На президентските избори в Полша Александър Квашневски побеждава действащия тогава президент Лех Валенса.   1999 г. - Китай успешно изстрелва своя първи експериментален космически кораб, Шънджоу 1.   2003 г. - официално е открит португалският футболен стадион Ещадио Д-р Магаляеш Песоа.  ", "date": "2017.11.19", "title": "19 ноември, историята в снимки"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375378-%D1%81%D0%B2-%D0%BF%D1%80%D0%BE%D1%80-%D0%B0%D0%B2%D0%B4%D0%B8%D0%B9-%D1%81%D0%B2-%D0%BC%D1%87%D0%BA-%D0%B2%D0%B0%D1%80%D0%BB%D0%B0%D0%B0%D0%BC", "text": "    Светият пророк Авдий бил родом от селището Витарама, близо до Сихем. Той служил при двора на израилските царе и бил домоуправител на цар Ахав.     От младини бил твърде богобоязлив и когато целият Израил отстъпил от Бога и започнал да се покланя на скверния Ваал, той тайно служел на Единия Истински Бог на Отците си, Който спасил Израиля от Египет и го превел през Червеното море като по суша. Когато беззаконната Иезавел изтребвала пророците Господни, Авдий взел сто пророка и ги скрил в две пещери по петдесет човека. Там ги хранил с хляб и вода по време на глада в дните на пророк Илия.   Веднъж Ахав повикал свети Авдий и му рекъл:   - Тръгни по земята, по всички водни извори и по всички потоци по земята, дано нейде намерим трева, за да си прехраним конете и мъските и да се не лишим от добитъка.   И те разделили помежду си земята, за да я обходят: Ахав тръгнал отделно по един път, а Авдий тръгнал отделно по друг път. Когато Авдий вървял по пътя, ето насреща му идел свети Илия. Той го познал, паднал ничком и казал:   - Ти ли си, господарю мой, Илия?   Оня му отговорил:   - Аз съм. Иди кажи на господаря си: \"Илия е тук\".   Той казал:   - Какво съм виновен, че предаваш своя раб в ръцете на Ахава, за да ме убие? Жив Господ, Бог твой! Няма нито един народ и царство, където да не е пращал господаря ми да те търси; и когато му казваха, че те няма, той вземаше клетва от онова царство и народ, че не са могли да те намерят. А ти сега казваш: иди кажи на господаря си: Илия е тук.    Когато аз си ида от тебе, Дух Господен ще те отнесе, не зная къде; и ако отида да обадя на Ахава и той не те намери, ще ме убие; а рабът ти е богобоязлив от младини. Нима не е казано на моя господар какво аз направих, когато Иезавел избиваше Господните пророци, как скривах в пещери сто Господни пророци, по петдесет души, и ги хранех с хляб и вода? А ти сега казваш: иди кажи на твоя господар: Илия е тук; той ще ме убие.   Тогава свети Илия казал:   - Жив Господ Саваот, пред Когото стоя! Днес ще му се явя!   Свети Авдий отишъл да посрещне Ахава и да му обади за Илия. И когато Ахав срещнал Илия, Божият пророк го изобличил в неговото заблуждение, а сетне извършил велико чудо: свалил огън от небето върху жертвата и водата, както е написано в Трета книга Царства (3Цар.18:4-8).   Като гледал това, свети Авдий се радвал заради всемогъщата сила на своя Бог, сърцето му пламтяло от любов към Него, горял от ревност за Него и още по-усърдно Му служел, изпълнявайки заповедите Му.   По-късно, когато Ахав умрял и син му Охозия наследил вместо него Израилското царство, Авдий бил на военна служба. Според свидетелството на свети Доротей и блажени Иероним той бил един от тримата петдесетници, които Охозия изпратил при пророк Илия. Двамина от тях изгорил огън, паднал от небето по думата на пророка, а третият, който бил именно Авдий, бил помилван. Той пристъпил със смирение към свети пророк Илия и го умолявал, казвайки:   - Човече Божий! Да не бъде презряна душата ми и душата на твоите раби - тия петдесетмина - пред твоите очи.   Затова Илия го пощадил, станал и отишъл с него при царя. Оттогава Авдий оставил царската служба, тръгнал след свети пророк Илия и се сподобил да получи дух на пророчество, понеже запазил и хранил Господните пророци и сам последвал пророка (4Цар.1:13-15). След смъртта си бил погребан при своите предци. Житие на свети мъченик Варлаам   Св. мъченик Варлаам е пример за твърдост в християнските убеждения. Той страдал за вярата и умрял в мъки в 304 г. в Кесария Кападокийска.   Гонителите мислели, че примерът на измяна към християнската вяра от страна на един уважаван от всички старец може по-силно да подейства на другите. Затова те подложили на жестоки изтезания антиохийския християнин Варлаам. Но, като не успели да го принудят да се отрече от своето изповедание, за да го направят поне неволен участник в идолослужението, заставили го да държи над пламнал жертвеник своята ръка, в която турили тамян и смирна. Болката и най-малката неиздръжливост могли да заставят изповедника да изтърве неволно на жертвеника сложения в ръката му тамян и с това да даде повод на враговете да кажат, че е почел езическите богове. . . Но старецът имал сила непоклатна да удържи протегнатата над огъня ръка; той не направил ни най-малко движение с нея и не изпуснал тамяна и смирната, докле не взели да падат изгорелите стави на пръстите му.   По такъв начин, \"имайки своята десница вместо олтар Господен\" - както се изразява Св. Василий Велики в своето похвално слово за тоя мъченик, - Варлаам не само не оправдал сметките на езичниците, но с примера на своята твърдост засилил влиянието си над вярващите и дори у самите противници на Христовата вяра възбудил уважение към християните, между които имало такива силни и непобедими изповедници на гоненото от тях учение.   В същия ден се празнува паметта на св. пророк Авдий, четвъртият от тъй наречените \"малки пророци\". Предполага се, че бил съвременник на великите пророци Йеремия и Йезекиил (VII-VI в. преди Христа).", "date": "2017.11.19", "title": "Св. прор. Авдий. Св. мчк Варлаам"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BE%D0%B1%D1%89%D0%B5%D1%81%D1%82%D0%B2%D0%BE/item/375375-%D1%80%D0%B5%D0%B7%D0%B5%D1%80%D0%B2%D0%B0%D1%82-%D0%B2-%D0%BF%D0%B8%D1%80%D0%B8%D0%BD-%D1%81%D0%B8-%D0%BE%D1%82%D0%B8%D0%B2%D0%B0-%D1%81-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BD%D0%B0-%D0%B1%D0%BD%D1%82", "text": "Един от най-старите природни резервати в Пирин „Баюви дупки – Джинджирица” е в списъка на защитените територии на ЮНЕСКО, но общините Банско и Разлог, в чиито граници попада, искат изваждането му от списъка на защитените зони в България.   100% не сте чули тази информация по Българската национална телевизия. Е, няма и да я видите. По-надолу ще ви разкажем защо:   Преди 7-8 години общините Банско и Разлог създадоха така наречения „Контра-протест”. Това беше първия прецедент в държавата, създаден като опит за отговор на протестиращите, против изсичането на планините у нас, и по-специално протестиращите срещу строежа на нови ски писти. Горе-долу и тогава се зароди организацията „Природа за хората и регионите”, която събира страхливи и зависими хора от Банско и Разлог, и ги изкарва редовно да блокират пътища с искане Банско да се застрои още повече, а Рила и Пирин да се изсекат за нови ски писти. Една от статиите по темата може да видите тук:    Не веднъж е излизала информация за същността зад „Зелените” и „Екологични” партии, и сдружения у нас, но сега ще се ви покажем кой стои зад „Природа за хората и регионите”, и защо информацията се потулва най-вече от националната ни медия.   Първо няколко думи за резервата „Баюви дупки – Джинджирица“ – той е създаден 1930 година и в момента е част от световната мрежа на биосферните резервати. Там растат мури на повече от 500 години и буквално има кътчета, където човешки крак не е стъпвал, заради пресечения релеф и голямата надморска височина.   На това райско място активистите от „Природа за хората и регионите” искат ски писти. Дори те се обявиха против връчването на сертификата за биосферен резерват на Юнеско. Повече информация тук:                Интересното тук е, че председател на „Природа за хората и регионите” е Филип Цанов. Той е известен с няколко неща. Първото е, че е пръв приятел с Цеко Минев – шеф на Българската ски федерация и собственик на Първа инвестиционна банка. Това е и инвеститорът, който има намерение да разширява ски зоната в Пирин, а неговата фирма „Юлен” финансира дейността на Филип Цанов и протестите на банскалии със искания за строеж на ски писти.           Другото известно за Филип Цанов е, че е участвал в приватизацията на месокомбината „Родопа – Пазарджик” и в последствие го е съборил, за да застрои комплекс на неговото място. Има и сведения, че не е платил голяма част от данъците на предприятието към държавата /които са почти половин милион/. Повече информация тук:  Това е извадка от търговския регистър в подкрепа на казаното по-горе:         Към момента Филип Цанов произвежда шунки и кренвирши с марката „Браво”, но по-интересно е, че той е женен за Екатерина Генова – дъщеря на известния журналист Любен Генов, възхваляващ през цялата си кариера постиженията на комунизма и дейността на партията. От 2005-та година Екатерина Генова е директор на „БНТ Свят и региони”, а мъжът и Филип Цанов е председател на „Природа за хората и регионите”. Интересно съвпадение, нали? Има „региони” и в двете заглавия.           Месокомбината в случая не е проблем. Шунките на Филип Цанов също може и да са от месо, въпреки, че не ни се вярва. Проблемът е в конфликта на интереси. Проблемът идва от това, че заради хатъра на Катя Генова Българската национална телевизия си трае за намеренията на олигарха Цеко Минев. Проблемът е, че Българската Национална телевизия не е излъчила нито един критичен материал за „Витоша ски”.    Нищо, че две трети от служителите на медията не могат и да си помислят за карта за ски лифт, защото заплащането им е мизерно. Това няма никакво значение, важното е Катя Генова да прави ПР на мъжа  си и на неговия приятел Цеко Минев. Не само това, ами по националната телевизия, издържана с пари на данъкоплатеца, вървят и кампании „Изберете българското” – демек изберете „колбасите на мъжа ми”. Катя Генова е директор на канал „БНТ Свят и региони” от 2005-та година.    За това време е сменила 3-ма генерални директори. Те идват и си отиват. Само Катя е на поста. Несменяема. Несменяема, за да не би случайно да няма кой да прокарва интересите на домораслата олигархия. Нищо, че с нейна помощ ще изчезне още едно приказно място от българската земя. Важното е печалба да има, и разбира се „регионите” да са в растеж. Нищо, че зрителите на „БНТ свят и региони” се броят на пръсти. Важното е да не се пуска критика и по другите канали на БНТ. Докато Катя е тука няма да стане. Ще си развяват байрака от Банско и Разлог, както си искат.   Сега БНТ има нов генерален директор. Само времето ще покаже дали ще успее да направи нещо ново, или ще продължи да толерира наденичката на Филип Цанов.           Пикантни подробности за семейния живот на ТВ шефката и председателя на „Природа за хората и регионите”, може да видите тук:    Допълнителна информация може да видите тук:    и тук: ", "date": "2017.11.19", "title": "Резерват в Пирин си отива с подкрепата на БНТ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375372-%D0%BA%D0%B0%D0%BA-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%B4%D0%BE%D0%B9%D0%BD%D0%BE%D0%B2-%D0%B5%D0%B4%D0%B2%D0%B0-%D0%BD%D0%B5-%D0%B7%D0%B0%D1%82%D1%80%D0%B8-%D1%81%D1%8A%D1%8E%D0%B7%D0%B0-%D0%BD%D0%B0-%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D1%87%D0%B8%D1%82%D0%B0%D0%BB%D0%B8%D1%89%D0%B0", "text": "Четири поредни години председателят на Съюза на народните читалища (СНЧ) Николай Дойнов*, в нарушение на Закона за юридическите лица с нестопанска цел, не е представял за обществено пубикуване в Централния регистър на Министерството на правосъдието годишните си финансови доклади и докладите за дейността на СНЧ от 2013 до 2016 г. Миналата седмица министърът на правосъдието Цецка Цачева задейства   .   Ръководството на Съюза на народните читалища запретна ръкави и за седем дни предостави необходимата документация и спря административната процедура, която щеше да го прати в историята. Не си мислете обаче, че в тези седем дни някой трескаво е писал тези документи. Не, не е. Тази документация, за същия този период, чинно е пращана в Министерството на финансите и е налична.     Защо ръководството на Съюза на народните читалища, в лицето на неговия председател Николай Дойнов, в продължение на четири години не изпълнява своите законови задължения към Министерството на правосъдието тогава? Документите вече са публични и когато ги прочетем, разбираме отговора.   Защото елементарна сметка доказва, че   ,   както е определена в Закона за народните читалища и това поставя следващия въпрос – ще загуби ли това сдружение годишната държавна субсидия от 86 хиляди лева, които получава от държавния бюджет?   В доклад за годишната субсидия за Съюза на народните читалища, написан на бланка, но без дата, подпис и печат, депозиран в Министерството на финансите, някой много точно е написал, че: „Годишната субсидия от Републиканския бюджет за СНЧ е единствения приходоизточник за дейностите и работата на СНЧ и по същество без тази субсидия Съюзът на народните читалища ще бъде принуден да спре своето функциониране.“   Правописът на анонимния автор е запазен, а защо Министерството на финансите приема документи без дата, подпис и печат, оставям без коментар. С промяна на Закона за народните читалища през 2009 година законодателят прави Съюза на народните читалища национално представителна организация на читалищата. Това пък дава правната възможност Съюзът да получава държавна субсидия. За да бъде такава, законодателят е поставил условието, че там трябва да членуват повече от половината регистрирани читалища.   Защо обаче, законодателят не е предвидил механизъм на проверка на определен период, дали този монополен Съюз вече не е национално представителен, това също оставям без коментар. Загубата на това национално представителство като брой читалища членуващи в Съюза на народните читалища обаче,   .   През 2013 години Министерството на културата отчита регистрацията на 3 574 читалища. През 2016 години бройката е нараснала на 3 630 или с 56 читалища повече. За да бъде национално представителен в Съюза на народните читалища през 2013 година е трябвало да членуват 1 787 читалища, а през 2016 г. – 1 815 читалища. Във финансовия отчет подписан от председателя Николай Дойнов за 2013 г. са отчетени 17 хиляди лева от членски внос, а за 2016 г. - 19 хиляди лева от членски внос.   Всяко читалище заплаща годишен членски внос от 24 лева. За управителния орган на сдружението, който се казва Върховен читалищен съвет, се отчислява 50% от тази сума, т.е. 12 лева. Простата сметка показва, че според декларирания членски внос през 2013 г. редовни членове на Съюза са били 1 417 читалища, с 370 по-малко от изискуемия законов минимум за национално представителство, а през 2016 г. - 1 584 читалища или с 231 читалища по-малко.   Дали министърът на културата Боил Банов след като приключи ремонта на НДК ще има малко време, за да свика, като начало, Националния съвет по читалищно дело, който да вземе становище по проблема, това тепърва предстои да видим. А какво ще направи министърът на финансите Владислав Горанов? За него такъв проблем не съществува.    И как да съществува, след като в Министерството на финансите постъпват доклади на Съюза на народните читалища, в които е записано, че в Съюза членуват 2 356 читалища, а за 2016 г. и 2017 г., за по-сигурно е записано, че членовете са 2 800.Пък и в Министерството на финансите се отчита само и единствено „единственият приходоизточник за дейностите и работата на СНЧ“, сиреч разходването на държавната субсидия от 86 хиляди лева, а отчет на членски внос няма.   *Б.р. - Николай Дойнов е председател на СНЧ за трети мандат. Представен е на официалния сайт на съюза като “поет, публицист, културолог,… един от възстановителите на Съюза на народните читалища, създател на теоретичната конструкция на съвременния читалищен мениджмънт.” ( ).", "date": "2017.11.19", "title": "Как председателят Николай Дойнов едва не затри Съюза на народните читалища"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375373-%D0%B1%D0%B7%D0%BD%D1%81-%D0%BD%D0%B0%D0%BF%D1%83%D1%81%D0%BD%D0%B0-%D1%80%D0%B1-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D0%BE%D0%BA%D0%BE%D0%BB%D0%BE-%D0%B4%D0%B0,-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B4%D1%81%D0%B1", "text": "Българският земеделски народен съюз (БЗНС) с лидер Николай Ненчев е напуснал Реформаторския блок и се присъединява към платформата за Български манифест да Европа на „Да България!\", ДСБ/Нова Република, Зелените, ДЕОС.   За това решение съобщи днес лидерът на \"Да, България\" Христо Иванов по време на учредяването на новата платформа, който е получил потвърждение от Ненчев.   Лидерът на БЗНС е потвърдил информацията и пред \"Дневник\" с уточнението, че решението е взето с пълно съгласие от членовете на управителния съвет и ръководствата на местните структури на БЗНС с гласуване днес.   \"Това решение се взе със 100%, нямаше нито един против, което ме кара да бъда голям оптимист\", коментира още Ненчев. \"БЗНС е силно притеснен от събитията, които се случват в политическия живот на България в последните месеци. Очевидно е, че демократичната общност не е представена в българския парламент. Държавните институции излъчват опасни антидемократични, антиевропейски послания\", пише в позицията на партията на Ненчев.   В нея се поставя и цел пред БЗНС съвместно с Движение \"Да България\", ДСБ и другите демократични партии \"да изгради траен и устойчив политически съюз и да участва в инициативата \"Български манифест за Европа\".   По думите на Христо Иванов новата платформа, на която днес се постави началото, не е коалиция или граждански съвет, а инициатива, която ще работи, за да не се позволи на правителствената пропаганда да изпълни изцяло европейската тема. Той също така подчерта, че новата платформа е отворена и се очаква присъединяването на още хора и формации.", "date": "2017.11.19", "title": "БЗНС напусна РБ заради обединението около \"Да, България\" и ДСБ"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/%D0%BF%D0%BE%D0%BB%D0%B8%D1%82%D0%B8%D0%BA%D0%B0/item/375374-%D0%BD%D0%B8%D0%BA%D0%B0%D0%BA%D0%B2%D0%BE-%D1%81%D0%BF%D0%BE%D0%BA%D0%BE%D0%B9%D1%81%D1%82%D0%B2%D0%B8%D0%B5-%D0%B7%D0%B0-%D0%B3%D0%B5%D1%80%D0%B1", "text": "Националният съвет на БСП се събра на закрито заседание днес. Една от основните теми е дали да се вземе курс към предсрочни избори, дали партията е готова за тях. Социалистите трябва да обсъдят и темата за вота на недоверие, който искат да внесат след като бъде приет бюджетът за следващата година.   А също и каква да бъде позицията им по исканите от ГЕРБ промени в конституцията, целящи да отпадне давността за приватизационните сделки.   Обществото не е узряло за избори, бе категоричен зам.-председателят на червената партия Стефан Данаилов. ГЕРБ си искат четири години, ние искаме да си отидат по-рано, продължи Ламбо. Запитан БСП клати ли ГЕРБ, той отговори:   обърна се към репортерите пред соццентралата Стефан Данаилов, коментирайки въпроса с исканите промени в конституцията заради приватизацията.   Има създадена обстановка, избори трябва да има напролет, смята лидерът на пловдивските червени Георги Гергов. БСП винаги е била готова за предсрочни избори, затова внасяме вот на недоверие по темата корупция, каза преди да влезе на “Позитано” 20 депутатът Филип Попов.   Решението за днешния пленум бе взето още на заседанието на конгреса на 28 октомври. Тогава бе определена и темата му – организационни въпроси. Политическата обстановка обаче измести фокуса и така като първа точка от работата на социалистите влезе доклад на председателя на правния съвет Янаки Стоилов по идеята за промени в конституцията и отпадане на давността за приватизационни сделки.    По принцип социалистите са против измененията в основния закон и имат старо решение на Националния си съвет за това, което не е ревизирано.", "date": "2017.11.19", "title": "Никакво спокойствие за ГЕРБ!"}
{"url": "http://www.classa.bg/%D1%81%D0%B2%D1%8F%D1%82/item/375366-%D0%B7%D0%B0-15-%D0%B5%D0%B2%D1%80%D0%BE-%D0%B8%D0%B7-%D1%86%D1%8F%D0%BB%D0%B0-%D0%B5%D0%B2%D1%80%D0%BE%D0%BF%D0%B0", "text": "Не става дума за нова нискотарифна авиокомпания, която предлага суперцени. Срещу входен билет от 15 евро можете да обиколите цяла Европа за няколко часа в парка „Мини-Европа“ в Брюксел.   За около 20-тина минути метрото ви отнася до спирка „Хейзъл“, както се казва и разположеният наблизо стадион. Но за тези, които не залитат само по магията на топката, наблизо са две забележителности на Брюксел – Атомиумът и паркът „Мини-Европа“.       Изглежда все едно, че белгийците са планирали промените , които ще настъпят в Европа в края на 80-те години на миналия век, поради което паркът е открит през 1989 г.   В него има над 350 забележителни архитектурни паметници от страните от ЕС, които са изпълнени в размери 1:25 от оригиналите.   Всъщност друго си е да обикаляш Европа пеша и да докосваш с поглед много уникални сгради и архитектурни паметници, за които или си чел, или си виждал по филми.   За наша радост България също е представена, след като се присъединява към ЕС през 2007 г. През май 2008 г. тогавашният министър на културата Стефан Данаилов откри официално макета на Рилския манастир в парка „Мини Европа“ в Брюксел. Символът на България е първият православен храм в парка Той е изработен от нашето ателие специално по изискванията на парка в столицата на Европейския съюз.             Разходката из парка буди у всекиго различни мисли, защото не става дума само за естетическата наслада и разходката из историята. Когато гледаш например сградата на Британския парламент, неизбежно през ума ти минава идеята за Брекзит и за това, че може би през пролетта на 2019 г. Лондон вече няма да е столица на страна от ЕС, нали? Но да се върнем към нашето присъствие на белгийска земя.     В брошурата, която получава всеки посетител, страната ни е описана със своите особености. Например е отбелязано, че кимането с глава вертикално означава „не“, а хоризонталното движение – „да“. По тези жестове ние се отличаваме от цяла Европа, нали? Хвърлянето на Богоявленския кръст в студените води на реки и езера на 6 януари е сред обичаите, които са маркирани. И вероятно отдавна забравения от нас факт, че през Х век. България е била най-голямото царство на Стария континент.    За да не забравяме миналото си можем да видим в брошурата, че има едни пет века от историята ни, които се „губят“ – до възстановяването на независимостта ни през 1878 г. Вероятно говорителката на руското външно министерство Мария Захарова не е чела тази брошура, защото тя приписа на Червената армия заслугата за това, че през 1943 г. София отказа на Хитлер да депортира 50 000 български евреи към „лагерите на смъртта“. Е, вероятно е така, защото Русия на Захарова не е в „Мини-Европа“.     Любопитното в парка е, че в голямата си част държавите не са представени от архитектурни паметници от своите столици. Например, докато се „разхождаш“ из Италия, за нула време можеш да се насладиш на Пиза и наклонената й кула, на Сиена, Виченца и Венеция. А търсачите на силни усещания могат да присъстват и на изригването на Везувий…   Тези, които са забравили, че живеят на Стария континент или пък са от други райони на света, не бива да пропускат това, че Европейския съюз се използват повече от 30 000 км. вътрешни водни пътища, а също и това, че в Европа се намират едни от най-големите пристанища в света – като Ротердам, Марсилия, Антверпен., Хамбург. И спокойно може да погледате майсторската „навигация“ по реки и в портове.         И да не се стреснете, докато се разхождате, когато покрай вас профучи влак ТЖВ, свързващ Брюксел с Париж. Което пък ви напомня, че в Евросъюза има около 25 000 км. високоскоростни железопътни линии.    В това отношение българите имаме какво още да чакаме в родината си. Може би поради някои обективни реалности образите на Санчо Панса и Дон Кихот, прекосяващи мостче насред унилия пейзаж на Ла Манча и вятърните мелници зад тях са в съзвучие с някои пейзажи от България?   Но пак минавайки покрай макета на Рилския манастир се сещаме за ролята на духовността и родолюбието на св. Иван Рилски и духът отново ти се повдига….   Слънцето огрява блестящите девет сфери на Атомиума, построен за Експо 58 като модел на единична клетка на железен кристал, увеличена 165 милиарда пъти. И разбираш, че ако имаш идеи, можеш да сътвориш нещо реално, което да буди красота в ума и на други хора доста след теб.   Е, после обратно в метрото и към центъра на днешната столица на Европа – Брюксел.", "date": "2017.11.19", "title": "За 15 евро из цяла Европа"}
{"url": "http://www.classa.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F/item/375367-%D0%B4-%D1%80-%D0%BA%D0%B0%D0%BB%D0%BE%D1%8F%D0%BD-%D0%BC%D0%B5%D1%82%D0%BE%D0%B4%D0%B8%D0%B5%D0%B2-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%B7%D0%B8%D0%BC%D0%B1%D0%B0%D0%B1%D0%B2%D0%B5,-%D0%BD%D0%BE-%D0%B2-%D0%B5%D1%81", "text": "                – Видяхме колко бързо може да се развиват политическите процеси, буквално за часове да се променя политическата ситуация. Отдавам го на това, че цялата конструкция у нас е изключително крехка.   – Повече от грешка, беше политическа глупост. Това беше една крайност, която не е присъща на българския парламентаризъм. Парламентът е за това да се дебатира, да се изразяват свободно мнения, да се отпушва напрежение, да се контролира и критикува правителството. Премиерът не е свещена крава, та да не може да се споменава името му. Събранието би трябвало да е най-демократичната институция в държавата, управляващите просто объркаха годината, международния контекст и човека начело на опозицията. Насажда се един страх в държавата и струва ми се, че с мерки тип Груевски няма да могат да управляват пълноценно. А точно по неговия път тръгнаха пък последните месеци. Ще им трябва силна воля, за да си ревизират кардинално подхода и да успокоят ситуацията. Струва ми се, че Главчев беше подведен от един общ хор с висока емоционалност.   – Това е процес, който върви през последните два месеца. Загуба на сетива на първо място от страна на управляващите. Пак казвам, не си конструираха правилно контекста, нямат лица  и достатъчна компетентност да овладеят процесите. И не на последно място ми се струва, че в самата партия ГЕРБ вървят подводни течения, които все още не виждаме много ясно.   – Така ми се струва, че вътре текат също процеси. Както се видя още за първи път много ясно по време на гласуването около оставката на хасковския депутат Делян Добрев.   – Не само, разбира се. Опозицията в лицето на БСП, е категорична и радикална, това вече е факт. От друга страна, управляващите имат кадрови дефицит на лица, които могат да водят нормално един политически процес, ситуацията в ГЕРБ и ето ви три фактора, които допринасят за структурирането на тези отношения.   – Ами в политическата. На хора, които да застанат начело, да водят политически процес, да представляват партията, да говорят, да взимат политически решения, да постигат баланси, да могат да ръководят институцията, ако щете, начело на която са, визирам не само Народното събрание, но и министерства, агенции и т.н.   – Конкретен, сега говорим за парламента. Виждате, че там се наследи една атмосфера на постоянни сблъсъци, на скандали, на липса на политически капацитет, на липса на резултатност по отношение на политиките в държавата. И сте стигна до израждане на институционалния дебат, до една размяна на реплики и до използване на антидемократични мерки, което е контрапродуктивно.   – То е повече от цензура. Глупост е, липса на връзка с реалностите както у нас, така и на европейско ниво. Виждате, че първата оценка дойде от председателя на Европейския парламент Антонио Таяни. Опозиция се мачка с реални, приети от обществото резултати, икономически, социални, антикорупционни, а не с антидемократични мерки.   – Да, стигна се. И затова  шестия месец падна председателят на парламента. И то без да са губили мнозинство, което даже се разраства от два до три и половина субекта. Антисистемното поведение не се приема добре нито вътре, нито навън. Странното в случая е, че „Атака“ се систематизира, а управляващите започнаха да се атакизират. И това не е само игра на думи. Поредицата от случки през тази есен го показват. А работата на опозицията е такава. Ние не можем да очакваме една опозиция да седи и пие кафе. Затова е избрана за опозиция, затова имаме демократичен модел, зададен в Конституцията на тази държава и сме членове на ЕС, където този модел се прилага, за да има управляващи и опозиция, за да има баланс. Работата на опозицията е да притиска управляващите.   – Е, не, не. Отговорността си е изцяло на ГЕРБ, те са управляващите, те са големите. Те са начело на държавата. Така че в случая могат да се сърдят единствено на себе си.   – Можем. Реактивността на Борисов и готовността му да  жертва всички около себе си овладя ситуацията, но всичко е само временно. Има-няма два месеца напуснаха депутати, един министър, шеф на парламента. Повече от динамично е.   – В едно представително събрание трябва да има поне някакъв елит. Хора с добро възпитание, добри обноски, възрожденско поведение, благородство, политическа обща култура, идеи, европейска визия и т.н. Все дефицитни стоки, които не се раздават на входа на институцията или с фишовете за заплатите. Т.е. те са въпрос на среда, образование, натрупвания, и тия хора вече трябва да дебатират, политически и интелектуално, за да се създава някакво бъдеще на тая държава. Идваме пак до кадровия въпрос. Този, който трябва да спечели избирателите според мен, защото ако се интересува от политика, се вижда много добре в такива ситуации кой какво прави. После се ходи на избори.   –  Видя се, че това Народно събрание и начинът, по който то се управлява, не съвпада, не е равнозначно на думата елит. Не е полезно и в момента не носи на държавата никакъв позитив. Вече не говорим за политика тука. Аз не виждам визия за развитие на държавата, не виждам неща, които да ни изведат от това позорно място, на което сме се озовали. В българския случай не напрежението, а стабилността е мръсна дума в момента. Точно както Роберт Мугабе я употребява в Зимбабве. Въпреки че страната му изпадна в черна дупка спрямо всички останали свои съседи. С всички условности на сравнителния анализ ние сме нещо като Зимбабве в рамките на ЕС. Искам да кажа, че стабилността понякога може да е смъртоносна.   – Това виждат. Това се вижда в момента, от начало до край – негативно. Не виждам нищо положително.   – Изходът е, пак казвам, намиране на подходящите хора, на стойностни лица, които да дадат някаква визия за страната. Сега дали ще дойде това през пречистване на самите партии, ако могат да го направят, да се самореформират, или ще дойдат през избори  и рекрутиране на нови хора, това вече е въпрос на следващите 10-12 месеца, през които тази ситуация, която наблюдаваме в момента, ще се развива. Ще се върви или към избори, или към по-висока конфронтационност. Но ситуацията е такава, че предполага промени.   – Възможно е да има ефект, но по-скоро самата организация ще е детонатор проблемите. Това председателство тръгна накриво и ще е цяло чудо, ако мине без големи гафове, скандали и сътресения. Предполагам, че опозицията ще използва ситуацията и всеки конкретен случай. И за да завърша, т.е., първо, ще председателстваме под вътрешна лупа и, второ, ще председателстваме под външен мониторинг на ЕС, което е прецедент за Съюза и което бих нарекъл изключително унизително.  ", "date": "2017.11.19", "title": "Д-р Калоян Методиев: Липсата на стабилност превръща България в Зимбабве, но в ЕС"}
{"url": "http://www.classa.bg/%D1%81%D0%B2%D1%8F%D1%82/item/375368-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%8F%D1%82-%D0%BA%D0%B5%D1%80%D0%B2%D0%B0%D0%BD-%D0%BD%D0%B0%D0%BF%D1%80%D0%B5%D0%B4%D0%B2%D0%B0-%D1%82%D0%B2%D1%8A%D1%80%D0%B4%D0%B5-%D0%B1%D0%B0%D0%B2%D0%BD%D0%BE", "text": "              Каква конференция беше тази в Бон? Дали беше успешна, както се опитват да ни уверят преговарящите страни? Или бе пълен отказ да се вникне във важността на темата за промените в климата, както търдят на свой ред природозащитниците?   Истината вероятно е някъде по средата. Делегациите на конференцията са прави дотолкова, доколкото още от самото начало беше ясно, че срещата в Бон ще подходи комплексно към темата и ще обсъжда техническите подробности за изпълнението на Парижкото споразумение за климата от 2015 година. Например това как 190 страни-членки на ООН да сравняват постигнатото от договореностите в Париж. Което, вярно, не звучи особено вълнуващо. А освен това всички тези въпроси трябва да бъдат окончателно решени чак след една година - на следващата климатична конференция в Полша.   Да, толкова бавно се движи климатичният \"керван\". Човек трябва да е голям оптимист и да е много търпелив, за да е доволен от напредъка. От друга страна всичко можеше и да завърши с провал - особено при тези слаби изгледи за вземане на решения въобще.   На конференцията в Бон природозащитниците поставиха пръст най-вече в една от раните: на нито една от предишните подобни срещи не се е говорило толкова много за въглищата. Те продължават да бъдат добивани в много страни по света - Китай, Индия, САЩ - въпреки всичките усилия да се напредне с възобновяемите енергии.   Но и за Германия това е проблем - страната-домакин на срещата, която трябва да се срамува от това, че категорично няма да изпълни поетите климатични цели. Не бяха ли именно германците, които се хвалеха, че са пример за подражание за останалите държави по отношение на мерките в защита на климата?   Нереалистично високи бяха и очакванията към речта на канцлерката Ангела Меркел, защото предварително беше ясно, че тя не може да назове дата, на която Германия ще се откаже от въглищата. Включително и заради това, че Меркел все още не знае дали въобще ще успее да състави коалиционно правителство в Берлин и с кого. На срещата в Бон 23 страни декларираха своята готовност да спрат добива на въглища. Но Германия не бе сред тях. Това се дължи и на факта, че едно преходно управление не може да взема такива важни решения. Лош момент, би могло да кажем в случая.       Става все по-ясно, че след еуфорията в Париж преди 2 години настъпи мъчителното отрезвяване. Обещанията от 2015 година сега трябва да се изпълняват, което обаче е повече от трудно. Геополитически сега времената не са добри за големи международни споразумения: управляващите деспоти и националисти в Източна Европа, в Турция и в САЩ са напълно безчувствени към темата за защитата на климата.   Но отминаха и времената, когато всички в света се бяха вторачили в САЩ и гледаха нейната криволичеща политика по отношение на климата - ту републиканците ще наложат вето, ту президентът Барак Обама ще направи стъпка напред. А основите отдавна са положени: развиващите се и развитите страни си сътрудничат, инвестират средства в защитата на климата, формулират цели. Отделни градове и региони, включително от САЩ, дадоха на срещата в Бон ясно да се разбере, че не се интересуват от действията на такива противници на климата, като Доналд Тръмп. Усилията продължават   Но всичко това не е достатъчно. А времето ни изтича. Но друга сцена, на която да работим за спасяването на климата, просто нямаме. Затова усилията ни трябва да продължат.", "date": "2017.11.19", "title": "Климатичният \"керван\" напредва - твърде бавно"}
{"url": "http://www.classa.bg/%D1%81%D0%B2%D1%8F%D1%82/item/375369-%D0%B5%D1%81-%D0%BF%D0%BE%D0%B2%D0%B5%D1%87%D0%B5-%D0%BF%D0%B0%D1%80%D0%B8-%D0%B7%D0%B0-%D0%BC%D0%BB%D0%B0%D0%B4%D0%B8%D1%82%D0%B5,-%D0%BF%D0%BE-%D0%BC%D0%B0%D0%BB%D0%BA%D0%BE-%D0%B7%D0%B0-%D1%82%D1%83%D1%80%D1%86%D0%B8%D1%8F", "text": "Общо 145 млрд. евро ще може да преразпределя ЕС през 2018 г. Бюджетът на общността предвижда допълнителни инвестиции в растежа и заетостта и по-малко за Турция. Повече средства ще бъдат вложени и в програмата \"Еразъм\".           Цели 16 часа продължиха преговорите, включително през цялата нощ. А на сутринта в събота дойде новината, че пратениците на 28-те страни-членки са се договорили с представителите на ЕП за рамката на следващия бюджет на ЕС. Разходната му част нараства с 14,1 процента и ще възлезе на 144,7 милиарда евро - с 10 милиарда повече, отколкото през настоящата година.   Значително по-високите разходи са във връзка с очакваното засилено използване на европейски средства от отделните страни-членки в рамките на дългосрочното финансово планиране в общността до 2020 година. Така например догодина ще бъдат вложени значително повече средства в Програмата за научни изследвания и иновации \"Horizon 2020\", в разширяването на трансевропейската мрежа от транспортни, енергийни и комуникационни връзки, както и в Програмата за младежки обмен \"Еразъм\". За земеделските субсидии са предвидени 56 милиарда евро. Други големи пера в бюджета са средствата за защита на европейските граници, както и за миграционната политика на общността.     С този бюджет ЕС се вижда подготвен за бъдещите несигурни времена. Новата бюджетна сметка \"предлага достатъчно простор за реакция в непредвидени ситуации и нужди\", заяви естонският земестник-финансов министър Март Кивине, чиято страна в момента председателства ЕС. Той добави, че приоритети в бюджета за 2018 година са насърчаването на икономическия растеж и създаването на работни места, подобряването на сигурността и разходите, свързани с предизвикателствата на миграцията.     Германският представител Йенс Шпан също е доволен от рамката на бюджета. Той посочи, че допълнително ще бъдат увеличени средствата за някои ключови европейски политики, като например за изследвания и развитие, за европейската система за даване на убежище, за охраната на границите и полицейското сътрудничество.   Повече средства и за Програмата за младежки обмен \"Еразъм\"   Европейският парламент (ЕП) изтъкна, че е успял да се противопостави на настояванията на някои страни-членки за икономисване на 750 милиона евро от средствата за растеж и работни места. Освен това парламентът е успял да прокара увеличение на парите за Европейската инициатива за подобряване на младежката заетост. Като цяло програмата ще бъде финансирана с 350 милиона евро - увеличение с 116,7 милиона евро.   Сумата на общите поети задължения възлиза на 160,1 милиарда евро. Първоначално ЕП беше поискал 2,5 милиарда евро повече, а страните-членки настояваха задълженията да не надхвърлят сумата от 158,9 милиарда евро.     Новият бюжет предвижда по-малко средства за подготовката на Турция за членство в ЕС - помощите за страната ще бъдат съкратени със 105 милиона евро. Освен това ще бъдат временно блокирани и 70 милиона евро по друга сметка от помощите за Турция, съобщиха представители на ЕП. По информация на агенция Франс прес, тези средства ще ще бъдат освободени само ако Турция постигне напредък в областта на правовата държава.   В тази връзка консервативният докладчик от Европарламента Зигфрид Мурешан определи това като \"ясно послание\" към Турция. Не може да съществуват безусловни плащания с европейски пари за страни, \"които се отдалечават от нашите демократични стандартисе и които нарушават основните права\", увери той.", "date": "2017.11.19", "title": "ЕС: повече пари за младите, по-малко за Турция"}
{"url": "http://www.classa.bg/%D1%81%D0%B2%D1%8F%D1%82/item/375370-%D1%81%D0%B8%D1%80%D0%B8%D0%B9%D1%86%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82", "text": "          Ясер Хадад имал една мечта и само 20 евро в джоба, но успял да стане милионер в Турция, разказва в-к „Тагесшпигел\". Ясер бил на 32 години, когато преди 6 години пристигнал в Турция, прогонен от Гражданската война в родината си Сирия. В началото бил принуден да приема всяка предлагана му работа.     Със спестените пари от първите три години той основал своя агенция за туристически пътувания, като силно залагал на рекламата в социалните мрежи. Днес Хадад е солиден предприемач, който докарва месечно по 150 арабски туристи в Турция, фирмата му дава хляб на 45 служители, а самият той е милионер. Истории като неговата има и други, коментира „Тагесшпигел\" и пояснява:   С оглед на разрушените градове и опасността от постоянни битки, която ежедневно отнема живота на стотици невинни цивилни граждани, не е никак учудващо, че повечето сирийски бежанци искат завинаги да останат в Турция и там да търсят късмета си.     Мохамед е също един от тези бежанци – той е на 20 години и е пристигнал преди две години от северносирийския град Алепо. В Турция работи в магазина на своя баща, който продава хладилници. И Мохамед няма намерение да се връща в Алепо – „Та нали там се води война\", каза той. При това Мохамед е късметлия, защото повечето от неговите сънародници, които пристигат в Турция, не успяват да си намерят работа. Само единици са онези, които имат официално разрешително за работа, много сирийци преживяват с временна и зле платена работа, от която изкарват най-много по десет евро на ден – по строежите или в селското стопанство. Това пък ги превръща в нежелани съперници за турците, защото безработицата в страната възлиза на близо 12%.   „Тия хора работят на дъмпингови цени и без осигуровки – ние, турците няма как да се състезаваме с тях\", казва един истанбулски продавач на чай. Много често сирийците обаче са принудени да просят или да участват в по-тежки криминални престъпления, за да оцелеят.     Независимо, че много от сирийците междувременно продължиха пътя към Западна Европа, в Турция все още има близо 2,7 млн. сирийци. На някои места бежанците дори са мнозинство. В граничния град Килис например са регистрирани 93. 000 турски граждани и 131.000 сирийци.   Официално сирийците са „добре дошли\" гости, още повече че създадените от тях фирми междувременно осигуряват близо 100.000 работни места в Турция. В ежедневието обаче, сирийците често са изложени на враждебно отношение... Според резултатите от една актуална анкета, сирийците и евреите са двете народностни групи, които стават обект на най-много етническа омраза в Турция. И въпреки това всеки втори сириец вижда бъдещето си именно в Турция, а 74% от тях биха желали да получат турски паспорт.   Според допитванията, мнозинството от турските граждани са против даването на паспорти на сирийските бежанци. Президентът Ердоган обаче проверява такава възможност, а опозицията подозира, че правителството се опитва по този начин да набира потенциални избиратели. Има опасност обаче, спечелените от едно място гласове да бъдат загубени другаде – сред турските поддръжници.", "date": "2017.11.19", "title": "Сирийците остават"}
{"url": "http://www.classa.bg/%D1%81%D0%B2%D1%8F%D1%82/item/375371-%D0%B2%D1%81%D0%B8%D1%87%D0%BA%D0%B8-%D0%BE%D0%B1%D0%B8%D1%87%D0%B0%D1%82-%D0%B3%D0%B5%D1%80%D0%BC%D0%B0%D0%BD%D0%B8%D1%8F", "text": "          Изследването е проведено от нюрнбергския Институт за изследване на пазара GfK и британския политически съветник Саймън Анхълт. Те са проучили коя страна в света с какъв имидж се ползва сред останалите. В тазгодишната класация Германия заема първите места в почти всички от общо 6 категории - износ, правителство, култура, население, туризъм, имиграция и инвестиции.     Най-вече в областите култура, управление и население Германия е възприемана по света изключително положително. Само в категорията туризъм Федералната република фигурира десета сред общо 50 изследвани държави. В останалите 5 категории тя е твърдо в топ 5. Особено положително на Германия гледат китайците, руснаците и италианците, става ясно от класацията, известна още като \"Anholt-GfK Nation Brands Index\". Образът на Германия се е подобрил също така и в Китай, ЮАР, САЩ, Аржентина и Турция, но се е влошил например в Бразилия. Резервирани са също съседите на Германия - Франция и Полша. Но също така и самите германци гледат на страната си по-скоро скептично - тяхната оценка бележи спад от 0,36 пункта в сравнение с предишната година.     Най-големият губещ обаче са САЩ - те падат на шестото място, губейки лидерската си позиция. Нещо повече - от всичките 50 изследвани страни в света САЩ са единствената нация, която събира по-малко точки от преди. Въпреки това САЩ са в топ 5 в категориите култура и експорт (№2), имиграция и инвестиции (№5).    По показателя \"правителство\" обаче САЩ се сриват на 23-то място, губейки 4 места спрямо миналата година. \"Влошаването на имиджа на страната може да се обясни с ефекта \"Тръмп\", неговата политика и посланието му \"Америка фърст\", казва Саймън Анхълт, основател на изследването. Самите американци обаче смятат, че страната им стои по-добре в сравнение с миналата година. Подобно влошаване на образа на САЩ в света за последно имаше след преизбирането на президента Джордж Уокър Буш, припомня Анхълт.   Франция е втората най-предпочитана страна в света - за първи път от началото на изследването през 2005 година тя се изкачва на второто място. Трета е Великобритания, която миналата година отбеляза значителен спад заради референдума за Брекзит, но сега се стабилизира твърдо на третото място. Четвъртата позиция си поделят Канада и Япония.   Германският външен министър Зигмар Габриел коментира резултатите от тазгодишното изследване с думите: \"Имиджът на Германия отдавна вече не се дължи само на икономическата мощ на страната. Очевидно е, че хората по света ни се доверяват.\"", "date": "2017.11.19", "title": "Всички обичат Германия?"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375361-%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-19-%D0%BD%D0%BE%D0%B5%D0%BC%D0%B2%D1%80%D0%B8", "text": "Ако сте пълни с нови творчески идеи, ще имате нужда от финанси, за да ги приложите. Огледайте се за надеждни партньори и влиятелни личности, които да ви помогнат в предвиденият план. Възможно е неочаквано пътуване в чужбина. Между другото, там е възможно и среща с любим човек. Ще получите благодарност от хора, на които сте помогнали. Вие сте щедри с вашата подкрепа и съвети, което е важно. Финансите ви, ще се развиват много добре, така ще може да си купите всичко което сте планирали и дори повече. Денят е добър за образование, комуникация с бизнес партньори и активна кореспонденция по интернет. Повишете самочувствието си и авторитета в колектива. Не позволите на другите да печелят, за сметка на вашият професионализъм и богат опит. За решаването на здравословни проблеми, може да се наложи да направите редица изследвания. Колкото по-скоро го направите, толкова лечението ще е по-ефективно. Днес ще трябва да разчитате само на себе си и своите таланти. Другите пътища към успеха, ще бъдат блокирани от измамите и критиките от страна на шефовете ви. Досадна случайност, може да провали плановете ви в личния живот. Не тръгвайте на път в лошо настроение, иначе без неприятен инцидент, няма да се разминете. Рутината, морално ще убива мечтите ви. Може дори да изоставите работата си и да отидете на разходка в парка. Съзерцавайки пролетта, ще поискате да промените живота си, започвайки с работата и стигайки до любимия. Възможно е запознанство с лице, след общуването с което, състоянието ви забележимо, ще се промени. Ще чуете, за вас, много откровения от приятели. Някои от тях, ще ви зарадват, а други, напротив, ще ви разстроят. Хазартните игри е по-добре да изключите от живота си, много по-голям шанс да спечелите пари има в работата ви. Денят е добър, за тези които са решили да купят неща за дома и да направят подарък на любимия. По-малко се занимавайте с тези неща, които не ви носят щастие и радост. Продажба или закупуване на жилище , ще бъде повече от успешно. Основното нещо е, всички документи да са събрани предварително, а не да го правите в последния момент. Предстоят ви изразходвани за лечение, пазаруване за децата, ремонт на домакински уреди и закупуване на предмети за бита. Днес, трябва да решите да прекарате времето си насаме с любимия човек. Толкова рядко може да си го позволите, поради постоянната си заетост, така че се насладете напълно на това време. Може да отидете на ресторант, да излезете сред природата или да създадете романтична атмосфера у дома. След това дълго, ще помните този прекрасен ден.   Ако твърде рязко, се опитате да промените съдбата си, няма да успеете. Напротив, постоянно ще се сърдите, че нещата не вървят по план. Денят не е добър и за вземане назаем пари от приятели. Трудно е да се предскаже дали, ще бъдете в състояние да изплатите всички дългове. Вечерта посветете на комуникация с реални, а не виртуални приятели. Трябва да бъдете усърдни в работата си, тъй като, ако бързате, ще направите много грешки. Възможно е днес, да срещнете истински гуру, който ще ви даде много мъдър съвет. За пазаруване и решаването на домашни проблеми, денят е добър, за това следва да му обърнете специално внимание. Възможно е пътуване, след което да заемете водеща позиция в колектива. Трудно ще ви се отдават нови и глобални проекти, но с помощта на опитни колеги, ще се справите. Вечерта са възможни парични постъпления, както и добри новини от любимия човек. Като цяло, се пригответе за попълнение на семейството. Напрегнат ден, се очаква за тези, които към всичко се отнасят лекомислено. Ако не разполагате с достатъчно сдържаност и отговорност, не обвинявайте другите за своите грешки. Денят е благоприятен за планиране на следващата ви почивка и пътуване. Нов роман, може да не се развие както сте искали, но не се разстройвайте.", "date": "2017.11.19", "title": "Дневен хороскоп 19 ноември"}
{"url": "http://www.classa.bg/%D1%81%D0%B2%D1%8F%D1%82/item/375362-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%89%D0%B5-%D0%BF%D0%BE%D0%B4%D0%BF%D0%B8%D1%88%D0%B0%D1%82-10-%D0%BD%D0%BE%D0%B2%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B0", "text": "            Подписването на договора за добросъседство и сътрудничество между Македония и България е сериозна крачка на лидерство, защото лидерите взимат решения тогава, когато е трудно, заяви днес македонският премиер Зоран Заев в Струмица, на проява, организирана от Института за политика от София, предаде агенция МИА.     Въпросът е има ли достатъчно смелост, ясна визия и перспектива за взимането на решение. И в Македония, и в България договорът търпи сериозни критики, но ние, като премиери на двете държави, вярваме, че по-големи и по-значителни са придобивките, които ще имат държавите и гражданите, каза Заев.   Той подчерта, че на съвместното заседание на правителствата на Македония и България, което ще се състои на 23 ноември в Струмица, въз основа Договора за сътрудничество ще бъдат подписани още десет нови договора.   Определени неща в договора заслужават дебати и така трябва да бъде, защото дебатите и критиките са нещо добро за нас, политиците. Засега обаче виждам само придобивки от договора.    Пред нас е енергийното свързване с България чрез газопровода и използването на български газ, полза от който ще имат двете икономики, каза Заев.    ", "date": "2017.11.19", "title": "България и Македония ще подпишат 10 нови договора"}
{"url": "http://www.classa.bg/%D1%81%D0%B2%D1%8F%D1%82/item/375363-%D1%80%D1%83%D1%81%D0%B8%D1%8F-%D0%B2%D0%B4%D0%B8%D0%B3%D0%B0-%D0%BE%D0%B3%D1%80%D0%B0%D0%B4%D0%B0-%D0%BC%D0%B5%D0%B6%D0%B4%D1%83-%D0%BA%D1%80%D0%B8%D0%BC-%D0%B8-%D1%83%D0%BA%D1%80%D0%B0%D0%B9%D0%BD%D0%B0", "text": "Между Крим, който официално е признат за украинска територия и украинската Херсонска област има три официални контролно-пропускателни пункта.   Русия започна строителството на гранична ограда между анексирания от нея през 2014 г. Кримски полуостров и Украйна, съобщи ДПА и Нова ТВ.     Високата два метра ограда с дължина 50 км се очаква да бъде готова през първата половина на 2018 г.   Оградата ще струва 3,3 милиона долара и има за цел да повиши сигурността на жителите на Крим и гостуващите туристи. Между Крим, който официално е признат за украинска територия и украинската Херсонска област има три официални контролно-пропускателни пункта.   Опасявайки се от атака от Русия, Украйна обяви през есента на 2014 г., че ще издигне ограда по 2000-километровата си източна граница с Русия, но досега е успяла да построи само няколко десетки километра от нея.", "date": "2017.11.19", "title": "Русия вдига ограда между Крим и Украйна"}
{"url": "http://www.classa.bg/%D1%81%D0%B2%D1%8F%D1%82/item/375364-%D0%B5%D0%B2%D1%80%D0%BE%D1%81%D1%8A%D1%8E%D0%B7%D1%8A%D1%82-%D0%BD%D1%8F%D0%BC%D0%B0-%D0%B4%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%BC%D0%B5%D0%BD%D0%B8-%D0%BD%D0%B0%D1%82%D0%BE", "text": "Приветствам програмата за ПСС, защото искам да засиля отбранителните способности на Европа\", подчерта генералният секретар.   Програмата за Постоянно структурирано сътрудничество в областта на отбраната (ПСС) няма да може да замени НАТО за страните от ЕС, заяви генералният секретар на Алианса Йенс Столтенберг на Международния форум по въпросите на сигурността в канадския град Халифакс.     \"Приветствам програмата за ПСС, защото искам да засиля отбранителните способности на Европа\", подчерта генералният секретар. Той отбеляза, че програмата би могла да представлява опасност за НАТО, ако си поставяше за цел да се конкурира с пакта. \"Но тя не си поставя такава цел. Евросъюзът няма да може да замени НАТО като организация, гарантираща колективната сигурност на страните членки\", уверен е Столтенберг.   Генералният секретар добави, че засега Украйна и Грузия не са готови да станат членове на НАТО, но Алиансът им помага в подготовката на необходимите реформи. \"Те трябва да модернизират отбранителните институции, да се преборят с корупцията и да укрепят демократичните институции\", подчерта Столтенберг.   \"Вратите на НАТО са отворени и най-доброто доказателство за това е, че от края на Студената война броят на членовете на Алианса нарасна почти двойно\", отбеляза той.   Столтенберг подчерта, че НАТО няма намерение да повишава напрежението заради нарастващото военно присъствие на Русия в Арктика.   Алиансът ще отговори на засилването на руското военно присъствие в региона по такъв начин, че да запази баланс между отговора и запазването на ниското напрежение в Арктика. Канадският министър на националната отбрана Харджит Саджан подчерта на форума в Халифакс, че страните членки на НАТО са готови за диалог с Русия.   \"Демонстрацията на единство и решителност от страните от НАТО е много важна\", заяви той. \"Но ние трябва да сме уверени, че вратите за диалог са отворени\", добави министърът, подчертавайки, че крайната цел е постигане на понижаване на напрежението между Москва и Алианса, за да може пактът да фокусира вниманието си върху други заплахи по цял свят, включително", "date": "2017.11.19", "title": "Евросъюзът няма да може да замени НАТО"}
{"url": "http://www.classa.bg/%D1%81%D0%B2%D1%8F%D1%82/item/375365-%D1%82%D1%80%D1%8A%D0%BC%D0%BF-%D1%82%D1%80%D1%8F%D0%B1%D0%B2%D0%B0-%D1%81%D0%BF%D0%B5%D1%88%D0%BD%D0%BE-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%81%D0%B8-%D0%B7%D0%B0", "text": "          Американската администрация и лично президентът Доналд Тръмп трябва спешно да се намесят и да запазят мира и стабилността на Балканите. Това пише в последния брой на списанието на \"Съвета за международни отношения\" Даниел Сървър, анализатор от Университета \"Джонс Хопкинс\", експерт по Балканите и бивш американски дипломат.     Експертът посочва всички варианти за разрешаване на крехките политически въпроси, както и тези свързани със сигулността в Югоизточна Европа. Според него \"една от основните причини за нестабилността е намесата на Русия, която се противопостявя на прозападното и продемократичното развитие на тази част от Европа\".    Даниел Сървър е предал своите предложения на Белия дом и Конгреса. Той не очаква нова голяма война в района на Западните Балкани, но не изключва прояви на насилие от страна на екстремистите в Албания, Македония и Сърбия, които биха могли да доведат до нова вълна от етническо прочистване, престъпления срещу човечеството, промяна на границите, ислямска радикализация, както и колапс на сегашните институции в региона.   Даниел Сървър призовава за по-мощна намеса и на западната дипломация за да се предотврати евентуално нов хаос в тази част на Балканите. Нужна е и по-активна намеса от страна на САЩ, казва още той.   \"Това може да бъде една нова американска инициатива, отнасяща се само до най-важните въпроси - конституционната реформа в Босна и Херцеговина, статута на Косово и въпросът за името на Република Македония\", пояснява експертът и подчертава: Двете най-лесни мишени на руското влияние в Западните Балкани са Република Сръбска и Република Македония.   \"Русия ще направи абсолютно всичко, което може, за да попречи на присъединяването на Македония към НАТО, както направи за членството на Черна гора в Северноатлантическия пакт. В Република Сръбска ще предприеме всякакви стъпки с цел Милорад Додик да не приеме нито една конституционна промяна в Босна и Херцеговина\", пише Даниел Сървър и призовава САЩ да променят тази ситуация.   \"Много е важно американските дипломати и по-специално тези в този регион да имат чувството, че Конгреса стои зад тях. След напускането на администрацията на Барак Обама и идването на Доналд Тръмп, нашите дипломати не бяха сигурни в подкрепата на Конгреса за тях. Надявам се това мое мнение да бъде от полза в тази насока\", подчертава Даниел Сървър и призовава за назначаването на специален пратеник за Западните Балкани.   Според него той ще трябва да направи преценка на успеха и недостатъците от провеждането на мирните преговори за Босна и Херцеговина и Косово и да предложи конкретни мерки на американската политика при разрешаването на сегашната ситуация в Югоизточна Европа.", "date": "2017.11.19", "title": "Тръмп трябва спешно да се намеси за...."}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375357-%D0%B0%D0%BD%D1%82%D0%BE%D0%BD%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D0%B4%D0%B0%D0%BD%D0%B8-%D0%B7%D0%BB%D0%B0%D1%82%D0%BA%D0%BE%D0%B2", "text": "„Мис България 2009\" Антония Петрова е хвърлила око на футболиста Даниел Златков. Това пише „Галерия\". Блондинката, която отскоро се изживява като тв водеща на юридическо предаване, била възхитена от представянето на българския Роналдо във „ВИП Брадър\".      Петрова неколкократно подчертаваше в медиите колко му симпатизира, особено по време на гостуванията си в „На кафе\". „Моят фаворит е Дани Златков. За мен той е най-голямата изненада този сезон и единственият, който успя да се опълчи на шеф Петров\", похвали го Антония Петрова.    След излизането на футболиста от Къщата, миската дори се свързала с него, за да го поздрави за брилиантното му представяне. Комплиментите и свойското държание на Петрова никак не се харесали на ревнивата жена на Златков. Съпругата му Агнес му вдигнала страшен скандал, подозирайки го в афера с миската.    Наложило се Дани да се обяснява като малко дете, но Агнес така и не му повярвала. Припомняме, че Златков и жена му имаха проблеми още преди да влезе във „ВИП Брадър\" заради ревността на Агнес. А интересът на Петрова към футболиста била капката, която преляла чашата.", "date": "2017.11.19", "title": "Антония Петрова развежда Дани Златков"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375358-%D0%BB%D1%8A%D1%81%D0%BD%D0%B0-%D0%B3%D0%B0%D0%B4%D0%BD%D0%B0-%D1%82%D0%B0%D0%B9%D0%BD%D0%B0-%D0%BD%D0%B0-%D0%B4%D0%B6%D1%83%D0%BB%D0%B8%D0%B0%D0%BD%D0%B0", "text": "Джулиана Гани измолила двама любовници да й спонсорират силикона в циците, преди да се омъжи за фитнес инструктора Станимир. Малко преди обвързването си с мускулестия мъжага Гани имала отношения едновременно с двама женени бизнесмени, твърдят в светските среди, предава \"Телеграф\". Единият е някой си Иво от Пловдив, а другият е Васил от Асеновград. Джулиана искала да си надуе циците със силикон.      Нито един от въпросните двама бизнесмени обаче не искал да даде толкова пари за напомпването на много силикон в гръдната обиколка на любовницата си. Тя тогава прибегнала до хитър номер. Решила, че Иво може да плати операцията на едната, Васил на другата гърда. Започнала решително маневри по набирането на средства и само за седмица успяла да вземе парите и от двамата. С тях Гани отишла в клиниката и си надула гърдите до сегашния размер.   Скоро след уголемяването на бюста обаче Гани зарязала и двамата бизнесмени. След това започнала връзка със Станимир Ташев, инструктор по фитнес. Мис Силикон 2013 се омъжи за него в края на август, тази година. Няколко дни по-късно тя влезе и във \"ВИП Брадър\", където изкара два месеца без любимия си.    В светските среди се говори, че връзката между Джулиана и Станимир станала много бързо. Легнали си още на първата среща и още тогава били разбрали, че са един за друг. Няколко седмици по-късно решили да се оженят. Направили го и на църковна церемония. Първонначално Гани проби в родните светски среди с визията на брюнетка, после обаче откри, че мъжете, които тя харесва, всъщност предпочитат блондинки и се изруси отново.", "date": "2017.11.19", "title": "Лъсна гадна тайна на Джулиана"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375359-%D0%B2-%D1%81%D0%B0%D1%89-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D1%80%D0%B5%D0%BA%D0%BB%D0%B0%D0%BC%D0%B0-%D1%81-%D0%B3%D0%BE%D0%BB%D0%BE%D1%82%D0%B8%D0%B8-%D0%B2%D0%B8%D0%B4%D0%B5%D0%BE-18", "text": "Рекламната кампания на обувната фирма Goodwin Smiths беше подложена на остра критика заради реклама на новата колекция, на която модели позират топлес и обслужват гостите в този вид. Но моделът Жасмин Жарзот отговори, че не се срамува от нищо. Въпреки това Комитетът по стандартите в рекламата (ASA) започна разследване заради стотиците жалби, пише Дейли Мейл. \r\n    На фотографиите моделът е заел поза \"на четири крака\", а около нея има облечени мъже. Потребителите намериха кампанията за \"сексуална\" и \"унизителна\"по отношение на представителите на женския пол. Една от моделките Жасмин Жардот отговори на обвиненията. Тя написа в Туитър, че не се чувства по никакъв начин обидена и не се срамува от нищо.  \r\n   \r\n   \r\n   Комисията обаче заключи, че рекламата нарушава правилата за социална отговорност, а също така нанася вреди и нарушава правата на гражданите.  \r\n   \r\n   \r\n   \r\n   Комитетът по стандартите в рекламата забрани фотографиите и видеоклиповете (въпреки че в новия вариант моделките са със сутиени) и задължи производителя да ги свали от сайта си. \r\n   \r\n   \r\n   \r\n     \r\n   \r\n   \r\n   \r\n   \r\n      ", "date": "2017.11.19", "title": "В САЩ забраниха реклама с голотии(ВИДЕО 18+)"}
{"url": "http://www.classa.bg/%D0%BE%D1%82-%D0%BD%D0%B5%D1%82%D0%B0/item/375360-%D0%BA%D0%B0%D0%BA-%D1%81%D0%B8-%D0%B4%D0%B6%D0%B5%D0%B9-%D1%81%D1%82%D0%B8%D0%B3%D0%BD%D0%B0-%D0%BE%D1%82-%D0%BE%D0%BA%D0%BE%D0%B2%D0%B8%D1%82%D0%B5%D0%B4%D0%BE-%D0%B6%D0%B5%D0%BD%D0%B0-%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80", "text": "          За мнозина тази нейна реч е първият път, когато научават за произхода ѝ. Публиката остава изненадана и впечатлена. И има защо.    . с името Сара Брийдлов. Тя е първият член от семейството, който се ражда свободен.    Само четири години по-рано, преди Ейбрахам Линкълн да подпише \"Прокламацията за еманципация в САЩ\", цялото ѝ семейство е собственост на Робърт Бърни – като повечето тъмнокожи, живели в Луизиана по това време. Мадам     Мадам Си Джей Уокър,    Въпреки че се ражда свободна, преди да навърши 7 години, тя остава кръгъл сирак и е принудена да живее при сестра си и съпруга ѝ. Четири години работи като лична прислужница, а на 14 години се омъжва.    Младото момиче забременява и ражда дъщеря си – Лейла, малко преди съпругът ѝ да почине след 5-годишен брак. През 1888 г. Уокър се мести в Сейнт Луис, Мисури, където през шест години по-късно се жени повторно. След десет години се развежда и се мести в Колорадо.    , за да плаща образованието на дъщеря си. По това време тя осъзнава, че като много други тъмнокожи жени в сферата, започва да получава пърхот от силните химикали, които хората използват за пране и къпане.    Уокър отнася проблема до своите братя, които са бръснари в Сейнт Луис. Те на свой ред я запознават с Ани Малоун - афроамериканка със собствен бизнес за грижа за косата. От нея Уокър научава много неща и дори събира достатъмно знания в сферата, че да започне своя линия от продукти за коса за тъмнокожи жени.       и година по-късно се омъжва за своя трети и последен съпруг – Чарлс Уокър. Така тя става - Мадам Си Джей Уокър. След развода им след шест години брак, тя запазва името и започва да го използва за своята марка продукти.    Първоначално предприемчивата дама продава продуктите си, обикаляйки от врата на врата и давайки съвети на тъмнокожите жени как да поддържат и стилизират своята коса. Бизнесът ѝ бързо се разраства и тя започва да прави доставки по пощата извън Денвър.     Скоро отваря и колеж за професионално обучение за работа с коса, а след това и първите си магазини в Питсбърг, Индианополис и Харлем. Между 1911 и 1919 г. Уокър наема хиляди жени, които да предлагат продуктите ѝ извън магазините и по домовете. Влиянието ѝ се разпростира из всички щати и достига дори до Карибите, превръщайки се в един от най-големите млади бизнеси за времето си.     – как да управляват бюджет и да бъдат финансово независими. През 1917 г. организира конференция във Филаделфия, където приканва жените да придобият бизнес и икономически умения. На конференцията присъстват 200 участнички и тя се превръща в първата годишна среща на жените предприемачи. Съвсем скоро дъщерята на Уокър поема по-голямата част от бизнеса ѝ, а тя самата се отдава на благотворителност.      Мадам Си Джей Уокър умира през 1919 г. и в завещанието си оставя две трети от натрупаното си състояние за благотворителни каузи. Укоър остава в историята като първата жена милионер в САЩ, която успява да натрупа милиони съвсем сама.       https://www.vbox7.com/play:897920a275&start=0", "date": "2017.11.19", "title": "Как Си Джей стигна от оковите до жена на милионер"}
