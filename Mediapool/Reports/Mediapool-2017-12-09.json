{"url": "http://www.mediapool.bg/phenyan-osadi-deistviyata-na-tramp-narichaiki-go-izkufyal-slaboumnik-news272884.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСеверна Корея осъди решението на американския президент Доналд Тръмп да признае Ерусалим за столица на Израел, нарчайки го \"изкуфял\" и \"слабоумен\", предаде Франс прес.\r\n\tПрез последните месеци Тръмп и севернокорейският лидер Ким Чен-ун си разменят лични обиди и заплахи за война в обстановка на изострено напрежение заради ракетната и ядрената програма на КНДР.\r\n\t\"Като се има предвид, че изкуфелият слабоумник открито призовава в ООН за пълното унищожаване на суверенна държава, това действие не е толкова изненадващо. Тази инициатива обаче ясно показва на целия свят кой е рушителят на световния мир и сигурност, кой е парий и бандит в международната общност\", заяви говорител на севернокорейското външно министерство, използвайки квалификации, които обикновено се изговарят по адрес на КНДР.\r\n\tСеверна Корея енергично осъжда решението на САЩ за Ерусалим и изразява \"твърдата си подкрепа и солидарност с палестинския и арабския народ в борбата им за легитимните им права. САЩ ще бъдат държани за отговорни за всички последици от това опасно и дяволско действие\", добави говорителят, цитиран от държавната агенция КЦТА.", "date": "2017.12.09", "title": "Пхенян осъди действията на Тръмп, наричайки го \"изкуфял слабоумник\""}
{"url": "http://www.mediapool.bg/14-mirotvortsi-sa-ubiti-pri-napadenie-v-kongo-news272875.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t14 войници от мироопазващите сили на ООН в Демократична република Конго са били убити, а около 40 - ранени, при нападение, за което се предполага, че е било извършено от бунтовническа ислямска групировка от съседна Уганда, предаде Франс прес, цитирана от БНР.\r\n\tАтаката е била извършена близо до границата на Демократична република Конго и Уганда. Загиналите и ранените сини каски са от Танзания.\r\n\tПрез октомври ООН обяви трето ниво на опасност в Демократична република Конго. Със същия статут са конфликтите в Ирак, Сирия и Йемен.", "date": "2017.12.09", "title": "14 миротворци са убити при нападение в Конго"}
{"url": "http://www.mediapool.bg/byurokratsiya-i-mezhduosobitsi-bavyat-vazstanovyavaneto-na-hitrino-godina-sled-adskiya-vzriv-news272857.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБлизо година след адския взрив на жп гарата в Хитрино, който отне живота на осем души, шуменското село се възстановява трудно, а напрежението се усеща и във въздуха.\r\n\tКъщите на хората, които загубиха домовете си – 25 - са в етап на изграждане. Цари недоволство относно разпределянето на помощите от дарителската акция. А чаканите около 20 млн. лв. помощ от Европейската комисия по линия на селската програма за възстановяването на водопроводи, улици, здравната служба, детската градина - все още не са одобрени.\r\n\tДПС обвини кмета на Хитрино Нуридин Исмаил, избран с подкрепата на партията, че парите за възстановяване и подпомагане се харчат на тъмно и го и от редиците си. В същото време Нуридин Исмаил демонстрира изключително близки отношения с премиера Бойко Борисов, който ходи в селото не само след трагедията, но след това, за да види на място как се преодоляват последствията. През лятото кметът обеща на премиера Хитрино да стане .\r\n\t \r\n\tТогава  не само заради доверените му отношения с Борисов, а и защото е отказал поръчки на близки до ДПС фирми. От регистъра на обществените поръчки стана ясно, че  е доставяла топлия обяд на пострадалите в Хитрино след трагедията.\r\n\tПоловин година след изключването на кмета от ДПС почти . \"Хората виждат, че в София говорят лъжи и има безпринципност в партията, за това напуснаха\", коментира пред Mediapool Исмаил. Той твърди, че при разпределянето на помощите се е ръководил изцяло от принципа хората да са доволни.\r\n\tПоказателно е, че ГЕРБ е сред дарителите за пострадалите в Хитрино, докато ДПС не фигурира като партия.\r\n\tВ началото на седмицата , за да провери лично постъпили при нея сигнали по 15 жалби. Тя установи, че по-голямата част от жалбите са основателни, а кметът обещал да ги преразгледа.по 1250 лв. за електроуреди и по 1000 за обзавеждане, защото отговаря на трета категория. Първоначално те не са били допуснати до помощи, обясни Манолова пред Mediapool. \r\n\tЗа хората, които загубиха домовете си след взрива в Хитрино, се строят 25 къщи.\r\n\tЕдна е дарение от политическа партия ГЕРБ и тя е почти готова, каза кметът Нуридин Исмаил.\r\n\tОще 14 къщи трябва да се изградят с отпуснатите 5 млн. лв. от Министерството на труда и социалната политика. От тях 7 са на груб строеж, три са на основи, а за останалите предстои да започне строителството им, каза кметът.\r\n\tПо думите му 10-те къщи, които се изграждат от Строителната камара със средства от дарителската акция по сметката на БЧК, са почти готови.\r\n\tЗабавянето на строителството се дължи на тежката административна процедура, обясни Нуридин Исмаил пред Mediapool. Наложило се е да бъдат изработени подробен устройствен план, да се направят урегулирани поземлени имоти, за да бъдат издадени разрешителните за строеж. Всичко това ни отне около половин година, докато самите къщи бяха вдигнати на груб строеж за двойно по-малко време, уточни Исмаил.\r\n\t \r\n\tПроектите на община Хитрино в Програмата за селските райони", "date": "2017.12.09", "title": "Бюрокрация и междуособици бавят възстановяването на Хитрино година след адския взрив"}
{"url": "http://www.mediapool.bg/dvama-dushi-zaginaha-v-tezhka-katastrofa-v-ruse-news272870.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДвама души са загинали при тежка катастрофа в Русе, съобщиха от местната полиция.\r\n\tАвтомобилът, с който са пътували, е смачкан до неузнаваемост след като се е ударил в стълб на уличното осветление.\r\n\tТежката катастрофа е станала на бул. „България” в посока Дунав мост. Изяснява се самоличността на жертвите и причините, довели до удара.", "date": "2017.12.09", "title": "Двама души загинаха в тежка катастрофа в Русе"}
{"url": "http://www.mediapool.bg/napraznite-usiliya-na-lyubovta-mezhdu-deputatite-i-glavniya-prokuror-news272876.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВ българската правосъдна система фигурата на главния прокурор се радва на особен тип внимание, независимо коя е личността, упражняваща конкретния мандат. За всички неуспехи на държавното управление и обществения живот често се търси виновен и винаги това се прави под надзора и със съдействието на прокуратурата.\r\n\tЗа отчитане резултатите от дейността на самата прокуратура, обаче, механизъм няма. Няма и процедура за контрол над дейността на главния прокурор. Едва с промените в Конституцията от 2015 г. бе направен опит да се въведе частичен отчет – Народното събрание (НС) да може да задава въпроси към главния прокурор, но с много ограничен обхват и без конкретика.\r\n\tОбщата формулировка гласи „НС може да изслушва и приема и други доклади на главния прокурор за дейността на прокуратурата по прилагането на закона, противодействието на престъпността и реализирането на наказателната политика”.\r\n\tПричините да няма реална отчетност на Главния се коренят в отказа на 43-то НС при изменението на основния закон да гласува редакция на текста, която включваше правомощието НС да изисква отчет от главния прокурор. Така НС направи доброволен отказ от реформиране на цялата прокуратура.\r\n\tСъпротивата на политиците се подхранва и от Конституционния съд, който след искане за тълкуване от настоящия главен прокурор постанови, че  с представянето на данни по конкретно наказателно дело от страна на главния прокурор пред Народното събрание се нарушава принципът за разделение между съдебната, изпълнителната и законодателната власти. По този начин и Народното събрание, и Конституционният съд приеха решения в разрез с основния упрек от международните институции към дейността на прокуратурата като безотчетна пред гражданите и институциите.\r\n\tТака в момента НС не може да пита главния прокурор за конкретни проблеми със събирането на доказателствата и успешното обвиняване на разследваните пред съда. Това, разбира се, не е пречка депутатите да задават темите по основни съмнения за престъпления и корупция.\r\n\tВместо да чуем важна обществена конкретика по наболели въпроси, обаче, организираното първо изслушване в Правната комисия на НС тази седмица бе запълнено по-скоро с важни за отделните партийни централи въпроси, отколкото с ключовите за обществото и правовия ред теми.\r\n\tОсвен това изслушването се характеризираше с особената сервилност на членовете на Правната комисия при ниски или изцяло неадекватни юридически аргументи. Казано с други думи, вместо депутатите да изяснят диагнозата за неуспехите на прокуратурата, те преминаха в махленска стилистика и страхопочитателно подмазвачество.\r\n\t\r\n\t1. Относно статута на прокуратурата:\n\n\r\n\tКакво е виждането на главния прокурор относно изпълнението на препоръката от Анализа на структурния и функционалния модел на прокуратурата за „…повишаването на отчетността и прозрачността на прокуратурата пред Народното събрание — а оттам и пред обществото. Към това се добавя необходимостта да се работи за по-голяма вътрешна отчетност и прозрачност при вземането на решения.”\r\n\t2. Относно процедурата за проверка и освобождаване на Главния прокурор:\r\n\tКак Главният прокурор вижда изпълнението на препоръката от гореспоменатия анализ за „…надзор върху разследването на твърдения за тежки престъпни деяния, извършени от главния прокурор, да се възлага на независимо лице, заемащо висша длъжност в съдебната система извън системата на прокуратурата”? Липсата на механизъм за разследване и освобождаване на главния прокурор е повод за осъдително решение срещу държавата по делото „Колеви срещу България”.\r\n\t3. Относно общото съответствие на българското законодателство с европейското в посока защита правата на човека:\r\n\tКакви са основните причини България да бъде осъждана пред Европейския съд по правата на човека за действия на МВР и прокуратурата по наказателни дела (тук ГЕРБ в лицето на Цветан Цветанов имат основен принос)?\r\n\t4. Относно конкретни дела по време мандата на настоящия главен прокурор като например:\r\n\t-  Защо прокуратурата разследва аферата КТБ само по отношение провиненията на Цветан Василев, но не търси отговорност от управлявалия финансовия надзор Мавродиев както и от управителя и подуправителите на БНБ? Каква е ролята на дружества, близки до Делян Пеевски, за фалита и последващо разграбване на КТБ?\r\n\t-  Какви са усилията и резултатите на прокуратурата по намирането крадеца на тефтерчето на Филип Златанов, тъй като в това тефтерче се крият политическите поръчки за саморазправа през последните приблизително 10 г.?\r\n\t-  Как бихте коментирали и оценили като юрист разследванията по Янева-гейт?\r\n\t-  Как главният прокурор си обяснява станалата практика прокурори по провалени дела да получават убедително кариерно развитие като например прокурор Бецова по делото на Христо Бисеров?\r\n\t5. Относно важните за управляващото мнозинство приватизационни сделки, даващи му стимула да променят Конституцията:\r\n\t-  Защо прокуратурата не разследва приватизационните сделки от последните 10 години, при все че за тях още не е изтекла погасителната давност?\r\n\t-  Какви мерки е предприела прокуратурата за разследване на злоупотреби по усвояването на еврофондове за инфраструктурни и други проекти със съмнително качество и ефективност?\r\n\tИ тъй като критикуващите главния прокурор  често са упреквани, че това е персонална атака, а не критика към модела, ето и няколко въпроса пряко свързани с мандата на настоящия главен прокурор:\r\n\t1. Как оценявате процедурата по Вашия избор, г-н Цацаров, при която Висшият съдебен съвет наруши процедурните правила? Допринася ли това за добрите демократични практики по реформа на правосъдието?\r\n\t2. Как оценявате действията си по ЦУМ-гейт, г-н Цацаров? Демократичен стандарт ли е действащ главен прокурор да упражнява натиск върху бизнеса по време на предизборна кампания, и то в офиса на висш партиен функционер?\r\n\t3.  Какви са основните Ви успехи, г-н Цацаров, на 5-та година от 7-годишния Ви мандат и как си обяснявате липсата на осъдителни присъди срещу лица по  високите етажи на властта?\r\n\tИ тук древната латинска поговорка „Дела, а не думи” е водеща. За жалост станахме свидетели на празни депутатски думи при липса на дела – както от депутатите, така и от прокуратурата.", "date": "2017.12.09", "title": "Напразните усилия на любовта (между депутатите и главния прокурор)"}
{"url": "http://www.mediapool.bg/pravoslavnata-tsarkva-pochita-maikata-na-bogoroditsa-sv-anna-news272877.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПравославните християни почитат в събота Св. Анна, майка на Богородица. Тя закриля семейството и брака, младите и бременните жени, вдовиците. \r\n\tПравославната история разказва, че Йоаким и Анна нямали дълго време деца, въпреки молитвите им към Бог. Един ден обаче на Анна се явил ангел, който й казал, че ще роди дъщеря и да я нарече Мaрия. След девет месеца, на 8 септември, Анна родила Мария, бъдещата майка на Иисус. \r\n\tСпоред фолклора нощта срещу 9 декември не се работи, защото заклинания и магии \"хващат\" лесно. Смята се, че Анна е второто по разпространение име в християнския свят. Имен ден празнуват Анна, Ана, Анка, Анко, Ани, Янко и Янка.", "date": "2017.12.09", "title": "Православната църква почита майката на Богородица Св. Анна"}
{"url": "http://www.mediapool.bg/amerikanski-kongresmen-podava-ostavka-zaradi-obvineniya-v-seksualen-tormoz-news272878.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАмериканският конгресмен Трент Франкс обяви вчера, че подава оставка незабавно, след като етичната комисия на Камарата на представителите започна разследване срещу него за сексуален тормоз, предаде ДПА.\r\n\tТой обяви първоначално, че ще се оттегли в края на януари, но измести тази дата напред, след като съпругата му е била приета в болница.\r\n\tФранкс казва, че никога не е оказвал принуда или опитвал да осъществи сексуален контакт със свои колежки, а е разказал на две свои подчинени служителки как с жена си имат близнаци, които са родени от сурогатна майка и това според него ги е накарало да се почувстват неловко.\r\n\tБивша сътрудничка на Трент обаче заяви пред АП, че конгресменът неколкократно я е увещавал да износи бебето му, като дори й е предложил 5 млн. долара да стане сурогатна майка.", "date": "2017.12.09", "title": "Американски конгресмен подава оставка заради обвинения в сексуален тормоз"}
{"url": "http://www.mediapool.bg/balgarin-zagina-pri-katastrofa-v-kipar-news272874.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАвтомобилът на българин, идентифициран от полицията като Анатоли Братусков, е излязъл от пътя и е паднал в дере, предава \"Фокус\".\r\n\tИнцидентът е станал на пътя между Пея и Катикас. Около 17.30 ч. местно време в петък полицията е получила сигнал, че в дерето е видян автомобил, но при пристигането си полицаите са установили, че в него няма никой.\r\n\tТялото на българина е намерено на около 50 м разстояние. От органите на реда посочват, че в разследването не изключват \"никакви възможности\".\r\n\tМалко след като тялото на българина бе открито, неговият работодател, собственик на местен ресторант, го е обявил за изчезнал, тъй като не се е явявал на работа от сряда и оттогава не отговаря на обаждания.", "date": "2017.12.09", "title": "Българин загина при катастрофа в Кипър"}
{"url": "http://www.mediapool.bg/kak-bratushkite-stanaha-bratoubiytsi-news272868.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\"Ние ги освободихме, а те се оказаха неблагодарни\" - това е, което знаят мнозинството руснаци за страните от Източна Европа.\r\n\t\"Ако някой ми беше казал, че ще дойде ден, когато ще се наложи да подпиша обявяване на война на България, щях да го помисля за безумец, а ето че този ден дойде\"- това са думи на Николай II от 18 октомври 1915 г.\r\n\tРуското общество останало поразено не по-малко от императора: \"Ние ги освободихме от турците, а те…\".\r\n\tТова \"ние в еди коя си година ги освободихме, а те се оказаха неблагодарни\" - е всичко, което знаят и понастоящем мнозинството руски граждани за историята на страните от Източна Европа. От причините за тази \"неблагодарност\" обикновено никой не се интересува, предполагайки, че става дума за някаква русофобия, витаеща над земите на изток от Брест, която е необяснима рационално. При по-внимателно вглеждане обаче, всичко става ясно.\r\n\tДа вземем България, за която Маркс още през 1853 г. писа, че нейните потребности след Освобождението ще \"пробудят антируска прогресивна партия, която се заражда винаги, когато част от Турция става полунезависима\". Какви са тези потребности? Съвсем прости: да живее според своите разбирания. Същевременно, инструкцията на руското външно министерство от 1878 г. гласи: \r\n\tОтначало така и стана - водещите позиции в управлението на България заемаха руски генерали, а за княз бе избран Александър Батенберг, племенник на императрица Мария Александровна (съпруга на император Александър II -бел. пр.). Петербург даже малко отпусна юздите, изтърпявайки неочаквано демократичната конституция, приета веднага след освобождението на страната от турско иго.\r\n\tНо когато на престола се възкачи Александър III, в Русия задухаха \"собственически ветрове\" (има се предвид промяната на руската политика в консервативна посока в сравнение с либералната линия, следвана от баща му Александър II -бел.пр.) и Батенберг веднага се възползва от това. През май 1881 г. с помощта на военния министър, руския генерал Казимир Ернрот, той извършва държавен преврат. Конституцията е отменена, на княза са дадени извънредни пълномощия, а протестите са потушени с помощта на военни части. Тъй като повече от половината офицерски състав на българската армия се състои от руски офицери, а правителството също е оглавено от руски генерали, репутацията на Русия в очите на българските либерали бе силно опетнена., пресичаща страната от север на юг и имаща изключително военно значение. При това руският проект струва 2.5 пъти по-скъпо (а за това трябваше да плаща българското правителство) и трябваше да бъде изпълнен от руски, а не български, предприемачи.\r\n\tАко Батенберг се беше съгласил с руския проект, той би загубил уважение в страната - разбираемо е защо е лобирал за западната линия. Руските дипломати по традиция виждаха зад всяко \"нежелателно отклонение\" австрийска интрига и към Петербург политат донесения, че князът \"измени\".  – и да заложат на либералите, заради разрива с консерваторите.\r\n\tЗа лидерите на либералите са заделени по 40 000 рубли на година от секретния фонд на МВнР (на Руската империя). Вярно, лидерът Драган Цанков вземаше парите, но на своите повтаряше: \"ние се прекланяме пред Русия, но България трябва да бъде за българите\".\r\n\tТрябва да се помни, че Санстефанският договор от 1878 г. обедини всички населени с българи земи в едно княжество. Берлинският конгрес обаче оряза територията на княжеството тройно: пълна автономия получи само Северна България. От нея бе отделена Южна (Източна Румелия), а Македония бе върната под пълния контрол на Истанбул.\r\n\tАвтономията на Източна Румелия е обширна: тя е разполагала със собствена армия, а първото решение на местните власти е българският език да е единственият държавен език – въпреки протестите на гръцкото и турско малцинства. Въпреки това берлинското разделяне е страшен удар по българското национално самосъзнание.\r\n\tОт този момент възстановяването на Санстефанска България става идея фикс за българската политика. Източна Румелия бе първата крачка в тази посока: в един прекрасен ден българските патриоти обкръжават двореца на генерал-губернатора, който е българин, и той с удоволствие обявява, че предава властта на Батенберг. Денят на Съединението и ден днешен се отбелязва като национален празник в България. Русия, обаче, която в 1878 г. е готова да воюва с едва ли не половин Европа за санстефанските граници, сега е готова на всичко, за да застави Батенберг да се откаже. Европа чудом се чуди на тази решителна смяна на фронта, но логиката на Петербург е проста: обединението на страната укрепва авторитета на Батенберг, а това не трябваше да се случва.\r\n\tС турската интервенция не се случи, затова пък война на българите обявява Сърбия. В навечерието на войната Александър III отзовава всички всички руски офицери от българската армия, което трябва да доведе боеспособността й на нула. И все пак сърбите бяха напълно разбити и Русия има още само един вариант.\r\n\t\r\n\tБързо се изяснява, че позицията на принца се споделя от цялата страна: новото правителство се задържа едва три дни. А след това Стефан Стамболов, изгряващата звезда на българската политика, влиза в София начело на румелийската войска и арестува заговорниците.\r\n\tСмята се, че именно Стамболов ликвидира остатъците на \"русофилската партия\" в България, но по това време от нея и без това не е останало много. Както донася в външното министерство в Петербург руският консул Александър Кояндер \"страната попадна в ръцете на начални учители – отпаднали руски семинаристи, пропити с ненавист към всичко руско, но като стоящи близо до народа, имащи огромно развращаващо влияние над него\". Защо точно \"руски семинаристи\" (тоест българи, обучавали се в Русия) се оказват пропити с ненавист към всичко руско? Този въпрос или не е идвал на ум на консула или отговорът му е толкова очевиден и – неприятен за Русия и нейните порядки, че той е предпочел да не заостря вниманието върху него.\r\n\tНа новите избори за княз кандидатът на Русия се провали, а на трона сяда Фердинанд Кобургготски, офицер от австрийската армия. Александър III, приема това като лична обида, скъса отношенията с България и сериозно обмисля да я окупира, за да \"свърне българският народ на пътя на правилното развитие\".\r\n\tТази радикална крачка обаче не е предприета, за да се избегнат европейски усложнения. Решено е да се кара по старому, българските емигранти благо уверяват, че само да \"свирнат\" и под русофилските знамена ще се събере целият \"обикновен\" народ.\r\n\tНе се събраха: през март 1887 г. са потушени офицерските бунтове в гарнизоните на Русе и Силистра, през декември се провали заговорът на майор Паница, няколко въоръжени отряда, водени от служителя на руското външно министерство и бъдещ посланик в Сърбия Николай Хартвиг са разгромени едва преминали границата. Не се наблюдават ни най-малки признаци на \"Донбас-1887\". През 1891 г. е убит министърът на финансите Белчев (като куршумите са предназначени за Стамболов), а следващата година – българският посланик в Турция Вълкович. И в двата случая убийците се скриват в Одеса.\r\n\tСмъртта на Александър III слага край на тази \"студена война\", но към 1900 година отношенията между двете страни се затоплят. През 1912 г. под егидата на Русия е създаден военен съюз между непримиримите доскоро България и Сърбия. Двете страни успяват да се договорят на базата подялба на турските територии: българите да получат по-голямата част от Македония, а сърбите – излаз на Адриатическо море за сметка на албанските земи. В последвалата война с Османската империя съюзниците бързо разгромяват турската армия. Но Белград не получава бленуваното море – Австро-Унгария и Италия, от опасения за появата на Адриатика бази на руския флот, лобират за създаването на Албания. Сърбия решава да компенсира загубите си за сметка на Македония и докато българите се опитват да щурмуват Истанбул, голяма част от македонската територия е окупирана от сръбската армия.\r\n\tВ този момент в Петербург, чиито улици бяха изпълнени със \"славянски манифестации\", пристига българска делегация. Българите, които са на косъм от Истанбул, отделени само от фортовете на Чаталджанската позиция, молят за помощ с демонстрация на руския Черноморски флот, което ще накара турците да разпръснат резервите си по цялото крайбрежие. През 1913 г. заради македонските земи избухва нова война – България срещу Сърбия и Гърция.\r\n\tОще през 1902 г. Русия сключва договор с България, чийто чл. 3-ти гарантираше на София помощ от руската армия в случай на нападение от страна на Румъния. През 1913 г. обаче \"молбата за помощ, с която България се обърна към Русия, не е чута и вместо да озапти Румъния, Русия косвено я тласка към война\", пише английският посланик в Петербург Дж. Бюканън.\r\n\tУдарът в гърба от Румъния по разгърнатата на македонския фронт българска армия няма с какво да се спре. В резултат на тази катастрофа България се лишава не само от Македония, третата си етническа територия, но и от част от Добруджа, завладяна от румънците. Именно тогава в София за първи път прозвучава фразата, че по-добре през 1878 г. българите да не са освободени, а да са получили ограничена автономия в пределите на Сан-Стефанските граници. Естественият ход на събитията рано или късно би довел до разпад на Османската империя и българският народ би получил свобода малко по-късно, но обединен.\r\n\tСлед всичко това учудването на Николай II през 1915 г. изглежда някак фалшиво. А въодушевлението на българите, призовани от манифеста на цар Фердинанд на 14 октомври 1915 г. да освободят братята си в Македония от сръбско иго, е напълно разбираемо. Още повече, че тогава за война директно с руснаците не става и дума: Русия е отделена от България с неутралната Румъния.\r\n\tПрез 1916 г. обаче и Румъния влиза във войната. И през септември 1916 г. в същата тази Добруджа българската армия – освободителка кръстосва щикове и с руските части, изпратени на помощ на румънците.\r\n\tНа 7 септември българският поет Иван Вазов пише послание \"На руските войни\", в което има следните редове:\r\n\tИ пак не ви мразим (не крия:\r\n\tОбича ви още народа);\r\n\tНо любим и свойта свобода,\r\n\tСтократно по любим я ния.\n\n\r\n\t\r\n\tЕто и отговор на въпроса, защо българите се оказват толкова \"неблагодарни\". Или както се изказва още през 1879 г. бъдещият премиер на България Константин Стоилов:\r\n\tВсичко е просто, нали? Но Русия никога не е била страна на простите решения.", "date": "2017.12.09", "title": "Как братушките станаха братоубийци"}
{"url": "http://www.mediapool.bg/oon-e-izklyuchitelno-obezpokoena-za-mira-v-blizkiya-iztok-sled-reshenieto-na-tramp-za-erusalim-news272869.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tООН е \"изключително обезпокоена от рисковете от ескалация на насилието\", заяви специалният координатор на световната организация за близкоизточния мирен процес Николай Младенов на извънредна среща на Съвета за сигурност в Ню Йорк.\r\n\tПосланиците на пет европейски държави в организацията пък приеха декларация срещу едностранното решение на американския президент Доналд Тръмп да признае Ерусалим за столица на Израел, посочвайки, че то противоречи на резолюциите на Съвета за сигурност на ООН и \"не благоприятства перспективата за мир в района\".\r\n\t\"Не сме съгласни с решението на САЩ да признаят Ерусалим за столица на Израел и да започнат подготовка за преместване на американското посолство от Тел Авив там\", подчертаха дипломатите от Франция, Великобритания, Италия, Швеция и Германия, призовавайки всички страни и регионални фактори да работят заедно за запазване на спокойствието.\r\n\t\"Статутът на Ерусалим трябва да се определи чрез преговори между израелци и палестинци, в резултат на които да се постигне споразумение за окончателния статут. Ерусалим трябва да бъде столица на двете държави, Израел и Палестина. В отсъствието на споразумение не признаваме ничий суверенитет над Ерусалим\", се допълва в декларацията на петте европейски страни.\r\n\tПосланиците им заявяват още, че продължават да смятат Източен Ерусалим за част от окупираните палестински територии, позовавайки се на международното право и резолюции 476, 478 и 2334 на Съвета за сигурност на ООН.\n\n\r\n\t\"Отхвърляме американското решение за Ерусалим. С тази своя позиция САЩ вече не са подходящи да бъдат попечител на мирния процес\", заяви палестинският президент Махмуд Абас, допълвайки, че САЩ не могат повече да бъдат посредник в израелско-палестинския мирен процес, предаде Ройтерс.\r\n\tМеждувременно двама палестинци загинаха при сблъсъци с израелските сили на Западния бряг и ивицата Газа в \"деня на гнева\", обявен по повод решението на Тръмп. Общо три ракети бяха изстреляни срещу цели в Израел в петък. В събота сутринта бе съобщено за още двама загинали палестинци при удари, нанесени по базата на палестинската политическа и паравоенна организация \"Хамас\" в Ивицата Газа.\r\n\tДесетки хиляди хора протестираха в различни мюсюлмански и арабски страни срещу решението на Тръмп за Ерусалим. Тези демонстрации в палестинските територии и мюсюлманския свят засега не са масови, но събуждат притеснения сред международната общност, че Тръмп може да е отворил кутията на Пандора.\r\n\tОтхвърляйки \"проповедите и уроците\", постоянната представителка на САЩ в ООН Ники Хейли повтори, че Тръмп не е заел позиция за границите и увери, че САЩ са ангажирани с мирния процес.\r\n\tОбръщайки гръб на десетилетна традиция в американската и международна дипломация, Тръмп обяви в сряда едностранно Ерусалим за столица на Израел и каза, че ще премести американското посолство от Тел Авив там.", "date": "2017.12.09", "title": "ООН е \"изключително обезпокоена\" за мира в Близкия Изток след решението на Тръмп за Ерусалим"}
{"url": "http://www.mediapool.bg/patsienti-i-lekari-protestiraha-sreshtu-moratoriuma-za-novi-lekarstva-i-terapii-news272873.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПациентски организации и лекари организираха в събота  срещу мораториума върху заплащането на нови лекарства и терапии от НЗОК догодина. \r\n\tНа демонстрацията присъства и омбудсманът Мая Манолова, която обясни, че е била поканена от организаторите.\r\n\t\"В институцията за последните 10 дни пристигнаха над 150 жалби, а и предупреждавах депутатите за жестокостта на този текст още, когато проектът за бюджет на НЗОК влезе в НС. Писах становища, писах и писма лично до всеки депутат. За мен това е нечовешко отношение, което отнема надеждата за живот на болни български граждани. То е и дискриминационно. Никой не избира онкозаболяванията или редките болести\", коментира тя.\r\n\tКристина, която беше дошла с децата си, обясни, че е на протеста, защото решението, което се взема, е меко казано несправедливо и всички трябва да се обединим срещу такива очевидно посегателства срещу човешките права.\r\n\t\"Никой не избира от какво да се разболее и трябва да разчита на адекватна терапия. Освен, че някои хора са жестоки и малоумни, нямам друго обяснение за това решение\", посочи Кристина, цитирана от БГНЕС.\r\n\tПротестиращите приветстваха ветото на президента Румен Радев, наложено над мораториума в петък с мотива, че той нарушава конституционните права на българите. От здравното министерство пък реагираха, че ветото на държавния глава е \"необосновано и категорично в ущърб на пациента\".\r\n\tСпоред ведомството това е \"връщане в изходна позиция и абсолютна невъзможност да се ползват предимствата, предоставени от новия по-голям бюджет за здравеопазване\", който осигурява 407 млн. повече средства за лекарства, болнична и извънболнична помощ и зъболечение.\r\n\tМораториумът над заплащането на нови лекарства и терапии бе предложен като част от проекта за бюджета на здравната каса в началото на есента от настоящия здравен министър Кирил Ананиев, който тогава бе председател на надзорния съвет на касата.\r\n\tОт Федерация \"Български пациентски форум\", които сигнализираха държавния глава с молба да наложи вето, изчислиха, че гласуваният мораториум ще засегне над 700 болни у нас. Оттам обявиха, че ще подкрепят протеста въпреки наложеното вето, тъй като не е ясно дали депутатите няма да приемат мораториума отново.\r\n\t\"Говорим за медикаменти, които са регистрирани, които са одобрени от Националната комисия по цени и реимбурсиране, от националната комисия по оценка на здравните технологии\", коментира пред БНР Пенка Георгиева от \"Заедно с теб\".\r\n\t\"Благодарим много на президента Радев, че наложи вето, но това беше очаквано, тъй като в рамките на тази седмица, която измина, той бе сезиран от десетки организации, включително и от непарламентарно представените партии. Много е важно какво ще се случи оттук нататък в парламента и дали отново няма да се случи същото. Надявам се хората да разберат, че тук не става дума за отделни групи болни, става дума в мораториума за всички нови лекарства и всички нови технологии. Това касае реално всеки\", обясни Аделина Банакиева, която се бори с онкологично заболяване. и за лечение на хронична лимфоцитна левкемия (ХЛЛ), раково заболяване на кръвта и костния мозък, които са нови възможности за лечение на пациентите с ХЛЛ със съпътстващи заболявания, за които терапевтичните възможности на лечение са ограничени или които не се повлияват от досегашните терапии. Новите терапии водят до намаление на риска от прогресия или смърт, подобрение на преживяемостта без прогресия и увеличаване на времето до ново антилевкемично лечение. Obinutuzumab е разрешен за употреба от Европейската агенция по лекарствата преди 3 години и половина, през юли 2014 г., и се реимбурсира в 17 европейски държави - Словакия, Испания, Словения, Белгия, Чехия, Финландия, Дания, Великобритания, Германия, Франция, Гърция, Ирландия, Латвия, Холандия, Полша, Португалия, Швеция.\r\n\t е разрешен за употреба от Европейската агенция по лекарствата преди 1 година, през декември 2016 г., и се реимбурсира в 11 европейски държави - Германия, Великобритания,Италия, Холандия, Дания, Австрия, Гърция, Словения, Унгария, Чехия, Словакия.\n\n\r\n\t (сключен договор за отстъпка с НЗОК) и Pirfenidone за лечение на идиопатичната белодробна фиброза - рядко, фатално, прогресиращо белодробно заболяване, което води допрогресивно влошаващ се задух и необратимо влошаване на белодробната функция. Новите терапии забавят напредването на болестта, намаляват годишната загуба на белодробнафункция, подобряват контрола върху симптомите на болестта и удължават времето без прогресия, както и общата преживяемост при пациентите с това заболяване, за което къммомента НЗОК не осигурява лечение.\r\n\t е разрешен за употреба от Европейската агенция по лекарствата преди 3 години, през януари 2015 г., и се реимбурсира в 18 европейски държави - Австрия, Белгия, Гърция,Естония, Дания, Германия, Литва,Италия, Словения, Испания, Ирландия, Португалия,Финландия, Франция, Хонландия, Унгария, Швеция, Великобритания.\r\n\tе разрешен за употреба от Европейската агенция по лекарствата преди близо 7 години, през февруари 2011 г., и се реимбурсира в 22 европейски държави - Австрия, Белгия,Чехия, Дания, Естония, Финландия, Ирландия, Литва, Латвия, Исландия, Холандия, Норвегия, Словения, Румъния, Швеция, Гърция, Германия, Испания, Франция, Италия, Великобритания,Португалия.\r\n\tза лечение на остра лимфобластна левкемия, която е рядко и фатално злокачествено заболяване. Напълно новата имунотерапия предизвиква бързо и трайно повлияване при популация от пациенти, които по-рано са лекувани интензивно с химиотерапия, като дава възможност на собствената имунна система на пациента да се прицели и унищожи злокачествените клетки за постигане на трайна ремисия или качествена трансплантация, което увеличава дългосрочната преживяемост на възрастни пациенти с остра лимфобластна левкемия. Терапията е разрешена за употреба от Европейската агенция по лекарствата преди 2 години, през ноември 2015 г., и се реимбурсира в 12 европейски държави - Австрия, Великобритания, Германия, Люксембург, Финландия, Франция, Холандия, Гърция, Дания, Италия, Унгария, Словакия.\r\n\t(сключен договор за отстъпка с НЗОК) за лечение на множествен миелом действа като блокира протеазомата - система в клетките, която разгражда белтъците, когато саувредени или вече не са необходими; чрез предотвратяване на разграждането на белтъците в раковите клетки, съдържащи по-голямо количество анормални белтъци, carfilzomib причиняваунищожение на раковите клетки. Терапията е разрешена за употреба от Европейската агенция по лекарствата преди 2 години, през ноември 2015 г., и се реимбурсира в 13 европейски държави - Австрия, Белгия, Германия, Люксембург, Финландия, Холандия, Дания, Италия, Швеция, Гърция, Португалия, Испания, Румъния.\r\n\t за лечение на възрастни пациенти с умерено тежък до тежък активен ревматоиден артрит, които са имали недостатъчен отговор или непоносимост към предходно лечение седно или повече болестопроменящи антиревматични лекарства. Новото лечение е под формата на филмирани таблетки, което е значително предимство спрямо лекарствата, закоито се налага инжектиране или вливане, и води до бързо, значимо и клинично приложимо подобрение в симптомите на заболяването и физическата функция. Терапията е разрешена за употреба от Европейската агенция по лекарствата преди 9 месеца, през март 2017 г., и се реимбурсира в 12 европейски държави – Дания, Германия, Англия, Словения, Испания, Унгария, Ирландия, Австрия, Хърватска, Швеция, Норвегия, Холандия.\r\n\t е първият, получил одобрение от Европейската медицинска агенция, нов клас медикамент за лечение на хормонално позитивен/ ХЕР-2 негативен метастатичен рак на млечната жлеза, който в комбинация с летрозол или фулвестрант води до статистическо и клинично значимо подобрение в забавяне разпространението на заболяването, сравнен с лечение със само един от компонентите, при добър профил на безопасност с потенциално поносими и контролируеми странични реакции. Терапията е разрешена за употреба от Европейската агенция по лекарствата преди еднагодина, през ноември 2016 г., и се реимбурсира в 12 европейски държави – Германия, Великобритания, Словения, Австрия, Дания, Исландия, Белгия, Люксембург, Норвегия, Холандия, Швейцария, Швеция.\r\n\tза лечение на множествена склероза (МС) e терапевтична алтернатива, която с по-високата си ефикасност и дълготраен ефект значително променя начина на лечение, преминавайки от хронична терапия към лечение, осигуряващо трайно и значимо намаление на пристъпите и на инвалидизирането. Наблюдаваните ползи за пациентите могат да продължават години след последния терапевтичен курс. Терапията е разрешена за употреба от Европейската агенция по лекарствата преди повече от 4 години, през септември 2013 г., и се реимбурсира в 21 европейски държави - Белгия, Хърватска, Кипър, Дания, Великобритания, Естония, Финландия, Франция, Германия, Гърция, Ирландия, Италия, Литва, Люксембург, Холандия, Норвегия, Словакия, Словения, Испания, Швеция,Швейцария.\r\n\t за лечение на лечение на голям депресивен епизод при възрастни, който има съизмерима ефективност и по-добър профил на безопасност спрямо наличните антидепресанти и значимо подобрява когнитивната функция, функционирането и производителността на труда. Терапията е разрешена за употреба от Европейската агенция по лекарствата преди 4 години, през декември 2013 г., и се реимбурсира в 17 европейски държави - Франция, Латвия, Гърция, Словакия, Литва, Португалия, Испания, Италия, Словения, Чехия, Унгария, Финландия, Дания,Холандия, Швеция, Хърватска, Великобритания.\r\n\t е персонализирана терапия за лечение на недребноклетъчен рак на белия дроб, който забавя 2.5 пъти прогресията на заболяването в сравнение с химиотерапията при добърпрофил на поносимост. Терапията е разрешена за употреба по ускорена процедура от Европейската агенция по лекарствата преди близо 2 години, през февруари 2016 г., и се реимбурсира в 13 европейски държави - Австрия, Белгия, Великобритания, Люксембург, Холандия, Италия, Полша, Словения, Румъния, Словакия, Португалия, Дания, Гърция.\r\n\t които е единствена терапевтична опция за трета линия на лечение на пациенти с гастро-интестиналнален стромален тумор. Терапията е разрешена за употреба от Европейската агенция по лекарствата преди 3 години и половина, през август 2015 г., и се реимбурсира в 18 европейски държави - Австрия, Белгия, Гърция, Дания, Италия, Испания,Кипър, Люксембург, Норвегия, Португалия, Словения, Словакия, Финландия, Франция, Холандия, Хърватска, Швеция, Швейцария.\r\n\t които е единствена терапевтична опция за пациенти с дегенерация на макулата свързана с възрастта. Терапията е разрешена за употреба от Европейската агенция по лекарствата преди 5 години, през ноември 2012 г., и се реимбурсира в 23 европейски държави - Австрия, Белгия, Гърция, Германия, Дания, Италия, Испания, Кипър, Латвия, Литва, Люксембург, Норвегия, Полша,Португалия, Словения, Словакия, Финландия, Франция, Холандия, Хърватска, Швеция, Швейцария, Унгария.\r\n\tе монотерапия без аналог за лечение на трета и четвърта линия на възрастни пациенти с многократно рецидивирал или рефрактерeн агресивeн неходжкинов B-клетъчeн лимфом. Терапията е разрешена за употреба от Европейската агенция по лекарствата преди 5 години и половина, през май 2012 г., и се реимбурсира в 11 европейски държави - Австрия, Германия, Великобритания, Норвегия, Холандия, Ирландия, Франция, Гърция, Словакия, Словения, Испания.\r\n\t за авансирал сарком на меките тъкани, приложим при пациенти, които не подлежат на операция или лъчелечение, който статистически значимо удължава общата преживяемост. Терапията е разрешена за употреба от Европейската агенция по лекарствата преди 1 година, през ноември 2016 г., и се реимбурсира в 11 европейски държави - Австрия, Дания, Финландия,Германия, Италия, Нидерландия, Люксембург, Испания, Швеция, Великобритания, Норвегия.\r\n\t за лечение на всички генотипове хепатит С и единствена терапевтична алтернатива за пациенти с генотип 3. Терапията е разрешена за употреба от Европейската агенция по лекарствата преди 1 година и половина, през юли 2016 г., и се реимбурсира в 6 европейски държави - Португалия, Словения, Дания, Естония, Австрия, Германия.\r\n\tза лечение на хронична миелоидна левкемия и остра лимфобластна левкемия, който е единствена възможност за пациенти със съответната мутация, както и единствена възможност за пациенти, за които всички лекарствени алтернативи са изчерпани. Терапията е разрешена за употреба от Европейската агенция по лекарствата преди 4 години иполовина, през юли 2013 г., и се реимбурсира в 5 европейски държави - Франция, Финландия, Португалия, Словения, Словакия.\r\n\tза лечение на астма при пациенти, които въпреки осъществяваното досега лечение, продължават да имат астматични симптоми и страдат от т.нар. тежка астма. Новататерапия намалява значимо честотата на обострянията, както и употребата на перорални кортикостероиди и води до клинично значимо подобрение в качеството на живот при пациентите с тежка еозинофилна астма. Терапията е разрешена за употреба от Европейската агенция по лекарствата преди 2 години, през декември 2015 г., и се реимбурсира в 10 европейски държави - Франция, Германия, Великобритания, Италия, Гърция, Дания, Словения, Белгия, Испания, Хърватска.\r\n\tв комбинация с дабрафениб за лечение на възрастни пациенти с неоперабилен или метастазирал меланом с BRAF V600 мутация. Комбинацията предоставя увеличение на средната обща преживяемост спрямо монотерапията и увеличение на общата преживяемост и е значим напредък в повлияването на едно злокачествено заболяване с изключително лоша прогноза като неоперабилния или метастазирал меланом. Терапията е разрешена за употреба от Европейската агенция по лекарствата преди 3 години и половина, през юни 2014 г., и се реимбурсира в 17 европейски държави - Австрия, Белгия, Полша, Чехия, Дания, Финландия, Франция, Германия, Гърция, Ирландия, Италия, Холандия, Португалия, Румъния, Словакия, Словения, Испания.\r\n\t за лечение на възрастни пациенти с акромегалия който предоставя значително подобрен клиничен отговор, качество на живот и придържане към лечение за неоперабилни възрастни пациенти. Терапията е разрешена за употреба от Европейската агенция по лекарствата преди 5 години и половина, през април 2012 г., и се реимбурсира в 19 европейски държави – Австрия, Германия, Гърция, Унгария, Италия, Холандия, Португалия, Румъния, Словакия, Словения, Испания, Швеция, Великобритания, Белгия, Кипър, Чехия, Дания, Финландия, Франция.\r\n\t за лечение на възрастни пациенти с бъбречен ангиомиолипом и за лечение на пациенти със субепендимални гигантоклетъчни астроцитоми и двете, асоциирани с комплексатуберозна склероза. При липса на други терапевтични алтернативи, лекарството има доказана ефективност с данни от реалната практика и единствена терапевтична опция за пациенти скомплекса туберозна склероза. Терапията е разрешена за употреба от Европейската агенция по лекарствата преди 8 години и половина, през август 2009 г., и се реимбурсира в 19 европейски държави – Австрия, Белгия, Кипър, Чехия, Дания, Финландия, Франция, Германия, Гърция, Унгария, Италия, Холандия, Португалия, Румъния, Словакия, Словения, Испания, Швеция, Великобритания.", "date": "2017.12.09", "title": "Пациенти и лекари протестираха срещу мораториума за нови лекарства и терапии"}
{"url": "http://www.mediapool.bg/ukrainskata-politsiya-otnovo-zadarzha-mihail-saakashvili-news272871.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tУкраинската полиция отново задържа бившия грузински президент и настоящ опозиционен лидер Михаил Саакашвили, който преди дни успя да се измъкне драматично от арест, благодарение на намесата на негови привърженици. Това съобщи във \"Фейсбук\" генералният прокурор на Украйна Юрий Луценко, цитиран от световните агенции.\r\n\tСпециални части са задържали и отвели в ареста 49-годишния политик, бивш губернатор на Одеска област, който бе съюзник на президента Петро Порошенко, но в последствие се обърна срещу него.\r\n\t\"Както бе обещано, силите за сигурност направиха всичко по силите си да избегнат крайно насилие и кръвопролитие\", добави Луценко.\r\n\tПовторното залавяне на Саакашвили бе извършено след няколко дни игра на котка и мишка с властите. Във вторник бившият грузински президент се покатери на покрив, докато бягаше от полицията, а след това негови привърженици влязоха в сблъсъци със силите за борба с безредици и измъкнаха Саакашвили от полицейския микробус, с който бе отведен от дома си. \r\n\tОттогава властите го издирват заради подкрепа за престъпна организация, наред с други обвинения, включително, че е получил пари от живеещия в изгнание в Русия бивш украински президент Виктор Янукович, за да организира държавен преврат.\n\n\r\n\tБившият му съюзник Порошенко му помогна да отиде в Украйна през 2015 г. и да стане губернатор на Одеска област, но година и половина по-късно Саакашвили подаде оставка и обвини президента в корупция.\r\n\tДокато Саакашвили бе извън страната преди няколко месеца, Порошенко му отне украинското гражданство. След това той влезе нелегално в Украйна през септември, прекосявайки полско-украинската граница, където избухнаха сблъсъци между негови поддръжници и украинските власти.", "date": "2017.12.09", "title": "Украинската полиция отново задържа Михаил Саакашвили"}
{"url": "http://www.mediapool.bg/szo-predupredi-che-e-vazhno-da-se-znae-kakvo-e-zamarsyavaneto-na-vazduha-v-realno-vreme-news272880.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВажно е гражданите да знаят какво е замърсяването на въздуха по часове в реално време, защото това има сериозни последици за здравето, особено за по-уязвимите – тези с хронични заболявания, децата и по-възрастните.\r\n\tТова предупреждават от Световмата здравна организация (СЗО) и Европейската агенция за опазване на околната среда в отговори на запитване на \"Дневник\".\r\n\tБългарските институции оспорват правото на гражданите да получават информация в реално време и по часове, като се крият зад пределно допустимите концентрации, които са среднодневни.\r\n\tПрез април ЕК ни предупреди, че ще започне наказателна процедура срещу България, ако не вземе мерки срещу проблема. Мерки не са предприети, но екоминистърът Нено Димов и столичният кмет Йорданка Фандъкова не пропускат да изтъкват въздуха като свой приоритет. В същото време дори готовата система за ранно известяване не се пуска от общината, защото трябвало решение на СОС.\r\n\t\"Информацията за почасовото замърсяване на въздуха в реално време е важна, тъй като това е въздухът, който гражданите дишат във всеки един момент, там където живеят, работят или пътуват\", заявяват от Европейската агенция за околна среда, цитирани от \"Дневник\".ю\n\n\r\n\tИдентичен отговор дава и СЗО: почасовите данни за въздуха са полезен източник на информация за текущото състояние на въздуха и за динамиката му на местно ниво. Последствията за здравето от мръсния въздух са свързани както с краткосрочното, така и с дългосрочното излагане на мръсен въздух. Краткосрочното – в продължение на няколко часа или дни, може да предизвика неблагоприятни и \"остри\" здравословни въздействия, докато продължителното – в продължение на месеци или години – има хронични последствия за здравето.\r\n\tОт СЗО обясняват още, че краткотрайното излагане на мръсен въздух води до обостряне на симптомите при хора със сърдечни и респираторни заболявания, ограничена активност, повишена употреба на лекарства, увеличен прием на хора в болници или спешни посещения заради сърдечно-съдови и респираторни проблеми, както и повишена смъртност.\r\n\tИзмерените от станциите концентрации не могат директно да се отнесат към нивото на излагане на хората на замърсителите във въздуха, подчертават изрично от СЗО. Последното зависи и от концентрацията на замърсителите в средата, в която хората се намират, както и от времето, което прекарват в тази среда. Има и редица други фактори, които също имат значение – като начин на живот; време прекарано в затворени помещения; климатични условия, как и къде са разположени източниците на замърсяване и др.", "date": "2017.12.09", "title": "СЗО предупреди, че е важно да се знае какво е замърсяването на въздуха в реално време"}
{"url": "http://www.mediapool.bg/sauditski-prints-e-kupil-spasitelyat-na-sveta-na-leonardo-da-vinchi-news272872.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПосолството на Саудитска Арабия във Вашингтон съобщи, че картината на Леонардо да Винчи \"Спасителят на света\", продадена през ноември за 450 млн. долара на търг в Ню Йорк, е била купена от член на кралското семейство от името на музей в Обединените арабски емирства, предаде АП.\r\n\tПосолството каза, че принц Бадер бин Абдулах бин Мохамед бин Фархан ал Сауд е купил картината за департамента по културата и туризма в Абу Даби, за да може да бъде изложена в новооткрития клон на Лувъра там.\r\n\tВестниците \"Уолстрийт джърнъл\" и \"Ню Йорк таймс\" написаха в четвъртък, че Бадер действа като подставено лице на саудитския престолонаследник Мохамед бин Салман.", "date": "2017.12.09", "title": "Саудитски принц е купил \"Спасителят на света\" на Леонардо да Винчи"}
{"url": "http://www.mediapool.bg/bulgaria-i-sarbiya-se-sporazumyaha-za-namalyavane-na-tsenata-na-rouminga-news272879.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПравителствата на България и Сърбия се споразумяха в събота за намаляване на цената на роуминга.\r\n\tМинистърът на транспорта, информационните технологии и съобщенията Ивайло Московски и сръбският му колега Сърбия Расим Ляич подписаха меморандум по темата.\r\n\tДокументът бе парафиран в присъствието на премиера на България Бойко Борисов, президента на Сърбия Александър Вучич, премиера на Гърция Алексис Ципрас и министър-председателя на Румъния Михай Тудосе, в рамките на провелия се днес в Белград Съвет за сътрудничество на високо равнище между четирите държави, съобщиха от правителствената информационна служба.\r\n\tСпоразумението предвижда страните да насърчават мобилните оператори да постигнат конкретни договорености помежду си, които да доведат до трайното намаляване на международните тарифи на роуминг услугите.\r\n\tОт поевтиняването на разговорите в роуминг ще се възползват близо 14 милиона граждани на двете държави. Сърбия е втората държава от Западните Балкани, с която се подписва такъв меморандум. Това е поредната крачка към изпълнението на един от основните приорите, за които страната ни ще работи в рамките на Българското председателство на Съвета на Европейския съюз – комуникационна свързаност между Западните Балкани и държавите членки.\n\n\r\n\tЦените за услуги в роуминг между България и Сърбия варират от 2.99 лв. до 6.99 лв. на минута и около 25 лв. на мегабайт и са едни от най-високите в Европа.", "date": "2017.12.09", "title": "България и Сърбия се споразумяха за намаляване на цената на роуминга"}
{"url": "http://www.mediapool.bg/erdogan-i-makron-shte-razubezhdavat-tramp-za-erusalim-news272881.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tТурският президент Реджеп Тайип Ердоган разговаря в събота по телефона с френския си колега Еманюел Макрон за решението на Вашингтон да признае Ерусалим за столица на Израел.\r\n\tДвамата се договорили със съвместни усилия да се опитат да убедят САЩ да променят решението си.\r\n\tПо-рано турският президент е разговарял по тази тема с президентите на Азербайджан Илхам Алиев, на Казахстан Нурсултан Назарбаев и на Ливан Мишел Аун.\r\n\tОчаква се руският президент Владимир Путин също да обсъди с Ердоган темата за Ерусалим по време на посещението си в Турция на 11 декември. По-рано двамата изразиха по телефона безпокойството си от този акт на Вашингтон.\r\n\t\"Съдбата на Ерусалим не може да бъде оставена на окупаторска държава, която узурпира палестински земи от 1967 г. без да зачита закон и моралност\", коментира турският президент, допълвайки, че \"Ерусалим за нас е (като) зеницата на окото\".\n\n\r\n\tПо-рано в събота стана ясно, че палестинският лидер Махмуд Абас отказва да приеме вицепрезидента на САЩ Майкъл Пенс, който пристига в Израел и палестинските територии през втората половина на декември.\r\n\t\"Няма да има среща с американския вицепрезидент в Палестина\", заяви Мажди ал Халиди, дипломатически съветник на Абас, цитиран от АФП.\r\n\tОбявеното в сряда от американския президент Доналд Тръмп решение да обяви Ерусалим за столица на Израел предизвика в палестинските територии демонстрации и кървави сблъсъци с израелските сили, припомня агенцията.\r\n\t\"С решението си за Ерусалим Съединените щати пресякоха всички червени линии\", подчерта съветникът на Абас.\r\n\tВ четвъртък Белият дом оцени като \"контрапродуктивно\" евентуално анулиране на срещата, предвидена с Пенс на Западния бряг, палестинска територия окупирана от израелската армия от 50 години.\r\n\tПредставител на партията на президента Абас заяви по-рано пред АФП, че \"американският вицепрезидент не е добре дошъл в Палестина\". \"Президентът Абас няма да го приеме поради решението (за Ерусалим)\", заяви Джибрил Раджуб.", "date": "2017.12.09", "title": "Ердоган и Макрон ще разубеждават Тръмп за Ерусалим"}
{"url": "http://www.mediapool.bg/borisov-ako-na-balkanite-zagovorim-za-istoriya-ne-mogat-da-ni-raztarvat-news272882.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\"Ние само четиримата, ако си заговорим за историята 30 години назад и трябва да си тръгнем на мига. Няма да могат да ни разтърват. Така че историята е за историците, а ние да се опитаме на нашите народи да им осигурим просперитет, доходи и да се радват.\"\r\n\tТака премиерът Бойко Борисов коментира поисканата от турския президент Реджеп Ердоган ревизия на Лозанския мирен договор, за да бъдат защитени правата на мюсюлманското малцинство в Западна Гърция.\r\n\t\"Нашето министерство вчера също категорично каза, че сега да се връщаме към международни договори и спогодби не е никак добър тон, нито е градивно за Балканите\", добави Борисов след срещата си в Белград с президента на Сърбия Александър Вучич и премиерите на Гърция и Румъния Алексис Ципрас и Михай Тудосе.\r\n\tОт своя страна Ципрас допълни, че \"само със сътрудничество, солидарност и уважение на международните спогодби, особено на Лозанския договор, което е крайъгълен камък за Балканския регион, може да се постигне мирно съжителство, общ растеж и развитие\".\r\n\tЧетиримата държавни лидери се обявиха за разумни, предсказуеми и развиващи се Балкани. Една от основните теми, разисквани на срещата им бе предстоящото българско европредседателство.\n\n\r\n\t\"Ние искаме единни Балкани с модерна инфраструктура\", заяви Борисов, като посъветва колегите си да бъдат готови с конкретни проекти за региона за срещата на високо равнище по инициативата \"16+1\", която следващата година ще се проведе в България. \r\n\t\"Искаме всичко това, което го има на Запад, да го има и при нас. Държавите да инвестират в нашия регион. Това ще стане, само когато има политическа стабилност и тук е мирно\", добави още българският премиер.\r\n\tГръцкият му колега Ципрас поздрави Борисов за предстоящата неформална среща на лидерите от ЕС в София на тема \"Западни Балкани\" и каза, че четирите страни могат да изиграят много важна роля за развитието на региона.\r\n\t\"2018 трябва да бъде годината на Балканите\", допълни гръцкият министър-председател. \r\n\tЗа важността на сътрудничеството между четирите страни говори и президентът на Сърбия Александър Вучич. Той цитира архивен документ от Уилям Гладстон, в който бившият министър-председател на Обединеното кралство казва, че страните в региона трябва да имат много близко сътрудничество помежду си и само така ще могат да намалят външните заплахи.\r\n\tВучич благодари на останалите лидери от формата за придадения от срещата силен европейски дух в Сърбия и съобщи, че сред обсъжданите теми е и интеграцията на страната по пътя й към ЕС. Той получи категоричната подкрепа на колегите си за това, като единодушно бе отбелязано, че присъединяването на Сърбия към Евросъюза ще допринесе за целия балкански регион. \r\n\tМинистър-председателят на Румъния Михай Тудосе допълни, че по този въпрос останалите три страни могат да помогнат: \"Четирите ни държави имат своите предизвикателства, но няма нито един проблем, за който да не може да се намери решение.\"\r\n\tПо думите му четиримата лидери обсъждат и възможностите за по-чести регулярни срещи помежду си, които да водят до важни и положителни решения за бъдещето на региона.", "date": "2017.12.09", "title": "Борисов: Ако на Балканите заговорим за история, не могат да ни разтърват"}
{"url": "http://www.mediapool.bg/ananiev-protestirashtite-sreshtu-moratoriuma-za-novi-lekarstva-sluzhat-na-korporativni-interesi-news272883.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПротестиращите срещу мораториума за нови лекарства и терапии, заплащани от НЗОК през следващата година, извършвали манипулация, обслужваща корпоративни интереси.\r\n\tТова обяви здравният министър Кирил Ананиев по повод протеста, който се проведе по темата пред парламента в събота.\r\n\tОсвен това той заяви, че мотивите, с които президентът Румен Радев наложи вето на мораториума преди ден били несериозни.\r\n\t„Искам да се обърна към президента на България, ние ще направим нашите мотиви за ветото, но неговите мотиви, че ако ги няма тези нови молекули, няма да бъдат гарантирани конституционните права на българските граждани и няма да бъдат равнопоставени всички граждани пред закона и пред възможността да се лекуват, или че се нарушава равенството на гражданите, са най-малко несериозни. Аз съм писал мотиви към вето на президент и мисля, че тези хора, които пишат мотивите на президента, трябва да бъдат по-добре запознати с материята, за която пишат“, коментира здравният министър.\r\n\tПо думите в момента се извършва „една огромна манипулация от малък брой хора, които изпълняват определени частни корпоративни интереси, манипулирайки и използвайки една много чувствителна тема – здравето на българина и на нашите деца“.\n\n\r\n\t„Уверявам ви, че нашият позитивен лекарствен списък е с една от най-широките гами лекарства и с доказан терапевтичен ефект. Уверявам ви и, че няма заболяване, което да не е осигурено с най-модерните, прилагани в Европа и света, медикаменти“, допълни Ананиев.\r\n\tТой каза още, че мораториумът е временна мярка за стабилизиране на Националната здравна каса. По думите на здравния министър само от началото на дебата за мораториума, за около седмица, новите молекули от 17 са станали 32, което означава още около 40 милиона лева.", "date": "2017.12.09", "title": "Ананиев: Протестиращите срещу мораториума за нови лекарства служат на корпоративни интереси"}
