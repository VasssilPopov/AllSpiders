{"url": "https://www.mediapool.bg/donald-tramp-otmeni-istoricheskata-sreshta-s-kim-chen-un-news279466.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрезидентът на САЩ Доналд Тръмп изненадващо отмени срещата си със севернокорейския лидер Ким Чен-ун, планирана за 12 юни в Сингапур. Причината е \"огромната ярост и отявлената враждебност\" в декларацията на Северна Корея срещу американския вицепрезидент Майк Пенс.\r\n\tПреди три дни Пхенян нарече Пенс \"политическо чучело\" и заяви, че е еднакво готово и за ядрена конфронтация, и за масата за преговори, пише АП, цитирана от “Дарик“.\r\n\t В писмо до Ким Чен-ун, публикувано в четвъртък от Белия дом, Тръмп заявява, че въз основа на тази декларация смята за \"неподходящо в сегашния момент да се състои отдавна планираната среща\".\r\n\tСеверна Корея говори за ядрените си способности, \"но нашите са толкова внушителни и мощни, че се моля на Бог никога да не бъдат използвани\", пише президентът на САЩ, цитиран от АП. Той приканва Ким да не се колебае да му се обади или да му пише, ако промени мнението си по въпроса за срещата на върха.\r\n\tПреди три дни “Ню Йорк таймс“ написа, че Тръмп е бил изненадан и разгневен от изявление на главния севернокорейски преговарящ по ядрената програма, който обяви, че Пхенян никога няма да размени ядрените си оръжия за икономическа помощ.\n\n\r\n\tС отменянето на срещата светът се лишава \"от голям шанс за траен мир. Имах усещането, че между Вас и мен се изгражда чудесен диалог\", пише Тръмп, който продължава да се надява, че един ден ще се срещне с Ким, отбелязва Ройтерс.\r\n\t\r\n\tПо-рано през деня Северна Корея взриви тунелите на площадката си за изпитание на ядрени оръжия в опит да намали напрежението в региона. Чуждестранни журналисти присъстваха на взривяването, но не и независими експерти.\r\n\tПхенян обяви, че ще предприеме този ход по-рано тази година като знак на добра воля за възстановяването на дипломатическите отношения с Южна Корея и САЩ. Съмненията са, че Северна Корея взривява непотребен полигон, защото има данни, че част от тунелите са били взривени при последния ядрен тест през септември 2017 г.\r\n\tМеждународната общност се опасява, че Пхенян може лесно да възобнови тестовото съоръжение след демонстративните взривове.Общо три тунела бяха разрушени при шестте взрива на площадката. Поканените журналисти бяха 20.\r\n\t\"Имаше огромна експлозия, можете да го почувствате, прахът дойде при вас, топлината дойде при вас, беше изключително гръмко\", казва Том Чешиър, журналист на Скай нюз, който бе сред поканените.\r\n\tАгенция “Йонхап“, позовавайки се на екипа южнокорейски репортери на мястото, съобщи, че през деня били чути няколко експлозии.", "date": "2018.05.24", "title": "Доналд Тръмп отмени историческата среща с Ким Чен-ун"}
{"url": "https://www.mediapool.bg/bulgaria-praznuva-denya-na-svoyata-pismenost-i-kultura-news279469.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългария отбелязва 24 май, на който се чества делото на светите братя Кирил и Методий, писмеността, просветата и културата.\r\n\tВ София от 12 часа се проведе първата литературна разходка из различни части на града. Първият тур бе воден от писателя Александър Шпатов, който ще разказва истории за местата и легенди като тази за убитите софийски книжари, за книжарницата на Тодор Чипев, за чуждестранните писатели, свързани с града, но и за съвременните форми на представяне на литература в него, пише “Дневник”.\r\n\tЦентърът за градска мобилност покани всички почитатели на старинния трамвай да се качат и разходят с него из столицата. Ретро трамваят ще направи два курса под мотото на кампанията на \"Пътувай и чети\". Организаторите призовават всички пътници да се качат в трамвая с книга в ръка и като знак за уважение към празника. Желаещите да се включат в разходката из София могат да направят това в 16.00 и в 17.00 часа на площад \"Възраждане\" с маршрут по бул. \"Ботев\", \"Витоша\", НДК до кв. \"Ив. Вазов\".\r\n\tВъв Варна се проведе традиционното празнично шествие в центъра на града, в което взеха участие хиляди учители, ученици, студенти и граждани. Варненският и Великопреславски митрополит Йоан благослови празника. Всяко училище участваше в шествието със своя хореография и костюми.\r\n\tПразничното шествие в Пловдив потегли по традиция от площад “11 май“, където се издига и Паметникът на Кирил и Методий. В него се включиха ученици и учители от всички пловдивски училища, както и абитуриенти, които преди ден се явиха на зрелостните си изпити. В празничния ден Фондация “Пловдив 2019“ поставя и началото на проекта си “Кирилизирай се“, който има за цел да популяризирането на кирилския шрифт. На кирилица пишат над 250 милиона души в 12 държави по света, а Пловдив е първата Европейска столица на културата, която използва кирилицата и има възможност да покаже за този български принос в европейската култура. Изложбата, която се открива вчетвъртък в Пловдив, е озаглавена: “Дворът на Кирилицата в Плиска”. Тя е вдъхновена от културно-историческия комплекс със същото име в старопрестолната столица.\n\n\r\n\tВъв Враца в шествието за 24 май участваха ученици, учители, общественици и граждани. Те носиха 11-метров национален трибагреник. Начело на празничната колона бяха ученици, спечелили награди от национални и международни състезания. Тържеството бе пред паметника на Кирил и Методий в центъра на града.\r\n\tСтара Загора отбелязва 160 години от първото тържествено честване на 24 май, но без шествие заради ремонта на централната градска част в града. Честванията се проведоха на античния форум \"Августа Траяна\", където се събраха представителни групи от старозагорските училища и граждани.\r\n\tС тържествено шествие с хоругви с ликовете на Светите равноапостоли Кирил и Методий отбелязаха 24 май в Ямбол. Символичен домакин на празника тази година са Езиковата гимназия и Начално училище \"Проф. Нойков\", където се събераха учители и ученици от всички ямболски училища.\r\n\tЗа първи път от години жителите на Смолян отбелязаха Деня на българската просвета и култура и на славянската писменост с празнично шествие по улиците на града. Шествие беше предвождано от Общинския духов оркестър, а след него -  новоучреденият Трети ученически гвардейски отряд.\r\n\tВ Плевен 24 май също се отбеляза с празнично шествие по централните улици на града. След тържествения ритуал 11  хорови формации заедно изпълниха химна “Върви, народе възродени”. Близо 300 танцьори от клуб “Северняците“ правят опит за рекорд на „Гинес“, като изпълнят 65 хора за час и 18 минути. Идеята е на хореографа Джейлън Демирев, а целта – светът да види красотата на българския фолклор.", "date": "2018.05.24", "title": "България празнува Деня на своята писменост и култура"}
{"url": "https://www.mediapool.bg/prezidentat-prizova-za-neprimirimost-kam-nevezhestvoto-news279470.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t“Ако искаме децата ни да растат в страна на знанието и просветата, трябва да сме непримирими към невежеството, а това започва още с правописа. Той е първият урок по демокрация, защото в него всяка буква, всеки символ имат свой смисъл и място, а голямата буква е само първа сред равни“, каза президентът Румен Радевпо време на своето тържествено слово по случай 24 май.\r\n\tТържествената церемония за празника в столицата се проведе пред Народната библиотека \"Св. св. Кирил и Методий\".\r\n\t“Когато думите изпадат в забрава, с тях си отива и част от света. С думите погива и смисълът. Днес оплакваме свободата на словото, но за да постигнем свободата, първо трябва да владеем словото. Третата стъпка е знанието. Всеки го трупа според своите способности и усърдие. Но и най-ученият не трябва да забравя смирението, защото всеки знае нещо, което другите не знаят“, каза президентът, цитиран от “Дарик“.\r\n\tТой заяви, че най-важната стъпка е свободата на духа, която никой не получава даром и завинаги.\r\n\t“Тя се отвоюва ден след ден със знание срещу невежеството, с кураж срещу лъжата, с характер срещу натиска“, каза още Румен Радев.\n\n\r\n\tПросветният министър Красимир Вълчев потвърди ангажимента на правителството за увеличаване на инвестициите в образованието.\r\n\t\"Няма по-значим фактор за развитието на обществото ни от образованието. А най-важният фактор в образованието са учителите - вие сте тези, които гарантират успешното бъдеще на следващите поколения\", казва Вълчев.\r\n\tПред бТВ столичният кмет Йорданка Фандъкова също говори за инвестиции в образование.\r\n\t“Столичната община проектира четири нови училища. Град, в който се строят училища, има бъдеще”, каза тя. През тази година предстои цялостна модернизация на 17 училища и детски градини.", "date": "2018.05.24", "title": "Президентът призова за непримиримост към невежеството"}
{"url": "https://www.mediapool.bg/dvama-zaginaha-pri-vlakova-katastrofa-v-italiya-news279464.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДвама души загинаха и 18 бяха ранени в сряда вечерта при дерайлиране на влак в северна Италия, близо до Торино, съобщават местните медии, цитирани от бТВ. Влакът е дерайлирал в 11:20 часа местно време, след като се блъснал в спрял на железопътен прелез тир.\r\n\tЕдната от жертвите е машинистът на влака. По-късно един от двама тежкоранени пътници, превозени с хеликоптер до болница, е починал. Водачът на камиона не е пострадал. Камионът е с литовска регистрация и е пътувал за склад недалеч от мястото на катастрофата.\r\n\tРегионалното железопътно управление съобщи, че бариерата била надлежно спусната преди наближаването на влака, но по неизвестни причини камионът се врязал в нея и спрял на релсите", "date": "2018.05.24", "title": "Двама загинаха при влакова катастрофа в Италия"}
{"url": "https://www.mediapool.bg/vseki-chetvarti-balgarin-chete-knigi-pochti-vseki-den-vseki-treti-nikoga-news279457.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\r\n\t\r\n\t\r\n\t\r\n\t\n\n\r\n\t\r\n\t\r\n\tПо отношение на пола, разлика в навика за четене между мъжете и жените има, но тя не е толкова голяма, колкото по населени места – сред мъжете 41% заявяват, че никога не отделят време за четене на книги, а сред жените този дял е 33%. \r\n\t\r\n\tОчаквано, много големи разлики в интереса към четенето на книги се наблюдават според степента на образование – колкото си по-образован, толкото по-често четеш. Например, сред висшистите близо половината (43%) четат почти всеки ден, което е 20% повече от средното за страната, и едва 11% признават, че изобщо не четат книги. Честотата на четенето при завършилите средно образование не се различава значително от тази, на средностатистическия пълнолетен гражданин на страната. Три четвърти от хората с основно и по-ниско образование (76%) заявяват, че изобщо не четат книги, което е над 2 пъти по-голям дял от средния за страната (36%).\r\n\tВ синхрон със зависимостта между степента на образование и честотата на четене на книги, данните от изследването показват, че колкото е по-висок доходът на човек, толкова по-често той отделя време за четене на книги. Сред хората, които са част от домакинства с най-висок месечен доход (над 700 лв. на член на домакинството), онези, които изобщо не четат, са около 20%. Сред хората, с месечен доход между 450 и 700 лв, 29% заявяват, че изобщо не четат, а при хората, които живеят с между 300 и 450 лв. на месец, делът на тези, които изобщо не четат, достига до 47%. Най-високият дял на лица, споделили, че изобщо не четат - цели 59% - се отнася за най-бедните хора, разполагащи с до 300 лв. на месец. Тези, които четат книги почти всеки ден при всички доходни групи, са около 20%, което се доближава до средното за страната (24%), като при хората, с най-висок доход, този процент нараства до почти 30%. \r\n\t\r\n\t\r\n\t\r\n\tИзследването показва и друга зависимост - хората, които сърфират в интернет пространството всеки ден (46% от пълнолетното население на страната), имат различно поведение по отношение на четенето на книги от пълнолетното население на страната. \r\n\t\r\n\t\r\n\t\r\n\tСпрямо отговорите на въпросите дали вярват, че медиите у нас представят на обществото точна и проверена информация, без преднамерено да скриват или изопачават факти и дали медиите у нас се поддават на политически или икономически натиск или влияние, се наблюдават разлики в навиците за четене на книги. От тези, които вярват, че медиите предоставят точна информация и са независими от чужди влияния, над 40% заявяват, че изобщо не отделят време за четене, а само 30% заявяват същото, от тези които не вярват в тези твърдения.", "date": "2018.05.24", "title": "Всеки четвърти българин чете книги почти всеки ден. Всеки трети – никога"}
{"url": "https://www.mediapool.bg/chetiri-zhertvi-na-atentat-v-bagdad-news279467.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНай-малко четирима души бяха убити в четвъртък през нощта при самоубийствено нападение в Багдад, съобщи Франс прес, като се позовава на полицейски източници, цитирани и от БНР.\r\n\t\"Атентаторът се самовзриви, след като беше обкръжен от полицаи близо до парк в квартал Шоала, в северната част на иракската столица“, се посочва в съобщението на командването на силите за сигурноств иракската столица.", "date": "2018.05.24", "title": "Четири жертви на атентат в Багдад"}
{"url": "https://www.mediapool.bg/sas-skrech-kniga-izdatelstvo-protestira-sreshtu-visokiya-dds-za-knigite-news279462.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\tЗа 24 май издателство \"Жанет 45“ пуска на пазара специално лимитирано издание на книгата \"Български хроники“, том 4 от Стефан Цанев, озаглавено \"Издание на щастието“, с което иска да обърне внимание на проблемите с високия данък добавена стойност върху книгите у нас.\r\n\t\r\n\tНа корицата на книгата е обособено скреч поле, при чието изтъркване – досущ като при лото билетите, читателят разбира дали печели \"щастливо“ издание с 20% по-евтино от обикновеното, колкото щеше да струва, ако книгите у нас се ползваха със същата ДДС преференция, както хазарта.\r\n\t\r\n\t\"Целта на изданието е да привлече вниманието на обществеността и на политиците върху нуждата от по-нисък ДДС върху книгите в България“ – каза Манол Пейков, управител на \"Жанет 45\".\n\n\r\n\t\"Този данък е намален в , което действа като важен стимул книгите да са по-достъпни, а хората да четат повече. Вярваме, че културата е най-ценното ни наследство, което си струва да запазим и развиваме. Вярваме също, че има и други, които мислят като нас. И също като нас искат книгите да бъдат по-достъпни за повече хора“, допълва той.\r\n\tПейков е направил видео обръщение към любителите на книгата да се включат в подписването на  за намаляване на ставката на ДДС върху книгите=", "date": "2018.05.24", "title": "Със скреч книга издателство протестира срещу високия ДДС за книгите"}
{"url": "https://www.mediapool.bg/yuliya-skripal-se-nadyava-edin-den-da-se-varne-v-rusiya-news279465.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДъщерята на бившия руски шпионин Сергей Скрипал Юлия даде първото си телевизионно изявление, след като двамата с баща ѝ бяха атакувани с невро-паралитично вещество в английския град Солсбъри. Тя се е свързала с “Ройтерс” през британската полиция и е застанала пред камерата на агенцията на тайно място.\r\n\tТя разказа, че след 20 дни в кома се е събудила и тогава е разбрала, че е била отровена.\r\n\t“Все още ми е трудно да осъзная, че двамата сме били нападнати. Имахме огромния късмет да преживеем този опит за убийство. Нашето възстановяване е бавно и изключително болезнено”, каза Скрипал.\r\n\tТя допълни, че животът ѝ се е преобърнал, а сега целта ѝ е да помогне на баща си да се възстанови напълно.\r\n\tЮлия Скрипал благодари на руското посолство за предложеното съдействие, но подчерта, че не иска да използва услугите на дипломатите от родината си.\n\n\r\n\t“В дългосрочен план се надявам един ден да се завърна в моята страна”, каза Скрипал.\r\n\tТя благодари на персонала на болницата в Солсбъри, както и на всички, които са се опитали да помогнат на нея и на баща ѝ в деня на атаката.\r\n\tПо-късно през деня руският посланик в ЕС Владимир Чижов коментира, че интервюто на Юлия Скрипал “дава възможност отново да се повдигне въпросът дали тя наистина е била отровена, и то с бойно отровно вещество“\r\n\t\"Тя изглежда чудесно, на външен вид не носи никакви следи от отравяне с това, което британските власти определиха като бойно отровно вещество. Не съм специалист в тази област, но мога да предположа, че бойното отровно вещество унищожава всичко живо в дадена зона достатъчно ефективно, дори в слаба концентрация\", каза Чижов.\r\n\t\"Фактът, че тя изглежда практически здрава ни кара да се замислим дали наистина е имало отравяне, а ако е имало, с какво е било извършено, да не говорим от кого\", добави допломатът.", "date": "2018.05.24", "title": "Юлия Скрипал се надява един ден да се върне в Русия"}
{"url": "https://www.mediapool.bg/novo-grazhdansko-dvizhenie-shte-raboti-za-reformi-v-kulturata-news279455.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГрупа съмишленици – известни и утвърдени имена с принос в различните сфери на българската култура – избраха днешния празник, за да обявят създаването на гражданско движение за реформи в културата. Обединява ги убеждението, че такива реформи са наложителни и амбицията да помогнат за разработването на стратегическа визия за ролята на културата, да очертаят спешни стъпки към законодателни инициативи и национална стратегия.\r\n\t \r\n\tПубликуваният едновременно днес във фейсбук профилите на учредителите манифест на новото движение съдържа анализ на нерадостното състояние и негативните тенденции в тази сфера. За всички, които следят културните процеси, се посочва в документа, е ясно, че българската култура е недофинансирана, въпреки реалния принос на културните индустрии към БВП (според международни статистики през последните години – почти винаги около и над 4%, принос, запазен дори в годините на икономическа криза 2008 - 2012). С това е нарушено конституционно право на българските граждани да се ползват от националните и общочовешките културни ценности и да развиват своята култура (Чл. 54. (1) от Конституцията на РБ).\r\n\t \r\n\tНедостатъчно финансиране и пропилян културен капитал\n\n\r\n\t \r\n\tНедостатъчното финансиране се отнася както за мизерния процент от бюджета, предназначен за култура (под 0.5% въпреки многократно повторените предизборните обещания на ГЕРБ за 1%), така и за недостатъчните държавни и общински фондове за културни проекти и програми. То се проявява и в почти отсъстващите улеснения и облекчения за бизнеса, които биха могли да стимулират частния сектор да подкрепи проекти в областта на културата.\r\n\t \r\n\tУчредителите на движението обръщат внимание, че в хазартната сфера у нас се въртят повече от 3 милиарда лева годишно и че съществуват успешни международни модели, показващи, как малки отчисления от този оборот и от чудовищните приходи на хазартни босове и олигарси, биха могли да решат много проблеми – не само в областта на културата, но и в спорта, образованието и пр.\r\n\t \r\n\tС псевдопазарни аргументи последователно се пропилява културен капитал, разрушават се традиции, институции и културни мрежи, изграждани от десетилетия – читалища, театрални състави, оркестри, трупи, хорове, фестивали. В отчаяно старомодно състояние е политиката към музеи, библиотеки и галерии, докато иновативни културни събития с международен престиж биват саботирани и на практика унищожавани от неграмотни властници. Българската книга и книгоиздаване не се ползват от онези данъчни облекчения, които са практика в почти всички страни на ЕС. Няма и стратегически политики за превод и промоция на българска литература в чужбина. Критиката и критическата публичност деградират заради унизителното състояние на специализираните медии за литература и култура, които не срещат адекватна подкрепа от страна на държавните институции.\r\n\t \r\n\tВ документа се отбелязва, че нарастват злоупотребите с българското културно наследство, движимо и недвижимо. То е далеч от добро консервиране, съхраняване и дигатализация. Самата дума «културно наследство» все повече става синоним на корупционни схеми, на приватизирани национални ценности. Не се правят никакви опити за справяне с проблема за «дисонантното» културно наследство – онова, за което се спори, около което има конфликти.\r\n\t \r\n\tБългарската култура постепенно се превръща единствено в повод за печеливши „строителни“ инициативи, които източват пари от ремонти или от терени, от „реставрации“ и съмнителни археологически сензации. Всъщност не се наблюдава истинска културно-туристическа политика: страната е вече осеяна с бутафорни крепости, които почти никой не посещава и които след 10-20 години ще се превърнат в нови, абсурдни руини. Междувременно колекции мухлясват в депата, разпадат се картини и скулптори, гние текстил, фондовете на библиотеките не се обновяват, закриват се читалищни и училищни библиотеки, няма кой да записва и съхранява, да дигитализира и продава българското музикално наследство, дори българските филмови ленти от близкото минало постепенно стават негодни за употреба, се казва в документа.\r\n\t \r\n\tНе са създадени истински условия за подкрепа на културните инициативи на самите български граждани (т.е. липсват политики, насочени към културната енергия, която идва отдолу - от независимата алтернативна сцена, от младежки групи, кръгове по интереси, творчески сдружения, студентски състави и международни културни мрежи, от самостоятелни организации и културни оператори, от идеи на самите граждани на квартално и общинско ниво). Националният фонд „Култура“ разполага със смехотворни средства, държавата няма визия и не подпомага подобни културни инициативи на гражданите: всъщност нито един държавен чиновник не си дава сметка за тяхната ключова важност и за това, че те са самата същност на прословутата „децентрализация“ и „включване“.\r\n\t \r\n\tБългария се превръща в пустиня на вкуса\r\n\t \r\n\tОснователите на новото движение смятат, че държавата и правителството успешно не забелязват болните културни проблеми, свързани с деградацията на европейските и национални ценности. Патриотизмът е подменен от агресивен и повърхностен национал-популизъм, лишен от истинска културна памет, той често поражда ксенофобия и антиевропейски настроения. Не съществуват културни политики към европейска солидарност, не съществува и стратегическа протекционистка държавна политика към традициите и наследството на националната култура.\r\n\t \r\n\t, докато общото ниво на публиките спада, а културната консумация съзнателно се комерсиализира и то чрез държавни лостове и инструменти. Година след година, десетилетие след десетилетия, това постепенно насажда чалга-манталитет, плоско, пасивно културно консуматорство, отказ от усилия, риалити манталитет. България се превръща в пустиня на вкуса, заявяват авторите на документа.\r\n\t \r\n\tОткъснати от политиките за култура, образователните политики (сами по себе си недостатъчни и несъвършени) са насочени към елементарна и функционална грамотност. Те не преминават естествено в гъвкави политики за изграждане на по-високи културни компетентности, за създаване на безусловно необходима обща човешка, художествена, морална и гражданска култура. Властва късогледство, липса на грижа за бъдещето, въпреки очевидната (а и доказана от изследвания) връзка между общото културно-образователно ниво на една нация, нейната гражданска демократична култура, креативността и способността за иновации в бизнеса и икономиката.\r\n\t \r\n\tВ документите на ЕС тази известна зависимост лаконично се нарича „културата като катализатор на творчеството и иновациите“ и се говори за нейния „принос по отношение интелигентен и устойчив растеж и социалното приобщаване“.\r\n\t \r\n\tКултурната дипломация и външната културна политика са подменени от имитации и грандомания. Българската култура се представя по света и в Европа чрез евтини и помпозни шоу-трикове, които справедливо получиха етикета „лувъри“, „рози и сапунени мехури“. Всъщност България се изолира културно от Европа и света, от процеси и тенденции в съвременното изкуство, а реалният български принос е невидим - интересни и приносни български културни събития не присъстват в глобалните културни календари, не се появяват на световни фестивали и биеналета, отбелязват учредителите на новото гражданско движение.\r\n\t \r\n\tВместо управление на културата – имитационни жестове и ялова бюрокрация\r\n\t \r\n\tТяхното заключение е, че у нас просто отсъстват промислени културни политики. Те са подменени със своите политически и медийни двойници, зад които се крият корупционни схеми и лобистки интереси.\r\n\t \r\n\tОтсъства и научно събирана информация, културна статистика, експертен потенциал, дългосрочни културни изследвания, върху които едно добро управление на културата би могло да стъпи. Затова всъщност няма и истинско управление на културата, а само имитационни жестове и ялова бюрокрация, се казва в документа.\r\n\t \r\n\tВ него се подчертава, че е необходима ревизия на цялата нормативна база и на начина, по който закони и подзаконови актове обикновено са били писани досега - не за да служат на магистралните цели на българската култура, а с временни и компромисни намерения, за да обслужат едни или други частни интереси. Което прави текстовете им пълни с кръпки и поправки, вътрешно противоречиви и объркани.\r\n\t \r\n\tГражданското движение „Реформи в културата“ се вдъхновява от идеята, че културата е първостепенно благо, съществен елемент от качеството на живот. Смятаме за свой дълг да не допуснем упадък на това качество, с което да защитим и конституционното право на българските граждани, посочват неговите учредители.\r\n\t \r\n\tВ поредица от последователни публични форуми движението ще направи критически мониторинг на направеното (а и на не-направеното, на погрешно или имитативно направеното) в областта на секторните културни политики от правителството на ГЕРБ и от предходните правителства. Ще бъдат формулирани болните проблеми, посочени провали, скандали и престъпления с цел да се създаде консенсус около наложителни реформи и очевидни приоритети.\r\n\t \r\n\tЧрез дискусии между творци и експерти движението ще разработи постепенно стратегическа визия за ролята на културата, връзката ѝ с образованието, ценността ѝ за българското общество и ще очертае спешни мерки, стъпки към законодателни инициативи и национална стратегия. Ще бъдат разработени и предложени планове за реформи там, където проблемите са болни и видими за всички.\r\n\t \r\n\t„Нека не чакаме някой друг да го направи вместо нас: ние знаем за какво става дума, какъв е залогът. Това е наша работа“, заявяват в заключение основателите на гражданското движение.\r\n\t \r\n\tУчредителите\r\n\t \r\n\tСред включилите се досега в него са (по азбучен ред на фамилните имена):", "date": "2018.05.24", "title": "Ново гражданско движение ще работи за реформи в културата"}
{"url": "https://www.mediapool.bg/maskiran-i-vaorazhen-mazh-ograbi-kazino-v-burgas-news279472.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВъоръжен и маскиран мъж ограби игрална зала в бургаския квартал “Зорница“. Крупие е било ударено в главата при обира, но нараняването не застрашава живота му. Нападението станало малко след 3 часа в четвъртък.\r\n\tМаскираният е нахлул в казиното в блок 57 в квартала и поискал да му бъде дадено съдържанието на касата. Работещият на смяна я отворил и станало ясно, че в нея имало само документи.\r\n\tОбирджията се ядосал и между него и крупието избухнал скандал. Нападателят извадил пистолет - вероятно газов, и ударил с дръжката по главата служителя на игралната зала. В момента на удара бил произведен изстрел, но дулото не било насочено към главата на крупието.\r\n\tОхранителните камери показват, че след това обирджията разкопчал от кръста на крупието чантата с парите и избягал с нея. Там е имало около 500 лева.", "date": "2018.05.24", "title": "Маскиран и въоръжен мъж ограби казино в Бургас"}
{"url": "https://www.mediapool.bg/feisbuk-shte-prodalzhi-da-sabira-lichni-danni-news279468.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tФейсбук ще продължи да събира информация от потребителите си, но и от хора, които не използват социалната мрежа, но поне веднъж са ползвали услугите и приложенията ѝ, съобщи пресслужбата на Европейския парламент, след като ръководителите на „Фейсбук” отговориха на 18 въпроса на евродепутатите.\r\n\tСобственикът и създател на Фейсбук Марк Зукърбърг се яви на изслушване пред Европейския парламент във вторник. Разговорът продължи час и половина, като евродепутатите първо трябваше да зададат всичките си въпроси към Зукърбърг, на които впоследствие той да отговори.\r\n\tТой обеща, че евродепутатите ще получат писмени отговори на въпросите, на които не е успял да отговори на изслушването. Изслушването беше по повод скандала с \"Кеймбридж Аналитика\", която работи за предизборната кампания на американския президент Доналд Тръмп. Компанията бе уличена в нелегалното източване на данните на над 87 млн. потребители на “Фейсбук”, които са били профилирани и използвани за разпространяване на политическа реклама.\r\n\tСпоред данни на Европейския парламент, почти 3 млн. от засегнатите са европейски граждани. Зукърбърг потвърди, че Фейсбук ще се съобразява напълно с новия регламент за защита на личните данни в Европа (GDPR), който влиза в сила на 25 май.", "date": "2018.05.24", "title": "Фейсбук ще продължи да събира лични данни"}
{"url": "https://www.mediapool.bg/boiko-borisov-nosi-tri-podaraka-na-papata-news279471.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tТри подаръка носи премиерът Бойко Борисов на папа Франциск – копие на четвероевангелието на Иван Александър, картина на художника Павел Митков и 33 маслодайни рози от Казанлъшко.\r\n\tЧетвероевангелието е изработено през 1355 г., но след падането на Великотърновското кралство то отива в един молдовски княз. Князът обаче посещава Света гора и го подарява на манастира “Св. Павел”, обясни Емил Велинов, директор на Дирекцията по вероизповеданията, цитиран от бТВ.\r\n\tКартината на Митков е изображение на Св. Иван Рилски пред неговата пещера в Рила, където се отдава на аскетичен живот. Маслодайните рози ще бъдат засадени в Рим.\r\n\tБългарският премиер ще има аудиенция в петък при главата на Римокатолическата църква.\r\n\tВ четвъртък за първи път официалните делегации на България и Македония, водени от премиерите на двете страни, се поклониха заедно на гроба на свети Кирил в Рим. Бойко Борисов и Зоран Заев посетиха заедно и базиликата “Санта Мария Маджоре”, където папа Адриан ІІ благославя славянската азбука и книги.\n\n\r\n\t\"Да празнуваме заедно, вместо да се караме\", с тези думи се обърна премиерът Борисов към македонския си колега Зоран Заев при пристигането в базиликата.", "date": "2018.05.24", "title": "Бойко Борисов носи три подаръка на папата"}
{"url": "https://www.mediapool.bg/malaiziyskiyat-samolet-nad-ukraina-e-svalen-ot-ruskata-armiya-news279473.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРакетата, която свали малайзийския пътнически самолет над Украйна през 2014 г., е принадлежала на руска военна бригада, обявиха международните разследващи, цитирани от ББС.\r\n\tЗа първи път разследващият екип, който е воден от холандски експерти, обявява, че ракетата е изстреляна от руско военно формирование, разположено в град Курск.\r\n\tПри тежкия инцидент загинаха всички 298 души на борда на сваления самолет Боинг 777, след като машината бе уцелена с ракета “Бук“. Русия официално обяви, че нейни военни формирования не са стреляли по самолета.\r\n\tРазследващите обаче са на друго мнение.\r\n\t“Всички транспортни машини в конвоя, който е пренасял ракетата, са били част от руската армия“, казва холандският ескспет Вилберт Паулисен, който участва в международния разследващ екип. Военният конвой е бил част 53-а бригада на руските въоръжени сили.\n\n\r\n\tПред октомври 2015 г. разследващите обявиха, че самолетът е бил ударен от произведена в Русия ракета “Бук“. Екипът е съставен от експерти от Холандия, Австралия, Белгия, Малайзия и Украйна.\r\n\tГодина по-късно разследващите потвърдиха този си извод в предварителния си доклад. В отговор говорителят на Кремъл Димитри Песков обяви, че Русия не приема като окончателна истина това, която казват разследващите.\r\n\t“Обзалагам се, че вие не сте видели нито едно доказателство“, каза тогава Песков.", "date": "2018.05.24", "title": "Малайзийският самолет над Украйна е свален от руската армия"}
{"url": "https://www.mediapool.bg/sedem-obshtini-shte-si-razdelyat-65-mln-lv-za-chist-vazduh-news279474.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСофия, Монтана, Видин, Смолян, Димитровград,Бургас и Благоевград са първите общини, които ще ползват финансов ресурс от 65 млн.лв. от ЕС за подобряване на качеството на атмосферния въздух, предаде БНТ, цитирайки ресорният министър Нено Димов.\r\n\t Общините ще може да закупят печки за отопление на пелети, които ще бъдат раздадени на гражданите безплатно, за да заменят твърдото гориво, което е сериозен източник на замърсяване.\r\n\tПловдив не попадна сред първите общини, които ще получат пари за по-чист въздух, въпреки че въздухът в града през последната зима бе сред най-замърсените в страната. Пловдивските общински съветници са настояли кметът Иван Тотев да им обясни защо градът е изпуснал тези средства, при положение, че той редовно присъства в класациите за най-мръсен въздух.\r\n\t\"По принцип на този етап не сме включени в първия етап, които са 65 милиона. Писали сме писмо и правим постъпление да бъдем включени, защото наистана има общини, които са със по-чист въздух, и не виждам защо са там, а нас ни няма\", коментира ресорният заместник-кмет на Пловдив Розалин Петков.\r\n\t\"Ако ние сме изпуснали първата бройка, а явно сме я изпуснали, то втората покана не трябва да я изпускаме, когато е есента, защото всички сме загрижени за нашия град и за здравето на нашите деца.\", каза Камен Шишманов - общински съветник.\n\n\r\n\tВторият етап на оперативната програма ще бъде отворен през есента. За мерки за пречистване на въздуха са предвидени 111 милиона лева са за 21 български града.", "date": "2018.05.24", "title": "Седем общини ще си разделят 65 млн. лв за чист въздух"}
{"url": "https://www.mediapool.bg/ek-ne-globi-gazprom-sreshtu-sdelka-za-ravno-tretirane-na-iztochna-evropa-news279475.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРуският газов монополист \"Газпром\" постигна споразумение с Европейската комисия и избегна плащането на огромни глоби заради нарушения на европейското законодателство. Срещу това \"Газпром\" се задължи да продава газ на конкурентни цени в страните от Централна и Източна Европа, както и да не претендира от България обезщетение за спирането на проекта \"Южен поток\". \r\n\tНа руския монополист са наложени нови правила, които според Еврокомисията значително ще променят начина, по който \"Газпром\" извършва дейност на пазарите в Централна и Източна Европа. Те предвиждат промяна в ценовата политика и допускане на конкуренти на тези пазари.\r\n\tПрез 2015 г. ЕК Брюксел констатира, че руският монополист нарушава правилата на ЕС, като разделя на пазарите на газ според националните граници в осем държави-членки (България, Чехия, Естония, Унгария, Латвия, Литва, Полша и Словакия). Тази стратегия вероятно е позволила на \"Газпром\" да налага по-високи цени на природния газ в пет от тези държави-членки – България, Полша, Литва, Латвия и Естония, припомня БНР.\r\n\tПо новите правила държавите ще имат право да претендират, ако компанията им продава на по-високи от референтните цени. При несъгласие от \"Газпром\" ще има арбитраж.\r\n\tС днешното решение се слага край на старите практики на \"Газпром\", заяви комисарят по въпросите на конкуренцията Маргрете Вестагер.\n\n\r\n\t\"Поетите задължения (от руската компания – бел.ред.) също така отразяват опасенията, че \"Газпром\" би могъл да използва пазарното си положение за доставки на газ в България, за да получи специално отношение за газовата инфраструктура. По-точно \"Газпром\" няма да може да търси обезщетения от българските си партньори за спирането на проекта \"Южен поток\", коментира Вестагер.\r\n\t\"Газпром“ трябва да премахне всички наложени на клиентите си ограничения за репродажбата на газ през граница. ЕК отчита и интереса на страни като България, които нямат интерконекторни връзки, за да си позволят диверсифициране на газовите доставки.\r\n\t\"Газпром“ трябва да даде избор на клиентите си да променят дестинацията, до която искат да доставят газа. Клиенти, които по принцип купуват синьо гориво, за да го доставят, например, на Унгария, Полша или Словакия, да могат да го доставят вместо това на България или Балтийските страни. И \"Газпром\" трябва да предлага тези промени и в двете посоки на фиксирани и прозрачни цени\", каза още Вестагер.\r\n\tОт \"Газпром\" определиха решението на ЕК да закрие антимонополното дело срещу руската компания за \"най-разумния изход\" за газовия пазар, съобщава ТАСС.\r\n\t“Вярваме, че решенията взети днес са най-добрите за нормално функциониране на целия европейски газов пазар“, се казва в изявление на компанията.\r\n\tВестагер обясни, че приетото от ЕК решение премахва създадените от \"Газпром\" пречки, възпрепятстващи свободния пренос на газ в Централна и Източна Европа. То задължава компанията да предприеме положителни стъпки за по-нататъшното интегриране на пазарите на газ в региона и да помогне за постигането на истински вътрешен енергиен пазар в Европа. Договорените задължения на \"Газпром\" ще са в сила осем години.\r\n\tОтпадат и претенциите на “Газпром“, които са следствие от господстващото положение на пазара. Става дума за инфраструктурни проекти като \"Южен поток”, по отношение на който “Газпром” поема ангажимент да не иска обезщетения от българските си партньори след прекратяването на проекта.\r\n\tАко \"Газпром” не спази задълженията си по споразумението, ЕК може да глоби компанията с до 10% от световния оборот.", "date": "2018.05.24", "title": "ЕК не глоби \"Газпром\" срещу сделка за равно третиране на Източна Европа"}
{"url": "https://www.mediapool.bg/zamarsyavaneto-s-tezhki-metali-v-evropa-namalyava-prez-poslednite-6-godini-news279476.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНов на Европейската агенция по околната среда за емисиите на осем основни тежки метала от големи индустриални обекти в Европа показва спад в замърсяването. Изследването отбелязва, че от 2010 г. до 2016 г. вредите причинени от арсен, кадмий, хром, мед, олово, живак, никел и цинк са намалели с 39% за въздуха и 34 на сто за водата. \r\n\tДокументът отбелязва, че намаляването на концентрациите на тежки метали във въздуха, водата и почвата е важно заради потенциалната вреда на тези вещества върху хората и екосистемите. Те водят до нарушаване на хранителния цикъл на растенията и въздействат върху развитието и възпроизводството при животни и хора.\r\n\tЗа емисиите във въздуха само 18 от общо 978 промишлени съоръжения са отговорни за повече от половината замърсяване. Според данните, производството и преработката на метали са причина за около 58% емисиите, често произлизащи от горивни газове, изпускани във въздуха при загряване или топене на метал. Като отделно още 23% идват топлоелектрическите централи.\r\n\tМинната промишленост е отговорна за 19% от замърсяването на водата, а още 14% идват от фермите за риба и други аквакултури . Във водата се концентрират мед и цинк, които изтичат в морето от предпазното покритие на рибните метални клетки, използвано срещу корозия и растеж на морски организми. \r\n\tИзследването обхваща големи индустриални съоръжения в 65 икономически области и около 33 000 инсталации в Европа.", "date": "2018.05.24", "title": "Замърсяването с тежки метали в Европа намалява през последните 6 години"}
{"url": "https://www.mediapool.bg/shofyor-na-tir-be-obvinen-za-sblasak-s-avtobus-ot-stolichniya-gradski-transport-news279477.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\r\n\tШофьорът на ТИР-а, който удари автобус на градския транспорт на магистрала “Тракия” и рани 16 души, бе обвинен за инцидента от прокуратурата, съобщи Нова телевизия. Турският гражданин ще отговаря за средна телесна повреда, причинена на повече от един човек.\r\n\tКамионът се е движил с несъобразена скорост. Преди ден ТИР-ът удари автобус, движещ се линията от село Долни Лозен към Гара Искър в София. Пострадаха 16 души, двама от които тежко.\r\n\tПред разследващите тираджията признал, че е заспал зад волана. Пробите за алкохол и наркотици са отрицателни. Състоянието на пострадалите след удара между село Горни Лозен и София остава стабилно.\r\n\tШофьорът на автобуса на градския транспорт ще бъде опериран. Той има тежка травма на ръката. Според него ТИР-ът се е движил с около 100 км в час и го е видял в момента на удара.", "date": "2018.05.24", "title": "Шофьор на ТИР бе обвинен за сблъсък с автобус от столичния градски транспорт"}
