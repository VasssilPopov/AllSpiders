{"url": "http://www.mediapool.bg/stotitsi-raneni-i-arestuvani-pri-bezreditsite-v-hamburg-zaradi-sreshtata-na-g-20-news266357.html", "text": "Над 200 полицаи са ранени при сблъсъците в петък през нощта в Хамбург, където се провежда срещата на върха на Г-20. Над 100 протестиращи са арестувани, съобщават световните информационни агенци. Центърът на града бе блокиран заради демонстрациите и бе спряно движението на градския транспорт.\r\n\tПрез нощта над 1500 агресивно настроени демонстранти са изпочупили витрини на магазини и банкови офиси, ограбили са супермаркети, а по-късно са подпалили барикадите си.\r\n\tПротестиращите са нападали и жители на Хамбург, които са се опитвали да гасят пожарите. Полицията все още не дава точни ранни за броя на ранените протестиращи при сблъсъците.\r\n\t“Имаме данни, че демонстрантите са подготвяли множество атаки с коктейли Молотов, които са били складирани върху покривите на сгради. За това решихме да прибегнем до помощта на специалните части“, каза говорителят на полицията Тимо Цил.\r\n\tПо-рано германският канцлер Ангела Меркел критикува организаторите на демонстрациите срещу срещата на върха на Г20, като заяви, че приема мирния протест, но не и агресията, която застрашава живота на обикновените граждани.\r\n\tГермански медии съобщават за инициатива на жителите на Хамбург, наречена \"Разчистване\". След края на срещата в неделя следобяд те ще се заемат с разчистването на последиците от сблъсъците в града. \n\n\r\n\t“Не можем да приемем, че нашият прекрасен град прилича на поствоенна развалина. Грабвайте метлите и чувалите за смет“, се казва в апела, разпространен във Фейсбук и подкрепен от стотици граждани на пристанищния град.", "date": "2017.07.08", "title": "Стотици ранени и арестувани при безредиците в Хамбург заради срещата на Г-20"}
{"url": "http://www.mediapool.bg/yuli-2014-godina-bnb-ostavila-ktb-v-nenuzhna-agoniya-news266355.html", "text": "КТБ е била поставена в ненужна агония в продължение на 4-5 месеца през 2014 г., след като още на 14 юли политиците са знаели, че банката е била брутално източена и не са имали консенсус да спасяват големите вложители. Настоятелните въпроси на президента Плевнелиев да се изясни каква е истината за случилото се с КТБ и кой е отговорен остават без отговор, но политиците стигат до прозрението, че България няма структурата на правова държава, че има квази регулации и квази институции, а сривът на КТБ е резултат не просто на корупция, а на нерегламентирана връзка между институции и престъпен бизнес.\r\n\tТова става ясно от втората банкова стенограма от консултациите при президента Росен Плевнелиев през лятото на 2014 г. Заседанието е проведено на 14 юли, тоест седмица преди обявената дата за отваряне на трезора, като след него става ясно, че на практика банката няма как да отвори врати в този срок.\r\n\tНа срещата присъства главният прокурор Сотир Цацаров, управителят на БНБ Иван Искров, двама подуправители, както и лидерите на ГЕРБ, БСП и ДПС, премиерът Пламен Орешарски, финансовият министър Петър Чобанов, шефът на бюджетната комисия Йордан Цонев и др.\r\n\tТе не постигат политически консенсус за спасяването на част от КТБ с държавни пари чрез разделянето й на \"добра\" и \"лоша\" банка с цел да се спасят големите вложители с негарантирани влогове.\r\n\tОще тогава това поставя централната банка пред единствения вариант - да ликвидира КТБ. Вместо да пристъпи веднага към отнемане на лиценза на източената банка, обаче, БНБ удължи с месеци агонията й чак до 6 ноември 2014 г., като по този начин незаконно забави гарантираните влогове с близо 6 месеца. На всичкото отгоре, в продължение на цялото лято на 2014 г. експерти и политици продължаваха да убеждават обществото, че трябва да се направи всичко възможно КТБ да бъде спасена.\r\n\tВ политически план най-ключовото изказване на заседанието прави лидерът на ДПС Лютви Местан, който призовава да се оставят любезностите и да се говори открито, след като е получил уверение, че записът е секретен: \"Предвид на генезиса и развитието на тази банка, аз не смятам, че някой ще може да излезе от тази зала достатъчно спокоен\", казва той, като директно поставя въпроса за отговорността за \"явлението КТБ\".\r\n\tНа 14 юли политическите лидери ясно разбират, че КТБ не е имала ликвиден проблем, а е била брутално източена.\r\n\tНа заседанието при президента БНБ информира, че само за 10 дни избраните спешно от екипа на тогавашния управител Иван Искров външни одитори успяват да установят това, което банковият надзор не е могъл години наред и което впоследствие бе потвърдено от всички проверки и доклади. А именно, че заради вероятни умишлени злоупотреби кредитен портфейл на стойност 3.5 млрд. лв. е силно проблемен. Тази информация е съобщена и на обществото три дни по-рано – на 11 юли, когато за първи път става публично известно, че проблемът с КТБ е огромен.\r\n\tОсвен информацията от Искров, която повдига повече въпроси, отколкото да дава отговори, политиците получават и подробни данни по започналото разследване лично от главния прокурор Сотир Цацаров. Той съобщава, че едната линия на разследването е по данните на одиторите, според които 67.2% от всички кредити на банката на стойност 3.486 млрд. лв. са били получени от кредитополучатели, които или са с неясно финансово състояние, или няма информация за целевото усвояване на кредита, или са учредени дни преди усвояването на заема, или са дружества без бизнес и т. н., посочва Цацаров.\r\n\tПо думите му някои от управителите на фирмите дори не са знаели, че имат кредити. Той допълва, че има кредити, отпускани на фирми, ръководени от охранители, от технически секретари, на архивист в банката и т.н., посочва главният прокурор.\r\n\tПо думите му .\r\n\tГлавният прокурор коментира и установената от БНБ \"касова липса\" в размер на близо 206 млн. лв., за която първоначално централната банка предполагаше, че е изнесена в чували, както е твърдяла и главната касиерка на трезора. Още към онзи момент обаче прокуратурата е установила, че не става въпрос за изнасяне на милиони с чували. \"Напротив, има съставяне на неистински документи, документи с невярно съдържание и извършване на счетоводни операции за неизвършени фактически и реално банкови операции, с цел прикриване на липса в главната каса на банката в горния размер. А тази липса, според нас, се дължи на присвоителни действия на обвиняемите за периода края на 2011 г. до 19 юни 2014 г. Имаме свидетелски показания, които твърдят, че в множество случаи са изпълнявани нареждания на г-н Цветан Василев за осигуряване на пари в брой от главната каса на КТБ. След това се установява, че тези пари са изваждани от банката без разходооправдателни документи и така с течение на времето се е натрупала тази касова липса в цитирания размер\", изтъква Цацаров.\r\n\tПрезидентът Росен Плевнелиев нескрито е шокиран от подробностите и търси отговорност от управителя на БНБ: \"\r\n\tИскров обаче се оправдава, че той нищо не е знаел: \r\n\tТой се оправдава с това, че банката фалшифицирала отчетите си: \r\n\tОбясненията на Искров обаче не предизвикват особено доверие сред никой от политическите лидери.  казва лидерът на опозиционната ГЕРБ по онова време Бойко Борисов.\r\n\tПлевнелиев недоумява как е възможно подобно източване в банка, която съвсем доскоро е била отличник според последния тримесечен отчет на БНБ:  добавя още той.\r\n\tБойко Борисов директно призовава за оставката на Искров, а той изразява готовност да я подаде, ако политическите лидери поискат това. В крайна сметка това така и не се случва и Искров запази поста си чак до средата на 2015 г.\r\n\tЦецка Цачева от ГЕРБ шокирана от признанията на Искров за това кака се заверяват докладите на банките и стига до извода, че \"не знаем какво става в банковата система\":\r\n\tЗа разлика от консенсуса, който постигат на първите консултации при Плевнелив след ликвидната криза в ПИБ, този път политическите лидери не стигат до общ план за спасяването на банката. БНБ и правителството предлагат план, препоръчван и от Европейската комисия, според който държавата ще трябва да осигури ресурс за всички депозити в трезора, включително негарантираните, без тези на лицата, свързани с Цветан Василев. Това трябва да стане чрез прокарването на специален закон за КТБ.\r\n\tБойко Борисов първоначално обявява, че има желание за конструктивност, но в крайна сметка отказва да поеме \"политическия риск\" държавата да плаща например депозитите на Николай Бареков и да плаща сметките на политическия проект \"България без цензура\", като в същото време Бареков не спира да сипе критики срещу ГЕРБ. От публикуваните справки впоследствие Бареков действително се оказа депозант в КТБ, а политическият му проект и телевизията, в която работеше – финансирани от банката. посочва Борисов.\r\n\tЦецка Цачева пък е твърдо против специален закон за КТБ, защото, по думите й, това би било признание, че няма държава:\r\n\tПолитиците очакват по-сериозно обществено възмездие на фона на това, което впоследствие реално получиха, става ясно още от стенограмата. Те са с усещането, че обществото няма да им прости този провал, но се оказа, че са надценили възможностите за отчетност и търсене на отговорност в българския политически и обществен живот.казва Росен Плевнелиев.\r\n\tТогавашният лидер на ДПС Лютви Местан стига до фундаменталното заключение, че в случая с КТБ не става дума просто за корупция, а за \"нерегламентирана връзка на институции и престъпен бизнес.\", посочва Местан., казва той.\r\n\t*Пълен текст на стенограмата", "date": "2017.07.08", "title": "Юли, 2014 година: БНБ оставила КТБ в ненужна агония"}
{"url": "http://www.mediapool.bg/tsitati-ot-stenogramata-ktb-ot-14-yuli-2014-g-news266356.html", "text": "\"...Тоест, трябва да стигнем до \"дъното\" – от офшорките, зад офшорките и къде са отишли тези пари, дали не са отишли във ..... И защо да вземем парите днес на ...... които са ..... млн. евро в банката, ако същият този ...... е купен с малко повече пари, купен с народните пари, което да бъде доказано и държавата на един честен търг да вземе не .....млн., а 400 млн., защо не? Но като принцип, разбира се, това е нещо, което само конкретните институции могат да решат.\"\r\n\t\"Вижте какво казва сега Бареков - изпратил сигнал до Цацаров с искане да се извърши проверка на всички факти относно началния момент на източване на КТБ и връзката на Бойко Борисов с него. (чете SMS) Г-н Местан, аз не мога оттук нататък да поема отговорност, че няма да си приказвам и няма да се защитавам. Или главният прокурор да излезе и да каже дали имаме…, на базата на целия Консултативен съвет, ето тук и БНБ могат да кажат, финансовият министър е тук, премиерът е тук,  И сега той източва ли или внася? Сиреч джентълментството е и да ме защитите от негодниците, които се опитват да се възползват от нашата диалогичност в момента. Държа да го кажа. И какво, сега да изляза и да кажа, че съм отговорен за банковата криза и за това, което се случи? Абсурд.\":\r\n\t\"Ако може един въпрос към колегите от БНБ. От тези фирми, за които говорите, има ли фирми на Бареков или пари, пращани към \"България без цензура\" и неговите фирми, и до колко време можете да ми отговорите?\"\r\n\t\"Не сме забелязали, г-н Борисов, но най-вероятно...\"\r\n\t\"Моите данни са за 17 млн. и за бонуси от 1,5 млн. евро. И трябва ли да дадем държавни пари, за да покрием на Бареков бонусите? Искам ясно да знам.\"\r\n\t\"Нямаме такива данни, но понеже протоколът е секретен, както попита г-н Местан, вероятно част от тези 205 или 206 млн., са там.\"\r\n\t\"Аз, г-н Искров, съм най-шокирана от Вашето обяснение в отговор на въпроса на г-н Президента за това как се заверяват докладите на банките. Ваш е изразът . Вие кога стигнахте до този извод, защото това означава, че и по отношение на други банки е възможен този Ваш извод да действа, и какво правим ние в момента - днес коментираме една банка, без да знаем какво става в системата и има ли въобще система? Колеги, нали разбирате, че за да стигнем до специален закон, това означава, че няма държава, че нямаме структурата на правовата държава, на конституцията. Ами ние в един момент всички тук вкупом ще се окажем, а и май вече сме се оказали излишни. Това е много сериозно нещо да се говори за специален, нарочен закон, и то точно в банковата система, която винаги е била пред скоба като най-стабилната система.\"\r\n\t\"..И опирам до доверието и не избягах, г-жо Цачева, от това нещо. Изключително дълги години работя с г-н Борисов в различни негови качества, с г-н Местан, с колегите, които са от тази страна – Наско Мерджанов и другите, и действително считам, че е въпрос на доверие, което е много важно. И ако считате в една от 5-те точки, г-н Президент, че това би върнало доверието в институцията, но вие трябва да застанете зад Централната банка до един, не защото Бареков ми е поискал оставката или защото някои от \"Протестна мрежа\" манипулират и те по някакъв начин обществото и разни други, но вие, които сте ме избирали не два, а три пъти, ако счетете, че това трябва да бъде част от решението, тъй като аз също съм шокиран от някои неща и затова искам промяна в закона, но дори да не съм аз, това трябва да бъде използвано от другите след мен. Чувствам реален ангажимент да се оттегля, ако тук считате, че това трябва да бъде част от решението (впоследствие Искров отказва да подаде незабавна оставка-бел.ред.). Чувствам се излъган, ако щете, донякъде от колеги, с които съм работил през годините, но аз си нося отговорността.\"\r\n\t\"...В края на 3-месечието БНБ излезе с доклад за състоянието на всяка една от банките поотделно. Този доклад показва КТБ като най-перфектната банка на планетата. Тя има 2% лоши кредити, тя има 14% капиталова адекватност и 21% ликвидност. Тя е 5 пъти по-добра от много други банки, 3 пъти по-добра от средноевропейското. Два дни по-късно се случи случката. Кой носи отговорността? Носят ли отговорност одиторите, които година по година са си слагали подписа и са заверявали отчетите на тази банка, какво са проверявали, каква е отговорността на надзорниците в БНБ, кой точно там, има ли отговорност и на първите квестори - за 2 дни и защо за 2 дни? Влезли са там, не са променили по никакъв начин достъпа на системите, не са сменили охранителната компания, нищо не са пипнали и сега ние констатираме, че 48 часа по-късно липсват не знам колко си документа. А нима тези документи не би следвало да бъдат в БНБ, която заверява всяка година отчетите, която изисква, която слага подписа? И можем ли на базата на просто едно толкова лековерно за мен изявление, че БНБ си е свършила работата, сега политиците са на ход?\"\r\n\t\"Тримесечната отчетност, за която говорите, това е отчетност, която не се проверява на всеки 3 месеца. Обикновено банките се проверяват на т.нар. \"рисково базиран подход\" и в зависимост от това какви са показателите на банката, се проверяват между веднъж годишно, говоря като ревизии на място, и година и нещо. Говоря условно, тъй като, както каза и г-н Главният прокурор, законът е категоричен, че това е вменено в отговорностите на подуправителя, ръководещ \"Банков надзор\", съответно на съответните служители, които извършват тези проверки. Така че, ако някоя банка, в случая КТБ, е проявила такъв подход и е докладвала лъжливи и нагласени данни, това няма как да се види от \"Банков надзор\" на 3-месечна база.\"\r\n\t\"И аз мисля, че е време за един много, много по-грубо откровен разговор тук на тази маса. Защото ние търсим паралели с добри практики за справяне с банкови кризи в Западна Европа и по света. Но паралелът не е възможен. Едно е да имаме банкова криза, продукт на естествени икономически процеси, това се случва по света, нали така, но съвсем друго е, ако ние сме в режим на тежко, особено тежко криминално престъпление - източване на банка с целия инструментариум, арсенал на реквизити на престъплението, фалшифициране на документи и т.н., и т.н.\r\n\t\"... В очите на света в България не става въпрос за банкова криза, не става въпрос за фалита на една банка, светът вижда нещо много по-опасно в България. Отвън онова, което се вижда, е, че \r\n\t\"Тоест,  Така изглеждаме. Собствено за тази банка мисля, че никой от нас няма да бъде оставен на мира, докато не стигнем дъното на проблема. Няма да ни оставят на мира, и отвън няма да ни оставят на мира.  Мисля, че са важни въпросите и за генезиса кога възниква, кой кого как докосва, как се развива в годините. Извинявам се, но ще искат тези отговори, и ще ги дължим. Затова е необходим малко по-груб и откровен разговор...\"(до такъв разговор обаче не се стига).\r\n\tТри години след провеждането на тази среща всички са \"оставени на мира\".\r\n\t\"Първото (разследване на прокуратурата-бел.ред.) касае кредити, на обща стойност около 3.5 млрд. лв., за които, както и г-н Искров каза, няма информация или по-скоро няма достоверна информация. След малко ще се опитам да ви дам и малко повече подробности за това понятие. Второто поднаправление е по отношение на направлението КТБ, което касае т.нар. касова липса в размер на левовата равностойност на 205 887 223 млн. лв.\"\r\n\t\"Бих казал, че направление 1 и направление 2 са взаимно свързани. Те са взаимно свързани, защото неосъществяването на банков надзор или бездействието при изпълнение на служебните задължения е предпоставка, към която, ако прибавим действия, които могат да бъдат квалифицирани като безстопанственост, действия, които могат да бъдат квалифицирани като сключване на неизгодни договори, разбира се кредитни, и най-вече присвоителни действия на длъжностни лица от банката, в крайна сметка резултатът от това е именно кредити без информация на стойност 3.5 млрд. лв. и посочената касова липса.\"\r\n\t\"Пълно сваляне на банковата тайна в тази ситуация.Щом вадим парите от държавния бюджет, всичко трябва да е на масата.\"\r\n\t\"Само да допълня - може би е важно да артикулираме как банката не може да отвори за клиенти на 21-ви и кога ще отвори.\"\r\n\t(Преразказва становището на дирекция в ЕК, б. р.): \"Не ви съветваме големите депозанти да си загубят парите, защото дълбоко вярваме, че ще си създадете системен проблем. Имаме същия случай, който тече в Португалия с втората най-голяма банка. Не сме щастливи в този момент Европа да се тресе. И Португалия ще направи същото - няма да си загубят големите депозанти.\"", "date": "2017.07.08", "title": "Цитати от стенограмата \"КТБ\" от 14 юли 2014 г."}
