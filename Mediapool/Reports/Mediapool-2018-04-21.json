{"url": "http://www.mediapool.bg/pravitelstvoto-obeshta-am-hemus-da-e-gotova-do-2024-g-news278225.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАвтомагистрала „Хемус“ ще бъде изцяло готова през 2024 година, а финансирането през годините ще осигуряваме от приходите от тол системата, която ще заработи от следващата година, обеща в събота министърът на регионалното развитие Николай Нанков, цитиран от пресцентъра на ГЕРБ.\r\n\tПрез 2023 година ще бъдат готови автомагистралите “Струма“ и Русе – Велико Търново. През октомври тази година, осем месеца предсрочно, ще бъде пуснат и Лот 3.3 на АМ “Струма“ от Сандански до Кресна, се казва още в събщението.\r\n\tВ процес на изграждане е лот 3.1. на АМ “Струма“, както и 9.3 км от “Хемус” от Ябланица до Боаза.\r\n\tВ момента се извършва проектиране на 16- километровия участък от пътен възел “Белокопитово“ до пътен възел “Буховци“. Проектират се 50 километра от Боаза до пътя Плевен – Ловеч, като се очаква през тази година да стартират търгове за изграждането на участъците от Боаза до възел“Дерманци“, от “Дерманци“ до възел“Каленик“ и “Каленик“ до пътя Плевен-Ловеч.\r\n\tЩе бъдат обявени и процедури за инженеринг на 85 км от пътя Плевен – Ловеч до Русе-Велико Търново, разделен на три подучастъка, обещава Нанков.\n\n\r\n\t“Протестиращите направиха видими усилията на правителството за изграждането на пътя Видин – Ботевград, който е и ангажимент в управленската ни програма, за което им благодаря“, обясни Нанков.\r\n\tТова не е съвсем вярно изказване. Решението за изграждането на скоростния път Видин – Ботевград бе взето от Министерския съвет на 21 март тази година, след като пет поредни седмици жители на Северозападна България протестираха с искане за магистрала.", "date": "2018.04.21", "title": "Правителството обеща АМ \"Хемус\" да е готова до 2024 г."}
{"url": "http://www.mediapool.bg/grigor-dimitrov-zagubi-ot-nadal-v-mach-bez-golemi-nadezhdi-news278223.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГригор Димитров загуби категорично в два сета срещу намиращия се в чудесна форма водач в световната ранглиста Рафаел Надал (4:6, 1:6) на полуфиналите на турнира от серията \"Мастърс\" в Монте Карло. Мачът продължи 1 час и 32 минути. Българският тенисист има само една победа в 12 мача срещу испанеца, който е най-добрият играч на клей в историята на мъжката тенис асоциация.\r\n\tПървият сет бесравнително оспорван и продължи повече от час. Надал взе трудно първото си подаване. Той поведе с 40:15, но Димитров изравни. Испанецът все пак успя да удържи гейма на свой сервис – 1:0. В откриващото си подаване Димитров трябваше да отразява брейкпойнт при 30:40. Той се справи със задачата, но след това Надал стигна до нова точка за пробив и успя да я реализира - 2:0.Испанецът затвърди подаването си и поведе с 3:0.\r\n\tЕдва тогава Григор Димитров спечели своя сервисгейми намали резултата. След това това българинът успя да пробие своя съперник и да затвърди успеха си с нов добър сервис гейм – 3:3.\r\n\tНадал се върна в играта с добър сервис и взе преднина за 4:3. Последва много дълъг осми гейм, в който Димитров трябваше да спасява брейкпойнт иго направи – 4:4.Надал лесно си върна преднината за 5:4, а в решаващия десети гейм българинът започна да греши от сервис и това бе край на сета – 6:4.\r\n\tВторият сет не бе толкова оспорван. Надал повтори сценария от първата част и поведе с 3:0 гейма. Този път обаче испанецът не показа колебания и продължи да натиска, докато напълно пречупи своя съперник. Четвъртият гейм в сета бе спечелен с пробив на нула от водача в мъжкия тенис, а след това 5:0 дойде без проблеми. Едва тогава Димитров се включи с гейм на честта за 5:1 преди Надал да затвори мача на свой сервис – 6:1.\n\n\r\n\tИспанецът достигна 12-я си финал на турнира на червени кортове в Монте Карло. Българинът също спечели доста от участието си, защото получи 360 точки от класирането си за полуфиналите.", "date": "2018.04.21", "title": "Григор Димитров загуби от Надал в мач без големи надежди"}
{"url": "http://www.mediapool.bg/britanskata-politsiya-ima-zapodozreni-po-sluchaya-skripal-news278218.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБританската полиция е установила самоличността на ключови заподозрени за атаката срещу бившия шпионинСергей Скрипал и неговата дъщеряЮлия, съобщава вестник \"Дейли телеграф\".\r\n\tВластите предполагат, че двамата са били отровени в дома на Скрипал в Солсбъри от група, изпратена в страната от Русия. Тя е обработила сотровно вещество в течен вид дръжката на входната врата на жилището на бившия разузнавач.След това групата се е върнала в Русия.\r\n\tИдентифицирането на заподозрените е постигнато след преглед на всички пристигнали във Великобритания пътници през летищата, както и чрез анализ на наличните видеозаписи от охранителните камери в Солсбъри.\r\n\tЕкспертите отбелязват, че ще е много трудно да бъдат повдигнати обвинения, защото руските власти няма да осигурят достъп до заподозрените. Трудно ще е решението дори за искането на достъп до хората, които представляват интерес за Великобритания, защото това ще влоши допълнително отношенията с Русия, пише британският вестник\r\n\tОчаква се разследването да продължи още няколко месеца.", "date": "2018.04.21", "title": "Британската полиция има заподозрени по случая \"Скрипал\""}
{"url": "http://www.mediapool.bg/zhenite-v-bulgaria-poluchavat-154-po-malko-ot-mazhete-news278217.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългарските жени получават средно с 15.4% по-малко от мъжете, което поставя страната в средата на ЕС по равно заплащане на труда. Средната различка в Европейския съюз е 16.3%, показва изследване на Комисията за защита от дискриминация, оповестено от заместник-председателят на институцията Баки Хюсеинов пред “Дарик“.\r\n\tИзследването показва, че жените в ЕС са по-образовани и с по-дълъг живот от мъжете, но печелят по-малко.\r\n\tЕдин от големите проблеми в България е свързан с жените на възраст между 25 и 34 години, които искат да създават семейство или вече са станали майки. Връщайки се на пазара на труда след майчинство, тези жени попадат под ударите на трудовата дискриминация.\r\n\tМного собствениците на фирми не искат да инвестират в квалификацията и преквалификацията на жените и често търсят начини, за да се освободят от тях.\r\n\t“Тези дискриминационни елементи трябва да се премахнат от пазара на труда\", коментира Хюсеинов. Според него все още не може да се каже, че е постигнато ефективно прилагане на принципа за равно заплащане за равностоен труд.\n\n\r\n\t“България е една от страните, които добре стои в сравнение със средното ниво в ЕС. След България са Германия, Франция, а преди нас са Швеция, Румъния, Люксембург, Унгария. Можем да кажем, че има още какво да се прави в тази насока. Но средно бихме могли да кажем, че икономическите субекти спазват или се мъчат да спазват нормативното законодателство в България\", коментира Баки Хюсеинов.", "date": "2018.04.21", "title": "Жените в България получават 15.4% по-малко от мъжете"}
{"url": "http://www.mediapool.bg/peti-blok-na-aets-kozlodui-e-spryan-za-planov-remont-news278216.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПети блок на АЕЦ “Козлодуй“ е спрян в петък вечерта за планов ремонт, който ще продължи до края на месец май. Ще бъде извършено превантивно техническо обслужване и ремонт на оборудването, функционални изпитания и презареждане на реактора със свежо ядрено гориво.\r\n\tШести блок на АЕЦ “Козлодуй“ работи с натоварване от 104%. По-голямото производство на ток от ядрената мощност стана възможно след успешното приключване на проекта за повишаване на мощността му.\r\n\tЗа първите 3 месеца на тази година Пети и Шести блок на атомната централа са произвели над 4.5 млн. мегават часа електроенергия при спазване на всички изисквания за безопасност, съобщават от АЕЦ “Козлодуй“.", "date": "2018.04.21", "title": "Пети блок на АЕЦ \"Козлодуй\" e спрян за планов ремонт"}
{"url": "http://www.mediapool.bg/urugvai-othvarli-iskaneto-na-sasht-da-izgoni-ruski-diplomati-news278224.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tУругвай съобщи, че е отхвърлил искане от САЩ да експулсира руски дипломати в отговор на отравянето на бивш руски агент Сергей Скрипал във Великобритания, предаде АП, цитирана от БТА.\r\n\tРешението бе оповестено от уругвайското президентство.\r\n\tСАЩ са отправили искането по време на срещата на Организацията на американските държави в столицата на Перу. A Уругвайският външен министър Родолфо Нин Новоа нарече искането \"нахално\".\r\n\t\"Уругвай е суверенна държава, която определя собствена политика в отношенията с останалия свят\", каза той.\r\n\tГоворител на Бюрото по въпросите на Западното полукълбо в Държавния департамент на САЩ отговори, че \"би било нахално да се коментират поверителни дипломатически разговори\".", "date": "2018.04.21", "title": "Уругвай отхвърли искането на САЩ да изгони руски дипломати"}
{"url": "http://www.mediapool.bg/tsvetanov-kam-prezidenta-ne-sme-polititsi-za-da-se-darzhim-mahlenski-news278220.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t“Не сме влезли в политиката, за да водим махленски дебати“, обясни заместник-председателят на ГЕРБ Цветан Цветанов по повод скандала му от тази седмица с президента Румен Радев, който започна по време на Консултативния съвет за национална сигурност (КСНС). Според Цветанов политическите спорове трябва да бъдат за политики, а не да са на полето на личните нападки.\r\n\tСкандалът започна, след като Цветанов обяви, че на КСНС президентът е предложил позиция, с която иска да извади България от ЕС и НАТО. След това обяви, че държавният глава откровено “гледа на Изток“. Румен Радев отвърна с твърдението, че Цветанов вероятно е функционално неграмотен, защото не може да разбере елементарен текст. Президентът продължи критиката си към ГЕРБ, че не изпълнява обещанията си за увеличаване на бюджета за отбрана.\r\n\tВ разпространената след заседанието на КСНС позиция на президентството се прави опит да се коригира позицията на правителството в подкрепа на ударите на Запада срещу режима на Асад заради употребата на химическо оръжие. В проектодокумента се посочва, че ударите ”покачват риска от ескалация на напрежението в региона” и са били предприети без резолюция на Съвета за сигурност на ООН. Такава е позицията на Москва. Този текст обаче отпадна от приетата от КСНС позиция.\r\n\tСега заместник-председателят на ГЕРБ продължи темата по време на посещението си във Вършец, където се провежда политическа академия на ГЕРБ – жени. Той се обяви срещу “безотговорното поведение“ и “заиграването със страховете на хората“.\r\n\t“Личните нападки са за тези, които нямат подобно поведение, което трябва да бъде олицетворението на нацията. Не може подобни политици да излизат и да отправят лични нападки. Силата обаче в ответната страна е да запази хладнокръвие, да запази самообладание, защото аз или колегите или всички вие не сме влезли в политиката, за да водим махленски дебати. Ние сме влезли в политиката, за да решаваме проблеми“, каза Цветанов.", "date": "2018.04.21", "title": "Цветанов към президента: Не сме политици, за да се държим махленски"}
{"url": "http://www.mediapool.bg/danail-kirilov-nyakak-svarza-aresta-na-ivancheva-s-rumanskiya-model-news278222.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tТези, които хвалеха румънския модел за борба с корупцията, сега говорят за прекомерни действия по случая с ареста на кмета на \"Младост\" Десислава Иванчева, коментира в събота председателят на правната комисия в Народното събрание Данаил Кирилов (ГЕРБ) пред “Дарик“.\r\n\t\"Ами трябва да се действа, трябва да се извършват тези действия, които би трябвало да имат превантивен ефект върху обществото\", обобщи Кирилов.\r\n\tРумъния започна ефективната си борба с корупцията през 2006 г., когато създаде своята независима прокуратура, копирайки модела на Испания. Към онзи момент между тежко корумпираната Румъния и Испания няма нищо общо. Но инструментът сработи толкова добре, че Румъния сама стана положителен пример в цяла Европа. През 2004 г. БВП на глава от населението в Румъния и България беше равен. Сега в Румъния той е с 30% по-висок.\r\n\tВ румънската антикорупционна дирекция, която е независима от главния прокурор на страната, работят 97 прокурори. През 2015 г. са обвинени 1250 души, сред които премиер, петима министри, 16 депутати, 5 сенатори, 97 кметове и заместник-кметове. За 12 години са постигнати над 1000 окончателни осъдителни присъди.\r\n\tДанаил Кирилов сравни това с ареста на кметицата на район “Младост“, която вероятно е една от малкото без политически гръб в софийската общинска администрация.\n\n\r\n\tСпоред шефа на правната комисия обществото трябва да избере дали иска ефект от борбата с корупцията или постоянно да мрънка за прекомерност или някакви несъответствия. Той посочи, че борбата с корупцията е силово действие.\r\n\t“Въпреки внушенията на опозицията, се вижда, че новият антикорупционен орган действа ефективно. Това е правилната посока“, посочи депутатът и допълни, че при ареста на Иванчева не може да се говори за прекомерност.", "date": "2018.04.21", "title": "Данаил Кирилов някак свърза ареста на Иванчева с румънския модел"}
{"url": "http://www.mediapool.bg/dva-trusa-nad-4-po-rihter-razlyulyaha-halkidiki-news278210.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДве земетресения от над 4 по Рихтер разлюляха Северна Гърция в събота рано сутринта, съобщава Европейският средиземномореки сеизмологичен център.\r\n\tПървият трус е засечен малко след 3 часа. Той е бил със сила 4.9 по Рихтер. Около час и половина по-късно е регистриран втори трус с 4.1 по Рихтер.\r\n\tЕпицентърът е бил в Егейско море, на 110 километра югоизточно от Солун в района на Пелене. Няма данни за пострадали. Трусовете са усетени в Южна България и Северна Турция.", "date": "2018.04.21", "title": "Двa труса над 4 по Рихтер разлюляха Халкидики"}
{"url": "http://www.mediapool.bg/frantsiya-obvini-putin-i-asad-che-prechat-na-razsledvaneto-za-atakata-v-duma-news278209.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tФранция обвини Сирия и Русия, че пречат на Организацията за забрана на химическите оръжия да разследва твърденията за химическа атака, извършена в близкия до Дамаск град Дума, предава Франс прес , цитирана от БНР.\r\n\tЕкип от експерти чака вече близо седмица да бъде допуснат до град Дума, който наскоро бе изоставен от бунтовниците. Сирийските власти и руските им съюзници обясниха, че все още не могат да гарантират сигурността на инспекторите.\r\n\tФренският външен министър Жан-Ив льо Дриан поиска от сирийските власти да осигурят незабавен и пълен достъп до мястото на атаката и да не се опитват да компрометират доказателствата..\r\n\tЕдна от задачите на Организацията за забрана на химическите оръжия е да установи какво вещество е било използвано при атаката на 7 април, при която загинаха над 40 души. Западните съюзници обвиниха за случилото се Башар Асад и извършиха въздушни удари по стратегически обекти преди седмица.", "date": "2018.04.21", "title": "Франция обвини Путин и Асад, че пречат на разследването за атаката в Дума"}
{"url": "http://www.mediapool.bg/shefat-na-komisiya-antikoruptsiya-vsichko-e-tochno-s-aresta-na-kmetitsata-news278212.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t“Всичко при ареста на кмета на „Младост” Десислава Иванчева е свършено както трябва”, обяви шефът на антикорупционната комисия Пламен Георгиев в събота пред бТВ. Той определи като необяснимо чувството, което остана в българското общество за показност на ареста, извършен в центъра на София. Десислава Иванчева бе  на улицата в центъра на София, а по време на заседанието на съда за постоянното й задържане тя бе вкарана първо в клетката за особено опасни престъпници и терористи.\r\n\tПреди ден Иванчева и останалите двама обвиняеми бяха  с решение на Специализирания наказателен съд. Пламен Георгиев обясни продължителността на акцията по ареста с нуждата да се претърси колата на заподозряната.\r\n\t“Законът изисква да се претърси автомобила в присъствието на Иванчева. Сигурен съм, че е било некомфортно за нея, но така всички виждат, че автомобилът не е местен никъде“, каза Георгиев.\r\n\tВ отговор на въпрос защо се е наложило Иванчева да седи с белезници през цялото време, той каза, че властите са имали неприятен опит с предишен арест. В предишна акция на прокуратурата е имало случай, в който задържаното лице се хвърлило на земята в калта, за да се опита да изтрие химическото вещество от ръцете си, с което били белязани парите.\r\n\t“Не помня друг такъв случай на лице задържано с подкуп в такъв размер, така че би трябвало да действа и като превенция. Бях силно изненадан, че има положителни и отрицателни становища за ситуация, когато задържаш човек със 70 хил. евро в ръцете. Уверявам ви, че ако бяхме в една държава на Запад от нас, никой нямаше и да си помисли да каже и дума в защита на този човек”, коментира Георгиев и допълни, че като бивш прокурор е сигурен, че доказателствата могат да доведат до осъждане.\n\n\r\n\tДесислава Иванчева твърди, че не е пипала парите.\r\n\t“Аз като прокурор, ако имах такова дело, щях да бъда убеден, че ще имаме осъдителна присъда и съм убеден, дай Боже, и съдът да мисли по същия начин”, каза шефът на антикорупционната комисия.\r\n\t\r\n\t“В никакъв случай нито един български гражданин не може да бъде поставян в такова унизително положение”, коментира на свой ред адв. Ирен Савова, която защитава арестувания заместник-кмет на “Младост“ Биляна Петрова. Тя допълни, че състоянието, в което е намерила двете жени на улицата, е било “покъртително“.\r\n\t“Можете ли да си представите по какъв начин им е  уронено достойнството? Какъв е проблемът да ги спре полицията или органите на реда, да ги помолят да карат след тях, при тях да седнат хора, които да гарантират, че няма да изядат парите или да ги хвърлят, да се отиде до най-близкото полицейско управление и там да се извършат всичките действия?”, попита адвокатът пред бТВ.\r\n\tСпоред нея на прокуратурата ще й бъде много трудно да докаже това престъпление, защото доказателствата са “твърде крехки”. Тя напомни, че парите за подкупа са осигурени от бизнесмена Александър Ваклин 11 дни преди да бъде поискан твърдяният подкуп. Адвокатът обясни, че е спорно дали Десислава Иванчева и Биляна Петрова са пипали парите. Тя каза, че ръката на Иванчева е светнала само външната страна на дланта, защото тя е подписвала протоколите, върху които са броени парите.\r\n\t“Парите се брояха до колата от клекнали следователи, аз бях също непрекъснато до тях. Сигурно и на мен да ми бяха взели проби, щях да светна по същия начин”, каза Савова.\r\n\t\r\n\t“За съжаление Десислава Иванчева наистина си поиска парите и сама определи мястото и времето, по което да й бъдат дадени. Няма заговор”, разказва бизнесменът Александър Ваклин. Той обясни, че е теглил банков кредит, за да осигури на разследващите необходимите 70 000 евро за операцията.\r\n\t“Направих четири опита да си запиша час за среща с кметицата на район „Младост” и да обсъдя с нея в официалното й приемно време ситуацията. На нито една от тези срещи тя не дойде, а присъстваше някой неин заместник”, каза той и смята, че по делото има “неоспорими доказателства“ срещу Иванчева.\r\n\t“Никой не е искал да стане такъв цирк. Показността е по вина на г-жа Иванчева. Тя си избра времето и мястото, а то не беше подходящо. Това се случи пред министерство – какво очаквате”, коментира още Александър Ваклин.", "date": "2018.04.21", "title": "Шефът на комисия \"Антикорупция\": Всичко е точно с ареста на кметицата"}
{"url": "http://www.mediapool.bg/zakonoproekt-predlaga-avtochastite-da-imat-yasen-proizhod-i-garantsiya-news278221.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tТърговците с авточасти втора ръка трябва да се регистрират в кметството по месторабота на обекта, а предлаганите от тях компоненти трябва да да са с ясен произход, придружен с някаква гаранция. Това предвижда проект за нов Закон за пътните превозни средства. Той е публикуван за обществено обсъждане в петък, съобщава “Дневник“.\r\n\tЗаконопроектът задължава търговците за всяка предлагана част да имат данни от кого и кога е купена, както и на кого и кога е продадена. Трябва да имат и данни за идентификационния номер на превозното средство, от което е демонтирана. В края на всеки работен ден законът ги задължава да изготвят опис на наличните части и на сключените сделки. Всички данни за частите ще трябва да се съхраняват три години.\r\n\tРегистрацията за извършване на търговска дейност с употребявани части за пътни превозни средства е безсрочна, но при нарушения може да бъде прекратена. Търговията с компоненти за автомобили без регистрация ще се наказва с 5000 лева, ако нарушителят е физическо лице, или 10 хил. лева, ако е фирма.\r\n\tНовите изисквания към търговците на авточасти втора ръка явно целят спиране на кражбите на коли и продажбата им части.\r\n\tПроектозаконът предвижда и затягане на контрола върху сервизите. Всички обекти, предлагащи ремонти на пътни превозни средства, ще трябва да се регистрират.\n\n\r\n\tВъвеждат се изисквания към материална база и технически специалисти, които трябва да имат. Тези допълнения ще бъдат записани в наредбата за приложение към закона.\r\n\tНа регистрация ще подлежат още бояджийските услуги, центровете за смяна на гуми, местата за монтаж и ремонт на газови уредби, автоключарите и електричарите. Това цели изваждане на светло на голяма част от сектора.", "date": "2018.04.21", "title": "Законопроект предлага авточастите да имат ясен произход и гаранция"}
{"url": "http://www.mediapool.bg/phenyan-obyavi-krai-na-yadrenite-opiti-i-nachalo-na-ikonomicheskoto-razvitie-news278208.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСеверна Корея вече няма нужда от ядрени и ракетни опити, обяви лидерът на комунистическата държава Ким Чен-ун, цитиран от световните агенции. Страната ще затвори полигона си за ядрени изпитания и ще прекрати изстрелванията на междуконтинентални балистични ракети. Решението е било взето в петък на заседание на Централния комитет на управляващата Корейска трудова парти.\r\n\tСевернокорейският лидер аргументира решението с това, че Пхенян вече е проверил оперативността на ядрените си оръжия.\r\n\t“Затова нямаме нужда от нови ядрени и ракетни опити и полигонът е изпълнил своята мисия“, каза той.\r\n\t“Северна Корея се съгласи да прекрати всички ядрени опити и да затвори важен обект за ядрени опити. Това е много добра новина за Северна Корея и за Света - голям напредък! Очаквам с нетърпение нашата среща на върха”, написа американският президент Доналд Тръмп в “Туитър”.\r\n\tПрез последния Ким Чен-ун показва усилия за разведряване на обстановката на полуострова, след като направи визита в Китай, а след това посети концерт на южнокорейска поп група. На 27 април той трябва да се срещне с южнокорейския президент Мун Дже-ин, а след това и с президента на САЩ Доналд Тръмп. Срещата с Тръмп все още няма точна дата, но принципно е решено, че трябва да се проведе през юни.\n\n\r\n\tВ началото на април директорът на ЦРУ Майк Помпейо се срещна тайно в Пхенян с Ким Чен-ун. Помпейо е номиниран за държавен секретар на САЩ.\r\n\tЕдновременно с това Северна Корея провъзгласи и развитието на икономиката като основна цел на държавата. Трудовата партия на Корея, пише, че „всички сили ще бъдат насочени в борбата за строителството на мощна социалистическа икономика, решително повишение на жизнения стандарт на народа“.\r\n\tПоради тази цел партията обявява, че е необходим мир на Корейския полуостров, благоприятна външна атмосфера и развитие на приятелските връзки със съседните и другите държави по света.", "date": "2018.04.21", "title": "Пхенян обяви край на ядрените опити и начало на икономическото развитие"}
{"url": "http://www.mediapool.bg/bryuksel-nyama-da-se-namesva-v-skandala-s-otvoreno-obshtestvo-v-ungariya-news278211.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕвропейската комисия обяви, че решението на фондацията \"Отворено общество\" да напусне Унгария е \"частно решение на частна организация\".\r\n\t“ Нямаме какво да кажем засега“, каза говорител на комисията, цитиран от БНР.\r\n\tФондацията на Джордж Сорос реши да закрие своето представителство в Будапеща и да премести в Берлин представителството си за Източна Европа. Според унгарските медии до 31 август офисът на фондацията в Будапеща ще бъде закрит и преместен първо във Виена, а после в Берлин.\r\n\tПремиерът на Унгария Виктор Орбан отдавна е във вражда с мрежата от неправителствени организации (НПО) на Сорос, които прокламират либералните ценности по света. \r\n\tНа парламентарните избори партията на Орбан \"Фидес\" спечели абсолютно мнозинство след антиимигранска реторика, в парламента бе внесен законопроект,  предвижда 25-процентен данък върху чуждестранните дарения за НПО, които подкрепят имиграцията. Законът предвижда възможност за закриване на фондации, ако властите преценят, че заплашват националната сигурност. \n\n\r\n\tУнгарският премиер Виктор Орбан каза, че очаква конфликтът му с либералната идеология на фондация \"Отворено общество\" да продължи, въпреки решението й да напусне Унгария.\r\n\t \"Може би ще ме разберете, ако не роня крокодилски сълзи\", каза той в петък.", "date": "2018.04.21", "title": "Брюксел няма да се намесва в скандала с \"Отворено общество\" в Унгария"}
{"url": "http://www.mediapool.bg/nyakolko-dumi-za-pravata-news278206.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДържавата е натоварена да следи за реда и сигурността. Съвременното разбиране за държавата предполага минимална намеса на властта в живота на гражданите и максимална свобода за упражняване на правата и свързаните с тях убеждения.\r\n\tА стигне ли се до намеса или принуда, то репресията следва да бъде минимална и подчинена на критерии за запазване личността и достойнството. Ето защо, човекът, въздигнат като върховна ценност, има право да съди държавата си, когато тя се отнася зле с него. Съдът се явява гарант и пазител на правата ни. В международен план това е Европейският съд по правата на човека, а стандартите, за които той следи са разписани в Европейската конвенция за правата на човека, приета от Българи през 1992 г. Конвенцията урежда стандарта минимум за правата и свободите на гражданите.\r\n\tРазбира се, в България дали поради институционалния упадък на последните десетилетия, дали поради други незнайни фактори се наблюдава култ към мега спец акции на полиция, прокуратура и служби и службогонци всякакви. В тези ефирни зрелища предполагаемият извършител на престъпление получава веднага и категорично възмездие от структурите – те са всемогъщи и изключват въпроси за изследване на вината и разните му там права. Обявеният моментално за престъпник хем е малко понабит, хем е силно унизен и тълпата е доволна. През изминалата седмица с високо внимание бе удостоена кметицата на столичния район „Младост”.\r\n\t\r\n\tКриворазбраната концепция за държавата над всичко, държавата като върховна ценност и слабостта и към репресивния ѝ апарат, обаче, струва пари, при това зрителите данъкоплатци ежегодно плащат за това. Защото от престараване за пред камерите и централните емисии същите структури минават границата на допустимото – помним в първото правителство на ГЕРБ репликите на един прокурор кой е абсолютен престъпник, помним голи хора по белезници и т.н. Тази седмицата си припомнихме всичко това с държаната кметица пред спортното министерство, запушването на устата ѝ с ръка от служител с маска, отказа своевременно да получи право да ползва адвокат и т.н. Да се запита човек кому е нужно това? Но 10 минути зрелищен ефир на акция, след осъждането на България за унизително отношение и засегнато право на личен живот, струват долу горе толкова, по справка от мега операциите на Цв. Цветанов:\n\n\r\n\t\r\n\t\r\n\t. Не е много за българския данъкоплатец, видно може и още. Но тези данни сриват мита за твърдението, че свръхдобрите министри и други си вършат безупречно работата, а после съдът им е крив. От „ Аз ги хващам, те ги пускат” накрая се получава „Аз ги хващам, вий им плащайте”.\r\n\tКато се вгледаме внимателно в сумите към тях трябва да добавим и разходите по техническото обслужване на кампаниите – струпването на 10-15 автомобила на епизод, възнаграждения за въоръжените мъже, предварителни тренировки, среднощни оперативки и не на последно място – похабеният авторитет на оперативните лица – полицаи и прокурори.\r\n\tРазбира се, като всяка мега продукция и тук има сцени и действия, невлезли в централните емисии новини, които издават лошата подготовка на основните действащи лица. Но пък са документирани в осъдителните решения на ЕСПЧ:\r\n\t\r\n\tКато основно право на гражданите е това никой да не може да бъде подложен на нечовешко или унизително отношение съгласно чл. 3 от Конвенцията. Право на всеки гражданин е да упражни и правото си на защита – да се защитава лично или да ползва адвокат по свой избор. В случая със зполучната кметица като да не са спазени тия стандарти.\r\n\tЗа унизително според практиката на ЕСПЧ се приема всяко задържане, което причинява мъчителна тревога и безпомощност у жалбоподателя, способни да го унижат и да го принизят в собствените му очи и в тези на близките му.\r\n\tСъдът приема, че лошото третиране се преценява от продължителността на лошото третиране, от физическите или психологически последици, както и (понякога) от пола, възрастта и здравословното състояние на жертвата. Съдът е отсъждал, че дадено отношение е „нечовешко“, когато е било предумишлено налагано в продължение на часове и е довело до телесни наранявания или силни физически и психологически страдания. Съдът е приемал, че дадено отношение е „унизително“, когато създава у жертвите чувства на страх, мъчителна тревога и малоценност, способни да ги унижат или принизят . Това описание идеално пасва в сцените с кметицата на софийската Младост. И може и скъпо да ни излезе.\r\n\tНо осъдителните решения срещу държавата, за разлика от спец акциите, се почитат с убедително политическо мълчание.\r\n\tОт 2012 г. насам министърът на правосъдието представя за одобрение годишен доклад относно изпълнението на решенията на ЕСПЧ срещу България. Последният такъв доклад е приет от действащото 44-то Народно събрание през февруари 2018 г. и отчита състоянието на делата за 2016 г. :\r\n\tТова май не го казаха в централната емисия новини през студените дни на февруари.\r\n\tЗа 2017 г. доклад още няма, но и там, на  нещата изглеждат да са аналогични.\r\n\tКорупцията излиза скъпо, зрелищната псевдоборба с нея само оскъпява самата корупция.", "date": "2018.04.21", "title": "Няколко думи за правата"}
{"url": "http://www.mediapool.bg/gartsiya-naema-dve-frenski-fregati-zaradi-problemite-s-turtsiya-news278213.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГърция ще наеме два френски бойни кораба заради засилващото се напрежение с Турция, съобщи електронното издание \"Локал\", цитирано от вестник “Сега“. Гръцките власти обясняват решението си с нуждите от засилване на отбранителните възможности в Егейско море заради напрежението с Турция.\r\n\tЗаместник-министърът на отбраната Фотис Кувелис каза, че Франция “ще предостави две фрегати под наем“, а въпросът бил уреден в телефонен разговор между гръцкия премиер Алексис Ципрас и френския президент Еманюел Макрон.\r\n\tФрегатите са клас “ФРЕММ“, а договорът за наем е за срок от пет години. Гърция ще започне да ги използва до август тази година.", "date": "2018.04.21", "title": "Гърция наема двe френски фрегати заради проблемите с Турция"}
{"url": "http://www.mediapool.bg/otkradnati-sa-dareniya-za-onkobolen-mazh-news278214.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОткраднати са дарения, събирани за онкоболен човек, съобщи Нова телевизия в събота. Става дума за кампанията за лечението на Кирил Кирилов, за когото събирането на средствата се организира от негови близки и приятели. Те сложили кутии в търговски обекти, в които да се събират дарения за лечението му.\r\n\tКампанията в помощ на Кирил е започнала през месец март. В началото на април обаче следва серия от кражби на кутии с дарения за него. Една от тях е в заведение в село Ярджиловци. Има няколко кражби и в Перник.\r\n\tНова телевизия съобщава данните за дарителската сметка:\r\n\tBG92UBBS80021067256040\r\n\tТитуляр на сметката: Кирил Росенов Кирилов", "date": "2018.04.21", "title": "Откраднати са дарения за онкоболен мъж"}
{"url": "http://www.mediapool.bg/aktsiya-skorost-dovede-do-7000-globi-za-denonoshtie-news278219.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПътната полиция обяви, че са наложени над 7000 хиляди глоби за превишена скорост на шофьори в рамките на акция “Скорост”. КАТ проведе акцията в средата на седмицата. Тя е под егидата на Европейската мрежа на службите на пътна полиция.\r\n\tСамо за две години нарушителите са скочили три пъти. За 2016 година глобените при същата акция са били 2235. България е в челото на класацията за глобените шофьори.\r\n\tВ акция “Скорост” през 2018 година камерите на полицията са били разположени на повече от 400 места в страната. Те са работили и през нощта.", "date": "2018.04.21", "title": "Акция \"Скорост\" доведе до 7000 глоби за денонощие"}
{"url": "http://www.mediapool.bg/na-28-godini-pochina-avichi---edin-ot-nai-izvestnite-didzhei-v-sveta-news278215.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНа 28 години почина една от най-големите световни диджей звезди и музикален продуцент Тим Берглинг, който е по-известен под сценичното си име Авичи (Avicii). Той бе намерен мъртъв в Маскат (Оман), която е една от популярните парти дестинации на Арабския полуостров. Авичи е бил там, за да посети приятел.\r\n\tАвичи стана известен през 2010 г. благодарение на сингъла “My Feelings for You“, “Seek Bromance“, “Blessed“ и “Levels“. Списание “Форбс“ през 2013 г. го определи като един от десетте най-високо платени диджеи в света с годишни приходи от над 20 милиона щатски долара.\r\n\tТой е роден на 8 септември 1989 г. в Стокхолм. Започва кариерата с ремикс на музикалната тема от видеоиграта Lazy Jones, a по-късно записва собствената си песен “Lazy Lace“. По-късно печели наградата на програмата на Пита Тонга Fast Trax.\r\n\tНа 29 март 2016 г. Авичи обяви край на публичните си изяви и турнета заради загриженост за здравето си.", "date": "2018.04.21", "title": "На 28 години почина Авичи - един от най-известните диджеи в света"}
