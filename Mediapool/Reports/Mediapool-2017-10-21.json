{"url": "http://www.mediapool.bg/lyubomir-georgiev-e-noviyat-predsedatel-na-dsb-sofiya-news270830.html", "text": "Любомир Георгиев е новият председател на столичната организация на ДСБ. Той беше избран на отчетно-изборно събрание на столичната организация на партията в събота.\r\n\tДосега Георгиев беше начело на структурата в район \"Триадица\". От ДСБ посочват, че той е сред учредителите на партията.\r\n\tГеоргиев поема управлението в София от Вили Лилков, който подаде оставка, след като ДСБ чрез проекта Нова република не влезе в Народното събрание. Официално Лилков се оттегли с аргумента, че партийните ангажименти му пречат на заниманията със студенти в Минно-геоложкия университет, където е преподавател по ядрена физика.\r\n\tДругите кандидати да оглавят софийската организация на ДСБ бяха Димитър Божилов и Борис Точев.", "date": "2017.10.21", "title": "Любомир Георгиев е новият председател на ДСБ-София"}
{"url": "http://www.mediapool.bg/zdravnoto-ministerstvo-ne-kontrolira-bezplatnite-zakuski-v-uchilishte-news270815.html", "text": "Програмата за безплатни закуски в училищата на Министерството на образованието не е консултирана със здравното министерство и експертите по хранене от Националния център по обществено здраве и анализи. Това съобщиха представители на здравните власти пред БНТ.\r\n\tРодители от фондация \"За храната\" обявиха кампания в социалните мрежи и събират снимки на закуските, които получават децата в училище. Оказва се, че на много места в петте дни от седмицата децата получават само тестени закуски със спорно качество.\r\n\t\"Факт е, че децата получават не това, което трябва. Има написани рецепутирници, рецептурни книги, които обаче не знам до каква степен се изпълняват и до каква степен някой ги контролира\", коментира Екатерина Йосифова - фондация \"За храната\".\r\n\tСпоред родителите е допустимо да се ядат тестени храни, но това не би трябвало да бъде всеки ден.\r\n\tВ столичното 119-то училище децата всеки ден получават тестени закуски по програмата на образователното министерство. Децата се оплакват, че са били много твърди.\n\n\r\n\tДиректорът на училището Диян Стаматов коментира, че със 40 стотинки не може да се говори за съвременно здравословно хранене.” Ако това субсидиране се повиши два или повече пъти, може да се говори за съвсем друг тип храна \", каза той.\r\n\tОт Националния център по обществено здраве и анализи (НЦОЗА), където е написана наредбата за здравословно хранене, обясниха, че програмата за закуски в училищата не е консултирана с тях.\r\n\t\"Не знам каква е идеята на тази закуска. Дали това е първата закуска, като е основно хранене за децата. Ако е подкрепителна, тогава нямат място тези тестени закуски, защото се предполага,че детето вече веднъж е закусило\", коментира проф. Веселка Дулева, началник отдел 'Храни и хранене\" в НЦОЗА.\r\n\tВ наредбите за здравословно хранене е записано, че подкрепителната закуска трябва да е плод или зеленчук, допълни Дулева. От Столичната регионална здравна инспекция обясниха, че следят за спазването на правилата за здравословно хранене в кухните на детските градини и училищните столове и бюфети. Подкрепителните закуски били отговорност на други институции.\r\n\tДесислава Драганчева - началник отдел \"Държавен здравен контрол\" в Столичната здравна инспекция заяви, че здравословното хранене на учениците не изключва предлагането на тестени закуски. Тестените закуски, обаче трябва да са с месна плънка, зеленчукова плънка или смесени.\r\n\tПри проверките е установено,че в менюто на част от столичните детски градини няма достатъчно зърнени култури. В някои училищни столове пък, давали повече хляб, месо и зеленчуци.\r\n\tСъставени са и 20 акта на училищни лафки, които предлагали забранени захарни изделия и сокове.", "date": "2017.10.21", "title": "Здравното министерство не контролира безплатните закуски в училище"}
{"url": "http://www.mediapool.bg/shindzo-abe-ima-golemi-shansove-za-pobeda-na-izborite-v-yaponiya-news270808.html", "text": "Последните анкети показват, че премиерът на Япония Шиндзо Абе с лекота ще спечели общите избори в неделя. Медиите предричат, че той ще запази мнозинството от 2/3 в долната камара на парламента, съобщи БНР.\r\n\t \r\n\tАбе обяви предсрочни избори преди малко повече от три седмици. За света победата на Абе би означавала продължаване на твърдата политика спрямо Северна Корея. \r\n\t \r\n\t\"Сега, когато Северна Корея нарочно повишава напрежението в региона, не трябва да се поддаваме на заплахите й.Не е ли така? Трябва да работим в тясно сътрудничество с международната общност и да създадем среда, при която Северна Корея ще дойде, ще поиска диалог и ще промени политиката си\", заяви Абе.", "date": "2017.10.21", "title": "Шиндзо Абе има големи шансове за победа на изборите в Япония"}
{"url": "http://www.mediapool.bg/avstriya-e-gotova-da-prati-voinitsi-da-ohranyavat-vanshnite-granitsi-na-es-news270814.html", "text": "Европейският съюз се нуждае от по-надеждна охрана на външните си граници и Австрия е готова да даде своя принос, включително с военнослужещи, заяви лидерът на Австрийската народна партия и вероятен следващ премиер Себастиан Курц.\r\n\t \r\n\t”Трябва да създадем съвсем нов мандат за службата на ЕС за граничен контрол Фронтекс, да установим защита на външните граници на общи начала, за да не оставим сами гърците и италианците. Австрия е готова да допринесе с полицаи и военнослужещи“, заяви Курц в интервю за сп. \"Шпигел“\r\n\t \r\n\tПо думите му ЕС трябва да оказва помощ на нелегалните имигранти по външните си граници и да ги връща обратно.", "date": "2017.10.21", "title": "Австрия е готова да прати войници да охраняват външните граници на ЕС"}
{"url": "http://www.mediapool.bg/evroskeptichnata-partiya-na-miliardera-babich-ochakvano-pecheli-izborite-v-chehiya-news270812.html", "text": "Популистката партия АНО на чешкия милиардер Андрей Бабиш очаквано печели парламентарните избори в Чехия, които се проведоха в петък и събота.\r\n\t \r\n\tПартията на 63-годишния медиен магнат и бивш министър на финансите води с 30.74 процента от гласовете, съобщи Ройтерс.\r\n\t \r\n\tДанните са базирани върху повече от 75 процента от преброените гласове.\n\n\r\n\t \r\n\tНа втора позиция е антимигрантската партия \"Свобода и пряка демокрация\" (СПД) на родения в Токио бизнесмен Томио Окамура с 11.17 процента.\r\n\t \r\n\tСред партиите, които прескачат 5-процентна бариера, са Комунистическата партия на Чехия и Моравия, извънсистемната Партия на пиратите, християндемократите и партията \"Кметове и независими\" и досегашните управляващи социалдемократите.\r\n\t \r\n\tПодкрепата за социалдемократите е спаднала от 20.5 процента на изборите през 2013 г. на 7.3 процента на сегашните избори. Това е най-лошият й резултат от разделянето на Чехословакия през 1993 година.\r\n\t \r\n\tЛевоцентристката социалдемократическа партия, която оглавяваше досегашното трипартийно правителство в Чехия, няма да участва в преговори за формиране на ново правителство, съобщи нейният председател Милан Хованец, цитиран от Ройтерс. \r\n\t \r\n\tТой добави, че партията най-вероятно ще мине в опозиция.\r\n\t \r\n\t\"За първи път няма да водим преговори, би било смешно със само 8 процента\", каза Хованец.\r\n\t \r\n\tОбщо 31 партии издигнаха 7500 кандидати за 200-та места в долната камара на парламента.\r\n\t \r\n\tВъпреки че страната има една от най-бързо растящите икономики в ЕС и един от най-ниските проценти на безработица, на гласоподавателите им е дошло до гуша от корупция и от непопулярния левоцентристки премиер Бохуслав Соботка.\r\n\t \r\n\tПартия АНО (Действие на недоволните граждани 2011) на 63-годишния милиардер Андрей Бабиш, медиен магнат и бивш министър на финансите обещава да води борба с корупцията и направи силен дебют в чешката политика преди четири години, като завърши изненадващо на второ място на предишните избори и стана малък коалиционен партньор в правителството.\r\n\t \r\n\tАНО, подобно на повечето чешки партии, напълно отхвърля квотния механизъм на ЕС за преразпределяне на бежанци, а нейният лидер е критичен към ЕС и е против определянето на дата за приемане на еврото.", "date": "2017.10.21", "title": "Евроскептичната партия на милиардера Бабич очаквано печели изборите в Чехия"}
{"url": "http://www.mediapool.bg/7-godini-delegitimatsiya-na-vlast-vav-varhovniya-administrativen-sad-news270796.html", "text": "Ако се замислим, проблемите в българското правосъдие имат два основни източника. Първият безспорно е лошото институционално устройство, доказано в поредица  върху устройството на българските съд, прокуратура и Висш съдебен съвет (ВСС). Вторият е дефицитът на смели и принципни личности. На правосъдието трябват хора със силни позиции, които да прилагат законите – както съдии, така и прокурори. Зад тях, като гаранти за добрата професионална среда, е нужно да стоят ръководителите и членовете на ВСС, които да удържат постоянния политически натиск върху самите институции. Те трябва да бъдат легитимни сред самите правни среди, тоест да имат професионален авторитет, за да бъдат подкрепа на колегите си в съда и прокуратурата. И да имат силна позиция пред обществото.\r\n\tЛегитимността на една личност, заемаща висша длъжност в правосъдието, се изразява в това да бъде възприета като достойна за поста си от всички – от хората в системата и от гражданите. Когато такива личности олицетворяват институциите, могат да бъдат преодолени законодателните дефицити на средата и би се възвърнало доверието в съдебната власт. Доколко новоизбраният за председател на Върховния административен съд (ВАС) Георги Чолаков се ползва с необходимата легитимност остава неотговорен въпрос.\r\n\t\r\n\tРационалният\r\n\tОснован е на това, че е избран най-добрият възможен кандидат на базата на предписаните в закона изисквания. Изискуемите според чл. 170, ал. 5 от Закона за съдебната власт (ЗСВ) качества за заемане председателството на ВАС са 5. Две от тях биват юридически стаж и умения за работа в екип. Едното се удостоверява с трудова книжка или няколко договора, а второто е практически неизмеримо и потвърждава неадекватните законодателни разпоредби. Останалите 3 критерия – висок морал, професионална компетентност и изявена независимост - са все узнаваеми и проверими неща в биографията на един юрист. Доколко новоизбраният председател на ВАС отговаря на тези критерии, сме се опитали да отговорим по-долу.\n\n\r\n\tЛегитимност, основана на традициите\r\n\tВъв ВАС до този момент не е било традиция да се избира председател чрез „посочване на престолонаследник” от предишния председател. Очевидно г-н Чолаков тук може да се счита първопроходник, тъй като довършващия мандата си председател Георги Колев индиректно го посочи както като номинация през пленума на ВАС, така и при двете гласувания на кандидатурата му от ВСС.\r\n\tХаризмата на личността като условие за легитимност\r\n\tВидно, г-н Чолаков, допреди номинацията му, е своеобразен съдийски анонимник и няма твърда позиция по важни за съдебната власт въпроси като лошите практики във ВАС, свързани с назначенията на администрация и съдебни помощници по роднински принципи. Никога той не е заявявал твърда позиция по промените във важни за правосъдието законови текстове като Конституцията, ЗСВ или дори предлаганите спорни поправки в Административнопроцесуалния кодекс.\r\n\t\r\n\tВсъщност минимално установените изисквания към кандидатите за висшите постове в съдебната власт, както бе споменато и по-горе, са разписани в чл. 170, ал. 5 от ЗСВ. Те са следните:\r\n\tСпособност за придържане и налагане на висок етичен стандарт.\r\n\tУчастието на новоизбрания председател на ВАС в редица  оставя съмнение, че първо е придобил имущество заобикаляйки закона и второ е нарушил и задължението да декларира придобитото имуществото. Самият факт, че г-н Чолаков не е положил усилия да убеди безпристрастните в правотата си оставя обосновано съмнение за притежаваните от него и изискуеми по закон етични качества.\r\n\tВисока професионална компетентност\r\n\tФормалните критерии са покрити – г-н Чолаков не е наказван дисциплинарно, което предполага компетентност. От краткото му  в деня на препотвърдения избор обаче остават силни съмнения в неговия професионализъм. Оказа се, например, че г-н Чолаков не е запознат и със съществена съдебна практика на ВАС по банковата несъстоятелност, която води нишка към несъстоятелността на КТБ.\r\n\tИзявена независимост, воля за налагане на законността, (...) принос за утвърждаване на правовата държавата.\r\n\tИзявената независимост на Чолаков е сведена до това да бъде номиниран от настоящия председател на ВАС, като получава позицията си на върховен съдия първо по реда на командироване от друг съд. Командироването през годините се наложи като порочна практика за „набавянето” подходящи съдии, готови да решат по конкретен начин всяко дело.\r\n\t\r\n\tОт гледна точка на организацията за избор на нов председател на ВАС и настоящият и действащият до октомври 2017 г. състав на ВСС допуснаха редица слабости при подготовката и провеждането на процедурата. На първо място, бившият вече състав на ВСС измени параметрите за представянето на документи и изслушването на кандидатите за председател без правно обосновани мотиви. В  от заседанието на Съвета от 11 май настоящият председател на ВАС Георги Колев предлага изменението, но то не е мотивирано и поради това основание влиза в противоречие със закона и процедурните правила.\r\n\tНа второ място, заседанието на пленума на ВАС за изслушване на кандидатите и гласуване на една от кандидатурите от върховните съдии бе проведено по време на съдебната лятна ваканция, когато множество от съдиите ползват летен отпуск. По закон е забранено през лятото да се провеждат дори общи събрания на етажната собственост, а ВАС изслушваха и номинираха бъдещ председател. Освен това на въпросното заседание на Пленума на ВАС беше извършено недопустимо нарушаване на правилата за изслушване на кандидатите и гласуване от страна на върховните съдии. Бе им отнета тайната на вота, като се въведе изискване да изразят гласа си явно. Това бе направено в недопустимо нарушаване на основна конституционно право - триединството на пряко, тайно и равно избирателно право. Пленумът на ВАС не е колективен административен орган като ВСС и прилагането по аналогия на явния вот е недопустимо.\r\n\tТретата грешка на ВСС се състои в това, че новоизбраният състав на ВСС, вместо да изслуша и конкурентната кандидатура, взе решение просто да прегласува номинацията на г-н Чолаков. Това процедурно решение се ползваше и с подкрепата на главния прокурор Цацаров и де факто предизвести какво ще се случи.\r\n\t\r\n\tНеотчитайки пропуските в процедурата по първия избор на г-н Чолаков, президентът Радев дори не мотивира отказа си за назначаването му. Ако президентът бе разгледал от правна страна процедурата, той имаше рядката възможност да очертае сериозните пороци в закона, грешките на ВСС и недостатъците на самата кандидатура. Вместо това президентът произведе акт, лишен от съдържателна страна, който бе равносилен на правно нищо.\r\n\tИ така 3-те неизвестни по легитимността на личността на новоизбрания председател на ВАС, събрани с 3-те видни несъответствия на законовите критерии, 3-те грешки на съставите на ВСС и 1-то неадекватно действие на президентът Радев доведоха до 7 години мандат за Георги Чолаков.", "date": "2017.10.21", "title": "7 години делегитимация на власт във Върховния административен съд"}
{"url": "http://www.mediapool.bg/litva-publikuva-saobshteniya-na-shpioni-do-kgb-news270816.html", "text": "Шпионски документи от времето на Студената война, написани на ръка от литовци, шпионирали за СССР, бяха публикувани онлайн.\r\n\tДокументите, писани от обикновени граждани за КГБ, разкриват \"интересни подробности за начина на работа и докладване\" по това време, заяви Терезе Бураускайте, директор на литовския Център за изследвания на геноцида и съпротивата.\r\n\tФинансираният от държавата изследователски центърът планира да публикува и агентурни съобщения на хора, работили за КГБ, за организациите на литовците в изгнание, писани в периода 1940-1991 година, съобщи Асошиейтед прес.\r\n\tОт 2011 г. институтът е публикувал онлайн над 5500 документа на литовски език за операциите на КГБ. Те разкриват и имената на офицери, които са били действащи през 80-те години на миналия век.", "date": "2017.10.21", "title": "Литва публикува съобщения на шпиони до КГБ"}
{"url": "http://www.mediapool.bg/poredna-smyana-v-pozitsiite-na-tramp-oon-ima-ogromen-potentsial-news270813.html", "text": "ООН има огромен потенциал при управлението на генералния секретар Антониу Гутериш, заяви президентът на САЩ Доналд Тръмп след първата си официална среща с Гутериш в Белия дом, предаде ДПА.\r\n\t \r\n\tТръмп, който в миналото се е оплаквал, че ООН е неефикасна и бюрократизирана, заяви, че потенциалът на ООН \"през годините не е бил използван дори близо до необходимото\".\r\n\t \r\n\tООН \"има силата да обединява хората като нищо друго\", заяви Тръмп. Той каза, че с Гутериш са станали приятели и има усещането, че \"с ООН стават неща, каквито досега не сме виждали\".\n\n\r\n\t \r\n\tТръмп заяви, че вноската на САЩ в ООН, която възлиза на около 22 процента от общия бюджет на организацията, би могла да е от полза, ако ООН изпълнява целите си. Той похвали Гутериш с думите, че ООН има нужда от талантливи хора и Гутериш има нужния талант.\r\n\t \r\n\tАнтониу Гутериш заяви, че светът има нужда от една силна, реформирана и модернизирана ООН и от \"силни САЩ, ангажирани въз основа на традиционните им ценности - свобода, демокрация, човешки права\".", "date": "2017.10.21", "title": "Поредна смяна в позициите на Тръмп: ООН има огромен потенциал"}
{"url": "http://www.mediapool.bg/putin-i-erdogan-otseniha-polozhitelno-savmestnata-rabota-za-siriya-news270820.html", "text": "Президентите на Русия и Турция Владимир Путин и Реджеп Тайип Ердоган дадоха положителна оценка на съвместната работа в рамките на Астанския процес за уреждане на сирийския конфликт, съобщи ТАСС.\r\n\tПресслужбата на Кремъл съобщи, че двамата президенти са разговаряли по телефона и са разменили мнения за сътрудничеството в създаването на зони за деескалация в Сирия.\r\n\tДвамата са обсъдили и перспективите за седма поредна среща в казахстанската столица Астана в края на октомври, както и координацията на усилията за уреждане на конфликта в Сирия.\r\n\tДвете страни са изразили задоволство от досегашното развитие на турско-руското сътрудничество в различни области, включително в търговско-икономическата сфера.", "date": "2017.10.21", "title": "Путин и Ердоган оцениха положително съвместната работа за Сирия"}
{"url": "http://www.mediapool.bg/sposobnostta-na-nato-da-zashtiti-iztochniya-si-flang-e-pod-vapros-news270809.html", "text": "Военните възможности на НАТО може да не са достатъчни за спиране на евентуална руска агресия към източния му фланг. Това пише германското списание \"Шпигел\", позовавайки се на поверителен доклад на алианса.\r\n\t \r\n\t\"Способностите на НАТО за оказване на логистична подкрепа на разширената му територия е атрофирала след края на Студената война\", се казва в доклада, цитиран от БТА.\r\n\t \r\n\tНяма достатъчно гаранции, че дори силите за бързо реагиране на НАТО ще бъдат в състояние да реагират бързо и, ако се наложи, за продължителен период, пишат авторите на доклада, до който германското списание е получило достъп. \n\n\r\n\t \r\n\tПредстои документът да бъде обсъден от министрите от НАТО. Той описва организация, която не може да възпре евентуална руска военна агресия, предимно поради разпръснатата командна структура, се казва в откъси от статията на сп. \"Шпигел\", която ще излезе утре. \r\n\t \r\n\tСлабостта на НАТО притеснява особено балтийските и скандинавските страни, съседи на Русия. \r\n\t \r\n\t\"Знаем, че трябва да адаптираме и модернизираме алианса и командните структури\", заявява пред \"Шпигел\" норвежката министърка на отбраната Ине Ериксен Сьорайде. \r\n\t \r\n\tПрез март тази година президентката на Литва Далия Грибаускайте вече поиска създаването на важен команден център на НАТО на източния фланг на организацията заради \"нарастващата заплаха от Русия\". \r\n\t \r\n\tОтношенията между Москва и НАТО се влошиха съществено след анексирането на Крим през 2014 г. и след началото на конфликта с проруските сепаратисти в Източна Украйна. \r\n\t \r\n\tСтраните от алианса решиха отново да поставят войските си в състояние на готовност. Силите за бързо реагиране на НАТО бяха увеличени повече от двойно, достигайки 40 000 души. Тази година НАТО засили и военното си присъствие в Източна Европа, разполагайки четири батальона в Литва, Латвия, Естония и Полша.\r\n\t \r\n\t\"Силите на НАТО от десетилетия не са били толкова добре подготвени и толкова готови за разпололагане\", реагира говорителката на алианса Оана Лунджеску, но отказа да коментира информацията на \"Шпигел\".", "date": "2017.10.21", "title": "Способността на НАТО да защити източния си фланг е под въпрос"}
{"url": "http://www.mediapool.bg/mazh-rani-nyakolko-dushi-s-nozh-v-myunhen-news270819.html", "text": "39-годишен мъж рани с нож няколко души в серия нападения в Мюнхен, но няма опасност за живота им, съобщиха световните агенции. \r\n\t\r\n\t\t \r\n\t\r\n\t\tИнцидентът стана в района на Розенхаймплац в квартал ”Хайдхаузен”. След нападението мъжът избяга, но по-късно полицията успя да го задържи. \r\n\t\r\n\t\t \r\n\t\r\n\t\t\"Мотивите на нападателя не са свързани с тероризъм\", съобщи на пресконференция представител на мюнхенската полиция, цитиран Франс прес.\n\n\r\n\t\r\n\t\t \r\n\t\r\n\t\tНяма данни инцидентът да има политически или религиозни мотиви. \r\n\t\r\n\t\t \r\n\t\r\n\t\tНападателят - 33-годишен мъж, който е задържан, е известен на органите на реда с прояви на насилие и кражби, добави служителят. Той уточни, че са ранени съвсем леко 8 души (първоначалните съобщения бяха за петима): дете на 12 години, шестима мъже и една жена. \r\n\t\r\n\t\t \r\n\t\r\n\t\tШест от жертвите са германци, а другите две - италианка и румънка.\r\n\t\r\n\t\t \r\n\t\r\n\t\tМотивите за атаките все още не са ясни. \r\n\t\r\n\t\t \r\n\t\r\n\t\tСмята се, че нападателят е  действал сам.", "date": "2017.10.21", "title": "Мъж рани няколко души с нож в Мюнхен"}
{"url": "http://www.mediapool.bg/severna-koreya-iska-balans-v-yadrenoto-vaorazhavane-news270810.html", "text": "Ядрената програма на Северна Корея не подлежи на договаряне. Това заяви ръководителката на отдела за Северна Америка във външното министерство на Пхенян Цой Сон-хи.\r\n\t \r\n\tТя допълни още, че усилията, които Северна Корея хвърля за разработването на ядрени оръжия, са в отговор на външната политика на американския президент Доналд Тръмп:\r\n\t \r\n\t\"Администрацията на Тръмп е поела безразсъдна кампания срещу Корейската народно-демократична република, като не се колебае да прави смешни изявления като онези за \"огън и ярост\" и пълното унищожение на страната ми. Притежаването на ядрени оръжия е въпрос на живот и смърт за Северна Корея. Тяхната мисия е само да предотвратят възможна американска атака срещу нас. Както нашия генерал Ким Чен Ун обясни ясно миналата година, ние няма да разпространяване или продаваме нашите ядрени оръжия на други страни\", каза Цой Сон-хи, цитиран от БНР.\n\n\r\n\t \r\n\tВисокопоставеният севернокорейски дипломат говори на конференция за неразпространението на ядрено оръжие в Москва.", "date": "2017.10.21", "title": "Северна Корея иска баланс в ядреното въоръжаване"}
{"url": "http://www.mediapool.bg/korneliya-ninova-otnese-kritiki-ot-stolichnata-organizatsiya-na-bsp-news270822.html", "text": "Седмица преди свикания по искане на Корнелия Нинова конгрес на БСП, лидерът на левицата отнесе критики от представители на софийската организация на партията. Румен Овчаров каза, че Нинова \"върви през просото, без да се съобразява с елементарните реалности\", но отбеляза, че тя все пак остава ценна за БСП. Шефът на столичните социалисти Калоян Паргов пък каза, че партията не е готова да спечели евентуални предсрочни избори и не е достатъчно само да се показват недостатъците на ГЕРБ.\r\n\t \r\n\tКорнелия Нинова от своя страна защити свикването на конгреса, като обясни, че именно на него трябва да се обсъди каква алтернатива може да е БСП.\r\n\t \r\n\t, добави Нинова пред градската конференция на партията в събота.\n\n\r\n\t \r\n\t\r\n\t\tПартията обаче отново е арена на силно напрежение, след като Нинова  решението си за спешно свикване на заседание на партийния конгрес на 28 октомври. Това даде основания да се смята, че избраната преди година и половина председателка на БСП е била почти бламирана.\r\n\t\r\n\t\t \r\n\t\r\n\t\t\r\n\t\r\n\t\t \r\n\t\r\n\t\tЛидерът на столичната организацията на БСП Калоян Паргов заяви пред делегатите на конференцията, че в\r\n\t\r\n\t\t \r\n\t\r\n\t\t, каза Паргов. \r\n\r\n\t \r\n\t, каза Паргов.\r\n\t \r\n\t, попита Паргов и заяви, че никой не храни илюзии, че в близкото бъдеще е възможно еднопартийно управление. \r\n\t \r\n\t\r\n\t \r\n\tРумен Овчаров, който е член Националния съвет на БСП, коментира, че Корнелия Нинова все още е ценна за партията, но не спести критики към нея.\r\n\t \r\n\t\r\n\t\tЗапитан дали Нинова е била бламирана на пленума на БСП миналата седмица, той каза: .\r\n\t\r\n\t\t \r\n\r\n\t каза Овчаров пред бТВ. \r\n\t \r\n\t\r\n\t\t, добави той.\r\n\t\r\n\t\t \r\n\t\r\n\t\tТой допълни, че лидерът трябва да обединява левицата и ”трябва да търси подкрепа от всички, недоволни от модела на управление ”Борисов“, от разпределянето на порциите по този модел, от имитацията на демокрация, от псевдосправедливостта”.\r\n\t\r\n\t\t \r\n\t\r\n\t\t, каза Овчаров.\r\n\t\r\n\t\t \r\n\t\r\n\t\tТой обаче посочи, че Нинова е лидер, който е направил много за партията и я е върнала на политическата сцена, превърнала я е ясно и категорично в опозицията на управлението, ”но има време, докато стане алтернативата на ГЕРБ“.\r\n\t\r\n\t\t \r\n\t\r\n\t\tПомолен да коментира писмото на Георги Гергов за падението на Нинова, той отказа и посочи: ”Не мисля, че Гергов може да каже нещо, което да е съществено за БСП“.\r\n\t\r\n\t\t \r\n\t\r\n\t\tНа въпрос има ли хора в партията, които симпатизират на ГЕРБ и биха искали да влязат в колаборация с управляващите, той отговори:\r\n\t\r\n\t\t \r\n\t\r\n\t\t\r\n\r\n\t \r\n\tКорнелия Нинова от своя страна посочи, че конгресът на БСП не се свиква, за да се види кое лоби е по-силно в партията, а за да се обсъди каква алтернатива може да бъде БСП.\r\n\t \r\n\t, каза Нинова. \r\n\t \r\n\t, заяви Нинова. \r\n\t \r\n\tТя добави, че конгресът на партията, планиран за следващата седмица, срещу който имаше силна съпротива в среди от партията,  ще отговори на въпросите каква алтернатива да е БСП.\r\n\t \r\n\t”Наистина в последните дни темата конгрес на БСП, като че ли е една от основните в медиите. Това може да ни радва, но може и да ни тревожи. Защо да ни радва? В същото време ще има конгрес на управляващата партия, но никой не се интересува какво се случва там. Можем да си направим извода, че обществото не мисли какво е мнението на управляващите“, каза Нинова.\r\n\t \r\n\t, добави лидерката на БСП, цитирана от ”Фокус”.  \r\n\t \r\n\t\r\n\t \r\n\tСпоред заместник-председателя на парламентарната група на БСП Жельо Бойчев, за последните няколко месеца кабинетът \"Борисов\" е показал перманентни скандали, спорни назначения, лобистки законопроекти. \r\n\t \r\n\tПо думите му парламентарната група на БСП е натоварена с максимални очаквания без значение, дали партията е била в управлението. \r\n\t \r\n\t, каза Жельо Бойчев.", "date": "2017.10.21", "title": "Корнелия Нинова отнесе критики от столичната организация на БСП"}
{"url": "http://www.mediapool.bg/zhiteli-na-kv-vitosha-protestiraha-zaradi-loshata-infrastruktura-news270823.html", "text": "Десетки жители на в кв. \"Витоша\" излязоха в събота преди обяд на протест срещу лошата инфраструктура на квартала и предстоящото строителство на 17-етажна сграда. Те пресичаха Симеоновско шосе и спряха за кратко движението.\r\n\tПротестиращите се оплакват от лошата инфраструктура, презастрояването и липсата на диалог с кметството.\r\n\tГражданите настояват размера на пътищата, които предстои да бъдат изградени,да се съобразят с огромния поток от хора, които преминават всекидневно по тях, да има широки тротоари, добра инфраструктура за деца, пътищата да се почистват по-редовно и да има по-голям ангажимент на строителите с инфраструктурата,която заобикаля сградата.\r\n\tНа протеста на хората присъстваше и омбудсманът Мая Манолова, която подкрепя исканията им. ”Подписвам се под всяко едно от исканията. Хората са абсолютно прави да искат нормален живот за себе си и своите деца.С моите експерти установихме някои несъответствия във връзка с устройствената процедура по издаването на съответните разрешителни за въпросната сграда, срещу която протестират. Наистина е безобразие да се строи безразборно. Предвидена е да е 9-етажна сграда, а ще се строи 17-етажна”, коментира Манолова.\r\n\t”Това са още хора, автомобили, липса на тротоари, инфраструктура. Трябва да се каже стоп. Имаше поети ангажименти от Столичния Община и главния архитект и би трябвало да бъдат изпълнени от депутатите”, каза омбудсманът.\n\n\r\n\tМанолова заяви още, че са изпратили препоръки на Столична община и главния архитект, но най-сериозната препоръка е, когато хората излязат на улицата да си защитават правата.\r\n\t”Това е един нов квартал на София, който е доста лошо планиран в края на 20 век и сега, за съжаление, берем плодовете от това лошо планиране. Трябват много време, усилия и средства, за да приведем нещата в ред”, каза кметът на район ”Лозенец“ в София Любомир Дреков.\r\n\tТой опроверга протестиращите, че нямат диалог с кметството и каза, че досега са проведени няколко срещи за облекчаване на проблемите им.\r\n\t”Правим инфраструктурата, където можем – в момента правим тротоар на ул. ”Чавдар Мутафов“, догодина ще направим връзката между ул. ”Могилата“ и бул. ”Филип Кутев“, така че работим по въпроса, просто изисква време и средства“, обясни Дреков.\r\n\tПо думите му администрацията на район ”Лозенец“ е напълно запозната с проблемите на кв. ”Витоша“ и си е поставила за цел да се справи с тях възможно най-скоро. ”Но това може да стане само при наличие на средства и, разбира се, при сътрудничество на жителите от квартала, защото пътищата минават през частни имоти и се налага да отчуждаваме и да изкупуваме части от терени, а не винаги срещаме разбиране от собствениците, което забавя изключително много процесите“, каза още той.\r\n\tДреков обясни, че има уверението на Столична община и на кмета на София Йорданка Фандъкова, че може да разчита на пълното им съдействие в работата по проблемите на кв. ”Витоша“.", "date": "2017.10.21", "title": "Жители на кв. \"Витоша\" протестираха заради лошата инфраструктура"}
{"url": "http://www.mediapool.bg/izmamnik-zvani-ot-imeto-na-maya-manolova-news270821.html", "text": "Измамник заблуждава, че се обажда от името на омбудсмана Мая Манолова и така си осигурява бърз достъп до различни институции, съобщи “Нова телевизия”.\r\n\t \r\n\tСтава дума за мъж, който преправя гласа си и се представя за жена. Той се представя за шефа на кабинета на омбудсмана. \r\n\t \r\n\t\"Едно лице обикаля България и подвежда, и злоупотребява, и е успяло да измами ръководствата на университети, на болници, на държавни институции, на големи фирми, представяйки се за шефа на кабинета на омбудсмана”, обясни Манолова. Освен нейното се ползват имената на бившия министър Емел Етем и на Зорка Първанова. \n\n\r\n\t \r\n\t“Имаме идея кой е извършителят и при намирането му ще му бъде повдигнато обвинение за измама. При всички случаи ще бъде и задържан под стража. Имаме данни, че вече е осъждан за такива измами”, заяви районният прокурор на София Радослав Димов.", "date": "2017.10.21", "title": "Измамник звъни от името на Мая Манолова"}
{"url": "http://www.mediapool.bg/frantsiya-dava-15-mln-evro-pomosht-za-osvobodenite-ot-id-raioni-v-siriya-news270818.html", "text": "Франция ще предостави 15 милиона евро помощ за районите, освободени от контрола на групировката \"Ислямска държава\" в Сирия, заяви френският външен министър Жан-Ив Льо Дриан, цитиран от Ройтерс.\r\n\t\"Реших да отпусна до края на годината допълнителни средства в размер на 15 милиона евро за храна, разминиране, разселени хора, вода и здравеопазване\", каза Льо Дриан.\r\n\t\"Франция също така се надява, че управлението на тези територии ще задоволи нуждите и стремежите на населението и ще съдейства за помирението\", заяви той.\r\n\tГерманският външен министър Зигмар Габриел каза, че Германия възнамерява да предостави 10 милиона евро за разминиране на освободения от контрола на \"Ислямска държава\" град Ракка в Сирия", "date": "2017.10.21", "title": "Франция дава 15 млн. евро помощ за освободените от ИД райони в Сирия"}
{"url": "http://www.mediapool.bg/protest-sreshtu-nezakonnata-sech-v-sofiyskoto-selo-lozen-news270826.html", "text": "Няколкостотин души протестираха в село Лозен край София с искане за 10-годишна забрана на сечта в Лозенската планина, съобщи БНР.\r\n\t \r\n\tТе изразиха възмущението си, че се съсипва туризма в района. \r\n\t \r\n\tС множеството си екопътеки, параклиси и зони за отдих планината е много по-ценна като туристическа дестинация, отколкото като източник на дървен материал, посочват от Комитета за защита на Лозенска планина. \n\n\r\n\t \r\n\tПротестиращите заявиха, че това е последно предупреждение и ако не бъдат чути, ще блокират основните пътни артерии в региона.", "date": "2017.10.21", "title": "Протест срещу незаконната сеч в софийското село Лозен"}
{"url": "http://www.mediapool.bg/blizo-90-sa-ubitite-v-dvata-atentata-v-afganistan-news270824.html", "text": "Близо 90 души бяха убити вчера в двата самоубийствени атентата срещу шиитски джамии в афганистанската столица Кабул и в западната провинция Гор, съобщиха световните агенции.\r\n\t \r\n\tВ нападението в Кабул са убити 56 души и ранени 55 души, обяви вътрешното министерство. Групировката \"Ислямска държава\" пое отговорността за тази атака в изявление, в което поясни, че нападателят е носел колан с експлозиви, отбелязва Ройтерс.\r\n\t \r\n\tПри нападението в Гор са убити 33 души.", "date": "2017.10.21", "title": "Близо 90 са убитите в двата атентата в Афганистан"}
{"url": "http://www.mediapool.bg/grigor-dimitrov-pobedi-fonini-i-shte-igrae-final-v-stokholm-news270827.html", "text": "Най-добрият български тенисист Григор Димитров победи италианеца Фабио Фонини 6:3, 7:6 и ще играе за трети път на финала на турнира в Стокхолм.\r\n\t\r\n\t\t \r\n\t\r\n\t\tТам той ще срещне аржентинеца Хуан Мартин дел Потро. \r\n\t\r\n\t\t \r\n\t\r\n\t\tТака Григор Димитров си осигури и класиране на заключителния силен тенис турнир за сезона - Финалите на АТР в Лондон. За първи път българин ще участва в битката между осемте най-добри играчи през календарната година.\n\n\r\n\t\r\n\t\t \r\n\t\r\n\t\tГригор Димитров показа стабилна игра срещу 30-годишния Фонини и лесно взе първия сет. Втората част започна много добре за него, като успя да пробие още в откриващия гейм и дръпна 2:0. \r\n\t\r\n\t\t \r\n\t\r\n\t\tСлед това обаче последва спад в играта му и Фонини направи най-силната си серия за 4:2. \r\n\t\r\n\t\t \r\n\t\r\n\t\tГригор обаче се стегна и изравни за 4:4. Така се стигна до тайбрек, в който българинът поведе от самото начало и приключи всичко в два сета.", "date": "2017.10.21", "title": "Григор Димитров победи Фонини и ще играе финал в Стокхолм"}
{"url": "http://www.mediapool.bg/vmro-dpmne-iska-referendum-za-dogovora-s-bulgaria-news270825.html", "text": "Опозиционната македонска партия ВМРО-ДПМНЕ има намерение да инициира референдум за договора с България, съобщи Златко Перински от националното ръководство на партията.\r\n\t \r\n\tПо думите му на македонските граждани трябва да бъде разрешено да кажат мнението си за \"вредния \" договор за добросъседство с България. \r\n\t \r\n\tВ позиция на партията се посочва, че управляващият Социалдемократически съюз на Македония /СДСМ/ действа в ущърб на държавните интереси и договорът, който е подписал с България, е \"вреден за Република Македония и унижава нашите съграждани\".\n\n\r\n\t \r\n\tИзпълнителният комитет на партията смята, че договорът е подготвен и сключен далеч от очите на обществеността и с това СДСМ е отнел правото на гражданите да бъдат запознати какви договори сключва тяхното правителство, за разлика от гражданите на България, които са били запознати със съдържанието на договора.\r\n\t \r\n\tОт ВМРО-ДПМНЕ посочват, че са за добросъседство и сътрудничество с България, но смятат, че отношенията между двете страни трябва да се градят на базата на взаимно уважение, а не на отстъпки и вредни последици за едната от страните.\r\n\t \r\n\tВМРО-ДПМНЕ има сериозни забележки по няколко точки от договора и най вече по тези, деклариращи съществуването на обща история и предвиждащи създаване на държавна комисия, която ще обсъди промени в учебниците по история в Македония.\r\n\t \r\n\t\"За  партията е неприемлив и отказът от македонското малцинство в България, както и ненужното определение на македонския език като \"език съгласно конституцията\", се казва по-нататък в текста, като се изтъква, че такава формулировка не съществува в нито един друг договор и оставя вратичка за непризнаването на мекедонския език.", "date": "2017.10.21", "title": "ВМРО-ДПМНЕ иска референдум за договора с България"}
{"url": "http://www.mediapool.bg/futbolnoto-derbi-zatvori-tsentara-na-sofiya-news270828.html", "text": "Промени в движението заради мача между Левски и ЦСКА - София затвориха центъра на София в събота. Привържениците на двата отбора стигнаха до стадиона с шествия, като феновете на сините тръгнаха от бул. \"Тодор Александров\", а тези на ЦСКА от ул. ”Иван Асен\".\r\n\tПреди мача фенове на Левски и ЦСКА - София се сбиха на столичния булевард \"Евлоги и Христо Георгиеви\". Един човек е леко пострадал, има и арестувани.\r\n\tПривърженици на двата футболни клуба са се засекли в центъра на София по пътя за стадион \"Васил Левски\" около 20 минути преди 15 часа, съобщават от МВР. Последвало е сбиване, при което един човек е леко пострадал. Веднага са се намесили намиращи се наблизо полицаи, които са задържали няколко човека, привърженици и на двата футболни отбора. За момента точната бройка на арестуванитесе уточнява.\r\n\t\"Сините\" привърженици се насочиха към сектор \"Б\" на националния стадион \"Васил Левски\", преминавайки по бул. ”Тодор Александров”, президентството и Министерски съвет. В \"триъгълника на властта\" групата, тръгнала от седалището на Националния клуб на привържениците се обедини с представителите на \"София Запад\", а срещата беше ознаменувана с пиротехнически средства.\r\n\tОстава засиленото полицейско присъствие в центъра на София заради футболния мач. Униформени полицаи има освен около Националния стадион и около спирките на градския транспорт. След края на футболната среща полицията ще остане по улиците, за да не се допускат нови сериозни инциденти.\n\n\r\n\tЗаради мача бяха въведени ограничения в движението, които затвориха центъра на София.\r\n\tОт 8.00 до 18.00 часа се забраняват престоят и паркирането на моста пред националния стадион и на ул. \"Ген. Гурко\" между бул. \"Евлоги и Христо Георгиеви\" и бул. \"Васил Левски\", обявиха от Столичната община.\r\n\tОт 14.30 часа до приключването на мача при необходимост и по преценка на ръководството на СДВР се забранява влизането на пътни превозни средства в двете посоки (с изключение автобусите на масовия градски транспорт) по ул. \"Ген. Гурко\" между бул. \"Васил Левски\" и бул. \"Евлоги и Христо Георгиеви\", по бул. \"Евлоги и Христо Георгиеви\" между пл. \"Орлов мост\" и бул. \"Черни връх\", както и по бул. \"Драган Цанков\" между бул. \"Евлоги и Христо Георгиеви\" и бул. \"Пейо К. Яворов\".\r\n\tВ петък вечерта от \"Левски\" обявиха, че са продадени общо 19 100 билета, което ще направи мача най-посетения за сезона във футболното първенство.", "date": "2017.10.21", "title": "Футболното дерби затвори центъра на София"}
{"url": "http://www.mediapool.bg/tsska---sofiya-i-levski-napraviha-22-v-zrelishten-mach-news270829.html", "text": "ЦСКА - София и Левски завършиха 2:2 в рядко интересен мач за стандартите на родното футболно първенство. Пред близо 30 000 души на националния стадион ”Васил Левски” двата отбора показаха желание за игра и на моменти добър футбол.\r\n\t \r\n\tВ 8-та минута защитникът на ”сините” Давид Яблонски откри резултата след удар с глава. Само четири минути по-късно обаче Тиаго Родригес изравни с много хубав удар от въздуха, след като Иван Горанов му свали топката на границата на наказателното поле. \r\n\t \r\n\tТри минути по-късно Родригес вкара за втори път топката в мрежата на Божидар Митрев. Този път с изстрел от над 25 метра, като и в двата случая капитанът на \"сините\" Божидар Митрев можеше да се намеси по-добре.\n\n\r\n\t \r\n\tДо края на полувремето играта се успокои, но футболистите на ЦСКА – София все пак показаха по-добра игра и повече идеи в атака.\r\n\t \r\n\tПрез втората част ЦСКА- София се дръпна малко повече в защита, а сините станаха по-активни в атака.\r\n\t \r\n\tВ 61-та минута словакът Роман Прохазка засече центриране на Милош Цветкович и успя да изравни резултата. \r\n\t \r\n\tМалко по-късно Божидар Митрев направи силно спасяване, след като Десподов засече с глава центриране в наказателното поле на Левски.\r\n\t \r\n\tДо края на мача и двата отбора  играха по-предпазливо, като по-скоро внимаваха да не загубят.\r\n\t \r\n\tДвата отбора не си бяха вкарвали четири гола от три години насам.\r\n\t \r\n\tНачело във временното класиране е ”Лудогорец”, който води с  малка преднина на ЦСКА - София и Левски.", "date": "2017.10.21", "title": "ЦСКА - София и Левски направиха 2:2 в зрелищен мач"}
{"url": "http://www.mediapool.bg/madrid-poiska-otstranyavane-na-pravitelstvoto-v-katalunya-i-novi-izbori-news270811.html", "text": "Испанското правителство ще поиска от Сената отстраняването на каталунския лидер Карлес Пучдемон и правителството му, ограничаване на функциите на парламента в Барселона и провеждането на нови избори в автономната област, съобщи испанският премиер Мариано Рахой след кризисното правителствено заседание в събота.\r\n\t\r\n\t\t \r\n\t\r\n\t\tРахой каза, че заради референдума за независимост и подписаната страната ще задейства спорния чл. 155 от конституцията, който позволява Каталуня да мине на пряко управление до организирането на нови избори.\r\n\t\r\n\t\t \r\n\t\r\n\t\tРешението трябва да бъде одобрено от Сената, а гласуването там е насрочено за 27 октомври.\n\n\r\n\t\r\n\t\t \r\n\t\r\n\t\t, каза Рахой.\r\n\t\r\n\t\t \r\n\t\r\n\t\tOчаквано в събота вечерта десетки хиляди излязоха да протестират по улиците на Барселона. Към демонстрацията се присъединиха и премиерът на автономния регион Карлес Пучдемон, неговият заместник Ориол Жункерас и други членове на регионалното правителство.\r\n\t\r\n\t\t \r\n\t\r\n\t\t\r\n\t\r\n\t\t \r\n\t\r\n\t\tИспанският премиер каза, че правителството \"никога не е имало желание“ да задейства член 155 от конституцията за суспендиране на самоуправлението на областта, но е принудено да го направи.\r\n\t\r\n\t\t \r\n\t\r\n\t\t, каза Рахой.\r\n\t\r\n\t\t \r\n\t\r\n\t\tПо думите му решението има за цел да възстанови законовия ред, да гарантира неутралитета на регионалните институции и на обществените услуги и икономическата дейност, както и да опази правата на гражданите.\r\n\t\r\n\t\t \r\n\t\r\n\t\tПремиерът съобщи, че последните данни за икономиката в Каталуния са \"обезпокоителни“ и че ако бъде обявена независимост, икономическият растеж ще спадне с 30%.\r\n\t\r\n\t\t \r\n\t\r\n\t\tИспанското правителство намали официалните си прогнози за икономическия ръст в страната заради несигурността в Каталуния. Очаква се ръст от 2.3% в сравнение с предишните прогнози за  2.6%. \r\n\t\r\n\t\t \r\n\t\r\n\t\t\r\n\t\t\t\r\n\t\t\r\n\t\t\t \r\n\t\t\r\n\t\t\t\r\n\t\t\t\r\n\t\t\t\r\n\t\t\t\r\n\t\t\t\r\n\t\t\t\r\n\t\t\t\r\n\t\t\t\r\n\t\t\t\r\n\t\t\r\n\t\r\n\t\r\n\t\t\r\n\t\r\n\t\t \r\n\t\r\n\t\tЧлен 155 от конституцията, чрез който Мадрид може да отнеме автономията на Каталуня и цялата администрация да мине на централно подчинение, досега никога не е бил прилаган. \r\n\t\r\n\t\t \r\n\t\r\n\t\tТекстът гласи, че \"ако дадена автономна област не изпълнява задълженията, които Конституцията или други закони ѝ вменяват или действа по начин, който накърнява сериозно общия интерес на Испания, (властите), с абсолютно мнозинство в Сената, могат да приемат необходимите мерки, за да я задължат да изпълни принудително въпросните задължения или за да защитят гореспоменатия общ интерес\".\r\n\t\r\n\t\t \r\n\t\r\n\t\t\r\n\t\t\t\r\n\t\r\n\r\n\t \r\n\t\r\n\t\tИспанската прокуратура вече е подготвила и иск срещу каталунския премиер Карлес Пучдемон, ако той обяви независимост на автономната област.\r\n\t\r\n\t\t \r\n\t\r\n\t\tПучдемон може да бъде обвинен в бунт. Съгласно испанското законодателство той може да получи до 30 години затвор за подобно престъпление.\r\n\t\r\n\t\t \r\n\t\r\n\t\tПо-рано тази седмица Пучдемон изпрати писмо до испанския министър-председател Мариано Рахой, в което заплаши да свика гласуване в каталунския парламент по въпроса за обявяване на независимост, ако Мадрид не се съгласи на диалог. В отговор испанското правителство заяви, че започва процедура за задействане на член 155 от конституцията, който позволява да бъде ограничено самоуправлението на Каталуния.", "date": "2017.10.21", "title": "Maдрид поиска отстраняване на правителството в Каталуня и нови избори"}
