{"url": "http://www.mediapool.bg/shofyor-se-vryaza-v-hora-pri-razpra-pred-bar-v-nyu-york-news272629.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tШофьор се вряза умишлено с колата си в група от шест души при разпра пред наргиле бар в нюйоркския квартал Куинс рано сутринта в неделя. Един човек е починал, а петима са ранени. Водачът на автомобила е избягал, съобщи полицията, цитирана от Ройтерс.\r\n\t \r\n\tЕдин от пострадалите е в критично състояние, останалите четирима са стабилни, каза говорител на полицията. При разпрата двама души са били намушкани с нож. Те също са в стабилно състояние, допълни той.\r\n\t \r\n\tПолицията търси бял седан, с който шофьорът избягал. Според очевидци, автомобилът се движел с голяма скорост и преди да блъсне хората, се ударил в друга кола и това предотвратило възможен по-голям брой пострадали.\r\n\tПолицията смята, че инцидентът, вероятно, не е терористична атака.\r\n\tИнцидентът е станал докато шестима души се карали пред заведението, като при разпрата  двама от тях били намушкани с нож.", "date": "2017.12.03", "title": "Шофьор се вряза в хора при разпра пред бар в Ню Йорк"}
{"url": "http://www.mediapool.bg/uchenicheskite-ranitsi-mozhe-da-oleknat-oshte-vtoriya-srok-spored-mon-news272623.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОще втория учебен срок раниците на учениците могат да станат по-леки, каза заместник-министърът на образованието Таня Михайлова на извънреден брифинг в неделя, когато родители в няколко града организираха надбягване с раници под мотото \"На чужд гръб и 10 ученически раници са малко\".\r\n\tЗам.-министърът напомни, че проблемът съществува от години: \"Спомням си от 2010 г. за кампанията \"Училище без тежест\". Пак ви казвам – не искам да е кампания, а целенасочена политика на всички хора, ангажирани в МОН.\"\r\n\tПо думите й министерството работи по проблема и гарантира, че ще бъдат взети всички необходими мерки. Единият от вариантите е да няма голямо съсредоточаване на много предмети с тежки учебници, както и да се въведе подходящ баланс на седмичното разписание.\r\n\t \r\n\tВсе пак Михайлова уточни, че всяко училище трябва да намери своя начин и индивидуален подход. Още в понеделник МОН ще изпрати писма до регионалните си инспекторати, за да покани директорите и учителите на разговори по места.\r\n\t \r\n\tВ момента едно от решенията, по които просветното ведомство работи, е да се разделят обемните учебници на части, както и да се използва по-лека хартия. Михайлова смята, че не трябва да се увеличава броят на помагалата, които не са задължителни и учителите ще бъдат помолени да не натоварват с допълнителни сборници, които не са нужни, когато учебникът и тетрадката чудесно вършат работа. Важен е учителят, който преподава в класната стая, убедена е Таня Михайлова. Тя припомни, че в часовете може да се използва и електронен учебник.\r\n\t \n\n\r\n\tМихайлова подчерта, че отговорността е обща, не само на министерството, но и на учителите и родителите.\r\n\t \r\n\t\"От друга страна, съответно национална програма за увеличаване на шкафчетата в училище, в които да се оставят учебниците, така че да не се носят всеки ден, както и помагалата, екипите по физическо\", добави Таня Михайлова. Според нея основният проблем идва в пети клас, когато учениците сами вече ходят на училище, а предметите се увеличават.\r\n\t \r\n\tМеждувременно родители тичаха в столичен парк с тежките раници на децата си в акцията \"На чужд гръб и 10 ученически раници са малко\".\r\n\t\"Уважаеми възрастни, родители, учители, директори на училища, на агенции, министри, депутати, замисляли ли сте се някога какво би било да тичаме няколко минути с раница на гръб? Не с каква да е раница. А с ученическа. От онези, 6-7-8-килограмовите, които децата носят всеки ден на училище\", се казва в обръщение на организаторите на инициативата.\r\n\t \r\n\tОмбудсманът Мая Манолова също участва в събитието, наметнала раница на шестоклачника.\r\n\t\"Проблемът е по-голям от тежките раници. Това е проблем изобщо, свързан с това как си представяме образованието. Може би истинското предизвикателство ще бъде за отговорните институции освен да потичат с раници, да прекарат един ден заедно с един шестокласник\", коментира тя.", "date": "2017.12.03", "title": "Ученическите раници може да олекнат още втория срок, според МОН"}
{"url": "http://www.mediapool.bg/obstanovkata-v-smolyan-zaradi-poroite-e-kritichna-no-ne-i-tragichna-news272616.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПредупредителният оранжев код за проливни дъждове остава и в неделя за областите Смолян, Кърджали и Хасково. Ситуацията в първите две общини е критична, но бедстващи хора няма. От събота вечерта в община Смолян е обявено бедствено положение заради рязкото покачване нивото на реките Черна и Бяла и прелелите дерета. Все още има опасност на места река Черна да излезе от коритото си, потвърдиха от Главна дирекция \"Пожарна безопасност и защита на населението\", предаде БНР.\r\n\tСлед потопа в Бургаско в края на октомври, който взе четири жертви и нанесе сериозни щети, сега властите са предприели превантивни мерки, най-вече ако се наложи да бъдат евакуирани хора в Смолянско.\r\n\tОбстановката не е толкова трагична \r\n\tСвлачища от поройните дъждове в Смолян и региона откъснаха три села. В неделя по обед без достъп са Киселчово, Мугла и девинското Водни пад. На брифинг, в който участваха областният управител Недялко Славов, кметът на Смолян Николай Мелемов и директорите на полицията и пожарната в областния град, заместник- министърът на вътрешните работи Стефан Балабанов заяви: \"Обстановката не е толкова трагична. Агенция \"Пътна инфраструктура\" почиства своевременно получилите се свлачища и срутища по района. Слава Богу, реките се бяха повишили снощи до критично ниво, но в момента те не са в такова, тъй като тука водосборът е твърде голям при силен валеж, но така или иначе пък оттокът надолу е също е добър и голям и в момента обстановката е спокойна\".\r\n\t\"Ние се събираме постоянно, оценяваме ситуацията и там, където е нужно, изпращаме повече екипи, наши патрули да наблюдават застрашените места с една-единствена цел - да изведем хора, ако се наложи, да помогнем на отдалечените села, за да се спасят човешки животи. Такава опасност засега няма, подчертавам. Не бива да се създава паника в населението, защото очакват се 30-40 литра на квадрат в следобедните часове, което не е чак толкова много и не би могло да доведе до преливане на язовири и реки\", каза още зам.-министър Балабанов.\n\n\r\n\t72.5 литра на квадратен метър е отчетеното количество дъжд през последното денонощие в района на стамболовското село Долно Ботево - най-много за цялата Въпреки това, по данни на областната администрация, обстановката в региона е спокойна и няма сигнали за проблеми, свързани с дъжда.\r\n\tВ Благоевградско пътят Гоце Делчев-Сатовча-Доспат е сериозно подкопан от проливните дъждове. Двата опасни участъка са в отсечката за Вълкосел и в момента се ограничават със сигнални ленти, каза пред БНР кметът на общината Aрбен Мименов. По трасето на пътя са се образували и огромни локви от обилните дъждове.\r\n\tСилно се е активизирало свлачището в село Плетена, за чието укрепване от две години се чака финансиране. Има пряка опасност за най-близката къща, в която живее семейство пенсионирани учители. Очаква се решение дали хората ще бъдат евакуирани.\r\n\tКато цяло в област Благоевград ситуацията се нормализира. Слаби валежи има само на отделни места, предимно в планинските райони.\r\n\tПо данни на МВР към неделя по обед обстановката в страната е нормална, осигурени са екипи, които на място следят най-застрашените участъци.", "date": "2017.12.03", "title": "Обстановката в Смолян заради пороите е критична, но не и трагична"}
{"url": "http://www.mediapool.bg/siriets-bil-organizator-na-prestapniya-reeksport-na-lekarstva-news272619.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСириец е организатор на схемата за незаконен износ на лекарства за чужбина. Той е единият от седемте задържани при операцията на ГДБОП в събота, съобщи БНР в неделя, позовавайки се на свои източници. Престъпната група е работила с лекари от много болници в страната, сочат данни на разследващите. Сред тях има и директор на лечебно заведение. Той е бил засечен при разследването да носи кашон с лекарства, изписани само по документи на болни.\r\n\tСхемата на престъпната група е била да изписват лекарства, но вместо да ги дават на болните, лекарите са ги изнасяли от лечебните заведения. След това медикаментите са преопаковани в склад и изнасяни наново в чужбина.\r\n\tБолниците са били единият вариант за набавяне на лекарства. При другият скъпите препарати за деца и онкоболни са били изваждани от аптеки. По документи, медикаментите са изписвани на конкретни хора.\r\n\tТепърва предстои експертиза, която трябва да установи точната цена на лекарствата, намерени при обиските на антимафиотите в склада.\r\n\tПреди ден стана известно, че службите са разбили престъпна група за износ на онколекарства и други медикаменти в чужбина от български болници. Според разследващите схемата е ощетила Националната здравноосигурителна каса със стотици милиони левове, тъй като медикаментите са изписвани с фалшиви документи на болни у нас, а след това изнасяни в чужбина. Акцията обхваща болнични аптеки в София, Пловдив, Шумен и Сливница, но не бяха посочени конкретните лечебни заведения.\r\n\tОбявяването на резултатите от акцията беше предшествано от свикана спешна среща при премиера Бойко Борисов с участието на финансовия и здравния министър и представители на службите. Разкритията за криминалния паралелен износ стават в момент на силно недоволство срещу въведения мораториум НЗОК да плаща нови лекарства догодина, като засегнати от забраната са именно скъпо струващи онкомедикаменти, ползвани в болниците като втора и трета линия на терапия.\r\n\tПри акцията на ГДБОП и прокуратурата са били претърсени над 60 адреса и са били открити лекарства за милиони левове. Директорът на ГДБОП главен комисар Ивайло Спиридонов съобщи, че престъпната група се състои от седем души, които са задържани за 24 часа, но в ГДБОП за разпити са били доведени 20 души.\r\n\tОт ГДБОП и прокуратурата не отхвърлиха възможността в случая да има замесени лекари, болнични директори и различни фармацевтични вериги.\n\n\r\n\tМинистърът на здравеопазването още в понеделник трябва да отнеме правото да упражняват професията на хората, замесени в престъпната схема за реекспорт на скъпи лекарства, смята председателят на Българския фармацевтичен съюз проф. Илко Гетов. \"Акцията доказва, че очевидно има голям проблем\", коментира той в неделя пред бТВ.\r\n\tОт години знаем, а от 2014 г. сигнализираме институциите за паралелния износ на скъпи лекарства, каза шефът на фармацевтичния съюз.\r\n\t\"Имаме и един неуспешен експеримент за промяна на закона, от средата на юни нов закон седи между папките\", допълни Гетов по повод проекта за промени в Закона за лекарствените средства в хуманната медицина, с който може да бъде спрян износът.\r\n\tТой обясни, че при организацията на фармацевтичната система в България не е трудно да се създаде престъпна схема за износ.\r\n\tТой даде пример с разликата в лекарствените цени – у нас инсулинът струва около 39 лева, а в Германия е 93 евро. Ако лекарство за болестта на Крон у нас се дават 50 лв. , в Германия е 60 евро. Това е проблем и на всички източноевропейските страни. \"Ние на практика сме донори и износители на пазара\", смята Гетов.\r\n\tПо повод конкретния случай Гетов поясни, че най-вероятно са проверявани болнични аптеки, тъй като са иззети медикаменти, които се използват при болнично лечение.\r\n\t\"Надявам се министърът на здравеопазването още в понеделник на всички замесени лица да отнеме със заповед правото да упражняват професията за максималния срок\", допълни той.\r\n\tГетов също така призова депутатите да заседават както заседаваха за Бюджет 2018, за да приемат промените в закона за лекарствата, които биха \"ударили\" по паралелния им износ.", "date": "2017.12.03", "title": "Сириец бил организатор на престъпния реекспорт на лекарства"}
{"url": "http://www.mediapool.bg/karakachanov-iska-koalitsionen-savet-po-kazusa-s-tsarskite-imoti-news272621.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВМРО няма да подкрепи евентуален закон, даващ право на собственост на Симеон Сакскобургготски върху т.нар. \"царски имоти\" и предлага царското семейство да ползва имотите, но те да останат държавна собственост, заяви лидерът на партията и вицепремиер Красимир Каракачанов в неделя пред БНР. Той допълни, че ВМРО, която е част от управляващата коалиция, иска свикване на коалиционен съвет по казуса.\r\n\t \r\n\tНе е ясно дали позицията му съгласувана с премиера и ГЕРБ. В понеделник министрите на правосъдието Цецка Цачева и на регионалното развитие Николай Нанков ще обявят решението на работната група на правосъдното министерство, натоварена да намери решение за \"царските имоти\". \r\n\t \r\n\tПреди няколко седмици МРРБ поиска двете дела за \"Врана\" и \"Царска Бистрица\" да бъдат спрени, докато се намери извънсъдебно решение за \"царските имоти\", независимо, че държавата спечели делата за други три имота.\n\n\r\n\tОще преди 20 години Конституционният съд излезе със становище, че законът от 1947 г. за отнемане имотите на починалите царе Фердинанд  Първи и Борис Трети е противоконституционен. Това решението на КС обаче няма реститутивен ефект, но на негова база държавата върна имотите на Симеон Сакскобургготски . От решението на КС до момента не е изработен нов закон.\r\n\tСпоред неофициална информация намерението на правителството е да се постигне сделка, така че Сакскобургготски да се откаже от заведените дела в Европейския съд по правата на човека в Страсбург, тъй като българската държава вероятно ще ги загуби. Причината е, че през 2009 г. парламентът прие мораториум, с който отмени правото на Сакскобургготски и сестра му Мария-Луиза да се разпореждат с реституираното си имущество \"до приемането на специален закон\", но такъв закон все още няма и поради това наложената забрана е лишена от правни основания. \r\n\t \r\n\tСпоред неофициална информация споразумението, което е предложено на Сакскобургготски е, че той ще запази собствеността си върху двореца \"Врана\", \"Царска Бистрица\", къщата в \"Баня\" и част от горите. За \"Ситняково\", \"Саръгьол\" и \"Кричим\" ще получи парично обезщетение, чийто размер е въпрос на преговори. \r\n\t \r\n\tРешението, което може да се намери, е царското семейство да ползва имотите, но те да останат държавна собственост, както е бил решен казусът в Гърция и Сърбия, заяви Каракачанов пред БНР. \r\n\t \r\n\tСпоред него това, че бившият цар и премиер Сакскобургготски е бил почетен гост в делегацията на Бойко Борисов (част от която беше и Каракачанов) в Саудитска Арабия, не означава, че неговата роля във вземането на решенията в политическия живот се засилва. \r\n\t \r\n\tкоментира Красимир Каракачанов пред БНР. \r\n\t \r\n\tПо-рано тази седмица, докато той бе в Саудитска Арабия заедно с премиера, партията му ВМРО излезе с остра позиция срещу \"опитите за мълчаливо и лекомислено отстъпване на т.нар. царски имоти на фамилията Сакскобургготски\". ВМРО обяви, че вижда опити за \"сделка\" със Симеон - явно срещу предполагаеми негови международни контакти, които обаче били \"доста съмнителни\".\r\n\t \r\n\tВ неделя Каракачанов разясни още веднъж позицията си защо Сакскобургготски няма права върху \"царските имоти\", с изключение на резиденцията в с. Баня, Карловско, върната с акт на пловдивския областен управител Гьока Хаджипетков едва през 2005 г., по времето на правителството на самия Сакскобургготски. В момента никой не оспорва тази реституцията, защото това е единственият имот, за който има неоспорими доказателства, че е платен с лични пари на цар Борис III. \r\n\t \r\n\t\"\r\n\t каза Каракачанов пред БНР.\r\n\t \r\n\t повтори той.\r\n\t \r\n\tВицепремиерът и министър на отбраната заяви още, че няма причина да се бави ратифицирането на договора с Македония от Народното събрание и това предстои.\r\n\t \r\n\tКаракачанов коментира още, че по време на посещението на правителствената делегация в Саудитска Арабия не е коментирана темата за продажба на оръжие. Той увери,че България тръгува с оръжие само със страни, които не са в ембарговия списък: \".", "date": "2017.12.03", "title": "Каракачанов иска коалиционен съвет по казуса с \"царските имоти\""}
{"url": "http://www.mediapool.bg/namesa-na-vlastta-korigira-otsenkata-na-ban-che-aets-belene-e-neizgoden-proekt-news272622.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tУчените от БАН са стигнали до обосновано заключение, че АЕЦ \"Белене\" е  неизгоден проект, но под натиск на енергийното министерство докладът е претърпял корекции, така че в окончателния му вариант е залегнала по-благосклонна оценка за проекта. Това става ясно от , изтекла в платформата за анонимно споделяне Balkanleaks и публикувана от сайта \"Биволъ\".\r\n\tКакто е известно, правителството възложи на БАН да изработи доклад, въз основа на който да се вземе управленско решение за съдбата на проекта, спрян през 2012 г. с решения на Министерския съвет и парламента. В началото на октомври енергийният министър , че от БАН е представен междинен доклад по казуса, но той се анализира от БЕХ, НЕК и Министерството на енергетиката. публично на 16 ноември. Заключенията в него са, че проектът е нужен, но би бил рентабилен само при определени условия.\r\n\tСтава дума за документа, поръчан на БАН от Българския енергиен холдинг (БЕХ) с предмет: \"Изготвяне на Национална стратегия в областта на енергетиката (с фокус върху електроенергетиката)\".\r\n\tТази версия на доклада е била предадена на БЕХ и МИЕ в края на септември 2017. Някои от заключенията от този междинен вариант бяха публикувани през октомври във в. , който твърди, че разполага с текста, но не го публикува.\r\n\tДокладът съдържа въведение, три части и два анекса:\r\n\tАЕЦ \"Белене\" се разглежда подробно във втората част на доклада. Пълното име на заданието, разработено от БАН е: .\r\n\tОбособени са три части:\r\n\tНаправено е обаче важно уточнение:\r\n\t\"Междинните доклади са предназначени да бъдат четени и използвани в цялост, а не частично и поотделно. Отделянето и/или изменението на който и да е раздел или страница от докладите ги прави невалидни по отношение на изводите и оценките. Тези изводи и оценки са валидни само по отношение на допусканията, обхвата и целите на докладите към датата на отчитането им.\"\r\n\tСлед като БЕХ и министърът на енергетиката са проучили внимателно тази версия, те са оказали натиск на екипа по проекта да въведе значителни промени и по тази причина проектът е бил удължен с два месеца – твърди пред \"Биволъ\" анонимното лице, изпратило документите.\r\n\tВ документи, които представляват MS Word и MS Excel файлове, се откриват коментари и промени от потребител \"beh\", както и метаданни за последни промени от потребител с име MEET – предишното съкращение на Министерството на икономиката и енергетиката.\r\n\tОтносно икономическата и финансова целесъобразност на АЕЦ \"Белене\", учените от БАН излизат с .\r\n\tПриложен е и интерактивен модел в MS Excel файл с 18 таблици и алгоритъм за автоматично обновяване на резултатите. Така всеки може да тества варианти на прогнозни цени на вътрешния и регионалния пазари и варианти на натоварване на мощностите. Този модел е бил готов още през юни 2017, сочат метаданните от файла. Файлът е променян последно от потребител с име \"beh\" на 18 септември 2017.\r\n\tСметките за данъкоплатеца не излизат при нито една от комбинациите, според учените от БАН, изготвили предварителния доклад.\r\n\tРазработените финансови анализи обхващат богат спектър от възможни варианти, както за финансиране на изграждането на проекта, така и за неговата експлоатация по време на целия му жизнен цикъл. Използвани са 6 варианта на участие в капитала на проектната компания за изграждане на централата и финансиране на проекта, 5 варианта на прогнозни цени на вътрешния и регионалния пазар, където централата може да продава произведената от нея електрическа енергия, и 2 варианта на натоварване на мощностите. \"Кръстосването\" на всички тези варианти води до общо 90 комбинации.\r\n\tПри нито една от тези 90 комбинации проектът не е финансово жизнеспособен. Това се случва и при най-високи цени, пълно натоварване и различно съотношение между собствен и привлечен капитал. Нетните парични потоци на проекта са отрицателни, а вътрешната му норма на възвръщаемост е под дисконтовата норма.\r\n\tНаличието на тази междинна версия, която, както се вижда, е била почти окончателна, дава възможност да се провери какво точно е променено след удължаването на срока с два месеца, за да се стигне до крайната версия, която дава по-благоприятни изводи за целесъобразността от строежа на втора атомна централа.\r\n\tКрайната версия на доклада беше засекретена, макар че става дума за строго научен труд на базата на отворени данни, а не за доклад изготвен от службите на базата на разузнавателна информация. Окончателният доклад вече беше изискан по ЗДОИ от няколко извънпарламентарни политически партии.\r\n\t\"Биволъ\" призовава лицата с достъп до окончателния доклад да го изпратят в Balkanleaks. Сравняването на крайната и междинната версия ще даде отговор на въпроса какво е променено в доклада и дали промените са съвместими с обективната и безпристрастна научна оценка, или са партизанска фалшификация по заповед на правителството, за да се оправдае една огромна кражба на обществен ресурс, в полза на чужда държава и корупционни кръгове, отбелязва изданието.\r\n\tИ допълва, че дори и крайната версия на доклада да е класифицирана, нейното публикуване в нарушение на действащото законодателство е оправдано от гледна точка на обществения интерес, за да се защитят парите на данъкоплатците, честта на българските учени и бъдещето на българските деца.", "date": "2017.12.03", "title": "Намеса на властта коригира оценката на БАН, че АЕЦ \"Белене\" е неизгоден проект"}
{"url": "http://www.mediapool.bg/tramp-se-nahvarli-sreshtu-fbr-s-tsyala-tirada-tuitove-news272625.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОще в ранни зори в неделя президентът Доналд Тръмп атакува Федерално бюро за разследване в поредица туитове, с които отново отрича да е искал от бившия директор на ФБР Джеймс Коми да спре разследването срещу срещу бившия му съветник по националната сигурност Майкъл Флин. \r\n\t \r\n\tФлин стана първият член от администрацията на Тръмп, който се призна за виновен в рамките на разследването на специалния прокурор Робърт Мълър за намеса на Русия в президентските избори миналата година. Президентът отрича екипът му да е заговорничил с Русия, за да спечели той изборите. \r\n\t \r\n\tТирадите на Тръмп в социалната мрежа не спират втори ден, след като в петък Флин се призна, че е лъгал ФБР за контактите си с руския посланик в периода преди президентът да встъпи в длъжност. Още трима бивши съветници на Тръмп са с повдигнати обвинения в рамките на разследването. \n\n\r\n\t \r\n\tТръмп уволни бившия шеф на ФБР Джеймс Коми през май т.г. \r\n\t\"Аз никога не съм молил Коми да спре да разследва Флин. Просто още една Фалшива Новина, покриваща друга лъжа на Коми\", написа президентът. \r\n\tПри изслушване в Сената в началото на юни бившият директор на ФБР Джеймс Коми заяви, че Доналд Тръмп лично е поискал от него да спре разследването срещу Флин.\r\n\t \r\n\tМайкъл Флин заяви в петък, че сътрудничи на разследването на Мълър за евентуална руска намеса в американските избори. Той се призна за виновен по обвиненията, в замяна на което му е предложено намалена присъда от шест месеца, предаде БиБиСи. \r\n\t\r\n\t \r\n\tСпоред анализатори сделката е индикация, че Тръмп има уличаваща информация за един или повече високопоставени членове от екипа на Тръмп. \r\n\tВ събота той нападна Министерството на правосъдието за лошо проведеното разследване за частния имейл сървър на Хилари Клинтън, като в същото време ведомството \"несправедливо\" се съсредоточило върху неговия бивш съветник Майкъл Флин. \r\n\tВ последвалата тирада в неделя рано сутринта президентът обвини и телевизия Ей Би Си Нюз в \"ужасяващо неточно и нечестно отразяване\", заради излъчен предишния ден неверен материал за Майкъл Флин. Преди това телевизията се извини на зрителите за \"сериозната грешка\" на своя репортер основен разследващ репортер Брайън Рос и го отстрани от работа за четири седмици без заплащане.\r\n\tПървоначално Рос съобщи, че по време на предизборната си кампания Тръмп е наредил на Флин да влезе в контакт с руснаците. Впоследствие Рос уточни съобщението си, като каза, че според източника му Тръмп вече като избран за президент бил казал на Флин да влезе във връзка с руснаците относно съвместната борба с \"Ислямска държава\". \r\n\t \r\n\tТръмп освен това написа, че репутацията на ФБР е станала \"на пух и прах - най-лошата в Историята!\" и увери: \"ние ще я направи отново страхотна\", предаде Асошиейтед прес.\r\n\t \r\n\tТака той отвърна на съобщения, че ветеран от ФБР - агент на контраразузнаването - е бил отстранен от екипа на специалния прокурор Робърт Мълър, разследващ руска намеса в американските избори, заради критични към Тръмп есемеси.\r\n\t \r\n\tТръмп написа, че отстраненият агент бил \"Безнравствен (не, много непочтен?)\". Президентът намекна също, че агенцията се нуждае от драстична промяна под ръководството на новия директор Кристофър Рей.\r\n\tАгентът работел по разследването за използван от Хилари Клинтън частен имейл за служебни цели, докато тя беше държавен секретар. \r\n\t \r\n\tПрез уикенда стана известно, че Мълър, който е бивш директор на ФБР, през лятото е отстранил агент от разследване, след като се разбрало, че в свои есемеси той е изказвал критики към Тръмп. \r\n\t \r\n\tПрезидентът коментира възмутен в Туитър: \"Доклад: Агент на ФБР, който е анти-Тръмп, води разследване за имейлите на Клинтан. Сега всичко започва да придобива смисъл!\"\r\n\tГоворител на Мълър каза, че служителят е бил отстранен от разследващия екип веднага след като са били разкрити писани от него есемеси.", "date": "2017.12.03", "title": "Тръмп се нахвърли срещу ФБР с цяла тирада туитове"}
{"url": "http://www.mediapool.bg/germaniya-predlaga-pari-na-othvarleni-kandidati-za-ubezhishte-za-da-se-varnat-v-rodinata-si-news272627.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tМигранти, получили отказ на убежище в Германия, могат да кандидатстват за финансова помощ до 3000 евро, ако изберат да се върнат доброволно в страната си, съобщи германското вътрешно министерство в неделя, цитирано от ДПА.\r\n\t \r\n\tСемейства, връщащи се у дома, могат да кандидатстват за стоки и услуги на обща стойност до 3000 евро, а отделни лица могат да разчитат на стоки и услуги на стойност до 1000 евро в страната си, посочва министерството. Тези помощи са резултат от разширяването на съществуваща програма за подпомагане, която се прилага от февруари.\r\n\t \r\n\tПравителството се опитва да стимулира доброволното напускане на получили отказ кандидати за убежище, след като през 2015 и 2016 г. в Германия пристигнаха близо 1 милион мигранти от страни като Сирия, Афганистан и Ирак.\r\n\t \r\n\t\"Ако решите да се възползвате от доброволното напускане до края на февруари, ще получите не само първоначална помощ, но и съдействие за разходите за жилище през първата година в страната, от която идвате\", отбеляза германският вътрешен министър Томас де Мезиер пред популярния в. \"Билд\", цитиран от БТА.", "date": "2017.12.03", "title": "Германия предлага пари на отхвърлени кандидати за убежище, за да се върнат в родината си"}
{"url": "http://www.mediapool.bg/falshivata-bomba-na-koledniya-bazar-v-potsdam-bila-opit-za-iznudvane-na-dhl-news272626.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПодозрителният пакет, намерен близо до коледния базар в германския град Потсдам в петък, не бил свързан с тероризъм, а част от опит за изнудване на куриерската компания Ди Ейч Ел (DHL), съобщи вътрешният министър на провинция Бранденбург Крал-Хайнц Шрьотер, цитиран от ДПА.\r\n\t \r\n\tСпоред Шрьотер, че в писмо, приложено към пакета, заподозряно лице искало от Ди Ейч Ел - колетното подразделение на логистична компания \"Дойче пост\", голяма парична сума - милиони евро.\r\n\t \r\n\tОткритият в Потсдам пакет съдържал материали за направата на бомба, включително към 100 пирона, неустановено вещество на прах и метален цилиндър. Началникът на полицията в провинция Бранденбург Ханс-Юрген Мьорке каза, че в пакета е имало писмо от изнудвача под формата на кю ар код (QR code).\r\n\t \r\n\tПодобен пакет беше доставен преди известно време в източния град Франкфурт на Одер, каза регионалният министър. Той добави, че при отварянето пакетът се възпламенил и шантажиращото писмо в него било унищожено.\r\n\t \r\n\tСпоред шефа на полицията основният заподозрян и за двата случая е мъж от района на Берлин. Мьорке обаче не разкри подробности, тъй като разследването продължава.\r\n\tВъпреки първоначалните данни, че пакетът не може да се взриви, понеже липсва детонатор, по-нататъшните анализи показаха, че устройството е много опасно и може да нарани сериозно хората, каза Шрьотер.\r\n\t \n\n\r\n\tМьорке прогнозира, че е възможно да има и други подобни доставки. Властите предупредиха получателите да бъдат внимателни, когато отварят неочаквани куриерски доставки.", "date": "2017.12.03", "title": "Фалшивата бомба на коледния базар в Потсдам била опит за изнудване на DHL"}
{"url": "http://www.mediapool.bg/gerb-bulgaria-stava-vse-po-dobro-myasto-za-zhivot-news272617.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългария става все по-добро място за живот, където децата ще имат по-добър живот от този на родителите си, заявява партия ГЕРБ в поздравителен адрес по случай 11-годишнината от основаването си.\r\n\t\"Основавайки партията на 3 декември 2006 година, си поставихме за цел да сложим край на безпринципното управление на България\", декларира партията и допълва, че успешно изпълнила целта си да обедини гражданите и възстанови доверието им в държавата, както и доверието на ЕС към България.\r\n\t\"Тогава взехме решение, което се оказа изключително правилно и ни помага и до днес – да се явяваме самостоятелно на всички избори и винаги да се стремим да управляваме сами. А ако гласовете на гражданите са такива, че се налага да участваме в коалиционно управление, да го правим единствено с партии в център-дясно и след подробно разписано коалиционно споразумение. Това укрепи доверието към нас и хората знаят, че когато управлява ГЕРБ е ясно кой носи отговорността за България\", се казва в поздравителния адрес, подписан от премиера и лидер на ГЕРБ Бойко Борисов, както и от неговите партийни заместници Йорданка Фандъкова – кмет на София, Димитър Николов – кмет на Бургас , Цветан Цветанов – зам.-председател на ГЕРБ.\r\n\t\"Заради нашата принципност, откритост и отговорност, успявахме да спечелим почти всички избори през последните 11 години. За този период допуснахме само една сериозна загуба, но тя ни отрезви и ни направи по-силни\", посочват от ГЕРБ.\r\n\tПартията отчита, че спрямо годината на учредяването й Брутният вътрешен продукт на България вече се удвои: \"Основната заслуга за това е на ГЕРБ, защото двете тройни коалиции, доминирани от БСП, ни оставяха кризи, растящи дефицити, задълбочаващи се дългове, изхарчен резерв, спрени еврофондове, намалени кредитни рейтинги, икономически спад и международна изолация. Обратно – и при трите си правителства, ГЕРБ носи на България стабилност, балансирани бюджети, намаляване на дълга, увеличаване на фискалния резерв, работещи еврофондове, повишаване на кредитните рейтинги, икономически растеж и уважение сред международните партньори\".\n\n\r\n\tВсичко това е използвано за \"повишаване на качеството на живот на хората\", изтъкват от ГЕРБ и изброяват строителството на магистрали, пътища, жп-линии, пречиствателни станции, водни съоръжения, канализации и депа за отпадъци.\r\n\tПо-нататък управляващата партия отчита: \"Във външнополитически план ГЕРБ изгради доверие сред нашите съюзници, въз основа на което България се превърна както в лидер и крепител на стабилността на Балканите, така и във важен фактор при взимането на решения за бъдещето на Европа в Брюксел.\"\r\n\t\"Днес, 11 години след началото, продължаваме борбата за европейското развитие на България. Колкото и невероятно да изглежда, близо 11 години след присъединяването ни към Европейския съюз, в България има сили, които искат отново да ни тласнат в други посоки и по други пътища. През последното десетилетие ГЕРБ е единственият гарант, че бъдещето на децата ни ще бъде европейско. И ние ще продължаваме да го отстояваме, независимо какво ще ни струва това. Въпреки всички конспирации и саботажи от страна на опонентите ни, правителството ни ще запази стабилността в държавата. Ще го правим не заради председателството на ЕС, а заради българите. Защото ние обичаме 100% от българския народ и работим за доброто на всички\", завява ГЕРБ в поздравителния си адрес, който продължава с думите: \"Помнете, че критериите към нас са по-високи. И обществото, и медиите, и чуждестранните ни партньори очакват от нас да бъдем еталон за морал и професионализъм. Това е високата летва, която сами си поставихме и ще поддържаме и занапред. Така че не се отпускайте и се пазете от всичко порочно, защото грешките няма да се толерират.\"", "date": "2017.12.03", "title": "ГЕРБ: България става все по-добро място за живот"}
{"url": "http://www.mediapool.bg/po-golyama-i-po-yarka-tazi-nedelya-ima-super-luna-news272618.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВ неделя вечерта всички, които обичат да наблюдават звездното небе, ще могат да наблюдават (при добра видимост, разбира се) т.нар. Супер Луна, когато спътникът на Земята ще изглежда по-голям и по-ярък от обикновено. \r\n\tТова е последната Супер Луна за годината, но ще бъдезащото орбитата на Луната ще е най-близо до Земята. \r\n\tТози път Луната ще се приближи до нас на разстояние 357 987 километра – с 26 хил. км. по-близо, отколкото обикновено. Въпреки това разликата в размера – 7% и в яркостта – 15%, няма да е особено забележима за невъоръжено око.\r\n\tНАСА нарече сегашното явление първа част на \"трилогията Супер Луната\", тъй като феноменът обхваща три събития – докато Луната е на минимално разстояние от Земята, ще се случат още две пълнолуния: на 1 и 31 януари.\r\n\tРобърт Мейси от Кралското астрономическо общество във Великобритания коментира пред БиБиСи, че \"най-фантастичната картина\" може да се наблюдава при изгряването на Луната в неделя и при залеза й в понеделник.\n\n\r\n\tТова е свързано с т.нар. оптическа \"лунна илюзия\", при която Луната изглежда много по-голяма, когато започва да се издига над хоризонта.\r\n\t\"Това е забележително явление и си струва хората да го видят\", казва ученият, но допълва, че хората не бива да очакват Луната да им се стори огромна, а само малко по-голяма от обикновено.\r\n\tЛуната се върти около Земята по елиптична орбита и тъй като няма формата на идеален кръг, разстоянието между нашата планета и естествения й спътник постоянно се мени. Освен това разстоянието зависи от въртенето на самата Земя около Слънцето. Всичко това означава, че перигеят – максималното приближаване на Луната към Земята – и пълнолунието далеч не винаги съвпадат. Само когато се случват едновременно, може да се говори за Супер Луна.\r\n\tПеригеят ще настъпи в 10.43 ч. българско време на 4 декември, каза Пенчо Маркишки от БАН.\r\n\tМиналата година Луната се приближи до Земята най-близкото разстояние от 1948 г. насам – феномен, който ще се повтори чак на 25 ноември 2034 г.", "date": "2017.12.03", "title": "По-голяма и по-ярка: Тази неделя има Супер Луна"}
{"url": "http://www.mediapool.bg/gartsiya-i-evrozonata-se-sporazumyaha-za-sledvashtite-reformi-po-spasitelniya-paket-news272620.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГърция и кредиторите й от еврозоната постигнаха в събота предварително споразумение относно реформите, които Атина трябва да извърши съгласно програмата на спасителния финансов пакет, предаде Ройтерс, цитирана от БТА.\r\n\t\r\n\tСпоразумението, което включва набор от чувствителни политически мерки - по фискални въпроси, реформи в енергетиката и трудовия пазар, лошите кредити и приватизацията, - може да открие пътя към нови кредити и да придвижи Гърция напред до връщането й към пълно пазарно финансиране.\r\n\t\r\n\tСпоразумението между представители на Гърция, ЕС и МВФ трябва да бъде одобрено от финансовите министри на страните от еврозоната, насрочено за 4 декември.", "date": "2017.12.03", "title": "Гърция и еврозоната се споразумяха за следващите реформи по спасителния пакет"}
{"url": "http://www.mediapool.bg/alternativa-za-germaniya-napravi-oshte-edna-krachka-kam-krainodyasno-news272628.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКрайнодясната популистка партия \"Алтернатива за Германия\" АзГ която приключи в неделя двудневния си конгрес в Хановер, направи още една крачка надясно, като избра двама членове от националистическото си крило - Йорг Мойтен и Александер Гауланд - за съпредседатели на партията.\r\n\t \r\n\tДвамата имат изразени антиислямски и антиимигрантски виждания, които помогнаха на партията да спечели почти 13 процента от гласовете на изборите през септември, давайки й 90 места в Бундестага.\r\n\tИслямът принадлежи на Германия, колкото Ангела Меркел принадлежи на канцлерството, заяви Фон Щорх, която получи подкрепа от 55,2 процента от гласовете на делегатите, за да бъде отново част от ръководството на АзГ.\r\n\tАлис Вайдел, която ръководи парламентарната група на АзГ, каза, че кариерата на Меркел е към края си и напомни, че много бивши привърженици на консерваторите на Меркел не одобриха управлението й по време на бежанската криза. \r\n\tБеатрикс фон Щорх, депутатка от АзГ от северния град Любек, каза, че решението на Меркел да приеме стотици хиляди мигранти през 2015 и 2016 година, я правят най-големия нарушител на закона в германската история след Втората световна война.", "date": "2017.12.03", "title": "\"Алтернатива за Германия\" направи още една крачка към крайнодясно"}
{"url": "http://www.mediapool.bg/mareshki-shte-izleze-che-mizhavi-aptechki-vartyat-dalaveri-v-ushtarb-na-zakonniya-biznes-news272624.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t \r\n\tЛидерът на \"Воля\" и аптекарски бос Веселен Марешки, който е обект на медийни разследвания и прокурорски проверки за далавери с лекарства, приветства акцията на службите от събота, разкрила схема за незаконен реекспрот на скъпи медикаменти. Самият той явно не е сред разобличените, което даде основание на партия \"Воля\" да декларира, че лидерът й няма нищо общо със схемите. Преди ден службите оповестиха, че са задържали седем души в организирана престъпна група за износ на лекарства и са иззели медикаменти за милиони левове от над 60 адреса в страната.\r\n\t \r\n\tСамият Марешки коментира пред БНР, че реекспортът е законна дейност, но изписването на фалшиви рецепти и износът на лекарства платени от НЗОК, не е.\r\n\tвъзмути се Марешки.\n\n\r\n\tразясни още \"живата история\" на аптечния бизнес. \r\n\t \r\n\t\r\n\t \r\n\tПо повод разследванията в здравеопазването, Марешки заяви, че \"\" но никой не им търси отговорност. \r\n\t \r\n\t\"Месеци наред във водещи медии, включително в обществената телевизия, се наслагваше тенденциозно фалшивата новина, че схемите на реекспорт на скъпоструващи лекарства, с които се източва Националната здравноосигурителна каса, са свързани със семейния бизнес на нашия лидер Веселин Марешки. Тя бе лансирана от кого ли не - от политици, от псевдо-разследващи журналисти, от добре подсигурени за публикациите медии. Рано или късно обаче истината излиза наяве\", се казва в позицията на \"Воля\".\r\n\t \r\n\t\"Сега стана ясно, че службите и прокуратурата са разкрили схема за реекспорт на лекарства – проблем, за който всъщност ние от \"Воля\" алармираме от месеци. Нещо повече - нееднократно сме декларирали, че ще подкрепим всяка законодателна мярка, която ще прекрати източването на НЗОК. Всички медии в събота отразиха новината, но никоя не посмя да каже цялата истина по темата. Обществената телевизия БНТ, която всички ние издържаме с данъците си, през последните месеци пускаше серия измислени \"разследвания\", насочени срещу лидера на \"Воля\" Веселин Марешки. Тези \"разследвания\" изобщо не достигнаха до истината, която вчера беше изнесена от компетентните институции, защото предназначението им беше друго - да се внушава на хората, че г-н Марешки участва в незаконни схеми. Подобни статии излизаха редовно и в някои седмичници. Какво ще кажат сега сценаристите на тези фалшиви новини?! Ще имат ли мъжеството и морала да се извинят?! Не може в една демократична държава с лека ръка да бъдат допускани опити да се очернят почтени хора и почтен бизнес, защото някой от задкулисието има интерес от това. Ние няма да позволим истината да бъде скрита и темата да приключи за три дни, както много други такива. Подобен случай имаше с проверките на 900 нередовни бензиностанции през месец юни тази година. Обществото така и не разбра кои са нарушителите. А ако имаше дори само една на Веселин Марешки, това щеше да е топ новина седмици наред\", заявява партия \"Воля\".", "date": "2017.12.03", "title": "Марешки: Ще излезе, че мижави аптечки въртят далавери в ущърб на законния бизнес"}
