{"url": "http://www.mediapool.bg/rumen-petkov-beshe-izbran-za-lider-na-abv-news279323.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБившият вътрешен министър Румен Петков беше избран за лидер на основаната от президента Георги Първанов партия АБВ. Това стана на третия национален конгрес на формацията, който се проведе в София.\r\n\tДруги кандидати за поста нямаше и бившият вътрешен министър от кабинета \"Станишев\" получи подкрепата на 579 от общо 591 делегати на форума. Против бяха трима, а девет се въздържаха.\r\n\tЗа предстоящата смяна на партийният водач стана ясно още от речта на доскорошния й председател Константин Проданов.\r\n\t\"Настоящият конгрес на АБВ предоставя възможност за пренареждане и обновление на лидерския екип включително на ниво председател.Необходим ни е  нов стил на поведение, по-радикално, по-настъпателно, с акцент повече върху политическото и националното говорене.\" Това зави Проданов по време на конгреса пред делегатите.\r\n\t\"АБВ трябва да промени тактиката. Да имаме ясни цели и твърди позиции, които да отстояваме категорично. Време е за битка!\", призова Георги Първанов.\n\n\r\n\tТой посочи, че АБВ няма  да се откаже от битката за промяна на политическия модел на България. \"Промяната важи както по отношение на правилата за регистрация на партиите и тяхното финансиране, така и за въвеждането на смесена избирателна система. Не предлагаме и популистко свиване на субсидиите на партиите, но някакво ограничение трябва да има. Предлагаме да се направи и административна реформа с пълен преглед на състоянието на администрацията. Всичко това трябва да го поставим много силно и категорично, и да  го финализираме в един момент чрез изработването на нова Конституция\", каза Първанов.\r\n\tТой призова конгреса на АБВ да даде мандат на ръководството на партията за  активни преговори със сродни политически формации за създаването та нова коалиция.\r\n\t\"Днес ние от АБВ подаваме своята ръка не от слабост, а за единна сила. Какъвто и да е отговорът на другите централи, ние ще бъдем активен фактор и катализатор на единението между партиите в левия център, и родолюбивото пространство. Това ново обединение може да има краткосрочни тактически цели, но и по-дълъг хоризонт. Трябва да покажем, че ще работим с всички, които имат готовността, волята, характера и капацитета да променяме заедно страната ни. Време е да  проведем своята битка за България, за Отечеството, за всички българи, където и да са те. За всеки един наш сънародник. Нека битката започне сега\", призова Георги Първанов.   \r\n\tСпоред него отмяната на мораториума върху проекта \"Белене\" е заслуга на АБВ.Първанов напомни, че парламентарната група на партията е настоявала за това в миналото Народно събрание.", "date": "2018.05.19", "title": "Румен Петков беше избран за лидер на АБВ"}
{"url": "http://www.mediapool.bg/opasnost-ot-gradushki-i-gramotevitsi-v-17-oblasti-v-stranata-news279306.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЖълт код за интензивни валежи и гръмотевични бури е обявен в 17 области в страната за 19 май 2018 г., показват данните на Националният институт по хидрология и метеорология при БАН.\r\n\tПредупреждението за интензивни валежи е в сила за областите София, София област, Ловеч, Габрово, Велико Търново, Стара Загора, Пловдив, Смолян, Кърджали, Хасково, Ямбол, Бургас, Варна, Добрич, Шумен, Търговище, Сливен.\r\n\tОчаква се валежите да са придружени с гръмотевици и градушки. В Стара планина и прилежащите райони има вероятностда паднатзначителни количества валежи от 20-30 л/кв.м, в отделни райони до 45 л/кв.м.След обяд от запад валежите ще спират и облачността ще се разкъсва и намалява. Вятърът ще е слаб до умерен от север-северозапад.\r\n\tВремето ще бъде по-хладно, с максимални температури в повечето места между 20 и 25градуса.\r\n\tПроливни дъждове и градушки се изсипаха над много райони предимно в източната част на странатаи в петък.  \n\n\r\n\tПорой и силна градушка удари Габрово. Улиците на града се превърнаха в реки, а хората ринеха ледени топчета с лопати от дворовете си, показват любителски кадри, разпространени в интернет. Наводнени са били домове и магазини.\r\n\tПроливен дъжд с градушка имаше още в Димитровград, Съединение, Асеновгради Карнобат.\r\n\tНа 15 май буря предизвика бедствено положение в общините Плевен и Бяла Слатина, като нанесе тежки поражения на домовете на хората, някои от които останаха без покрив, а други без ток.", "date": "2018.05.19", "title": "Опасност от градушки и гръмотевици в 17 области в страната"}
{"url": "http://www.mediapool.bg/sreshtata-na-varha-es---zapadni-balkani-dala-samochuvstvie-na-balgarite-smyata-lilyana-pavlova-news279308.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСрещата на върха ЕС-Западни Балкани е дала самочувствие на българските граждани, смята министърът по европредседателството Лиляна Павлова.\r\n\tВ предаването \"Панорама\" по БНТтя беше помолена да обобщи с една дума срещата, която събра европейски и балкански лидери в Софияв четвъртък.\r\n\t\"Това е самочувствие, че сме достоен, пълноправен член на ЕС, че нашият глас има значение, че ни уважават\", каза Павлова.\r\n\tСпоред нея за правителството на Борисов срещата е била \"признание\", за държавите от Западните Балкани - \"надежда\", а за европейските лидери - \"обединение\".\r\n\t\"Лидерите си тръгнаха от София по-обединени\", каза Павлова.\n\n\r\n\tТя отбеляза, че макар пътят на страните от Западните Балкани към ЕС да не е лесен, нито един от лидерите им не е казал \"не\" на желанието им за присъединяване.\r\n\tПрез юни предстои втора среща на върха по темата \"Западни Балкани\" в Лондон, съобщи още Павлова.\r\n\t\"И защо не през 2025 г - теоретично, но може и да е тогава - не две, а три държави да се включат в ЕС. Както ние в Европа имаме нужда да се реформираме, така и Западните Балкани имат нужда, заедно трябва да се реформираме\", отбеляза тя.\r\n\tНа въпрос дали може да оцени сега европредседателството ни, тя заяви, че има още много работа до 1 юли, когато то приключва.\"Мисля, че оценките, които получихме през изминалите дни, са красноречиви, те говорят сами за себе си, и дават една много висока оценка\", каза Павлова.", "date": "2018.05.19", "title": "Срещата на върха ЕС - Западни Балкани дала самочувствие на българите, смята Лиляна Павлова"}
{"url": "http://www.mediapool.bg/ekaterina-zaharieva-evropa-tryabva-da-se-reformira-news279313.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕвропа не е готова да поеме тежестта на разширяването утре, но дали ще е готова през 2025 г. зависи както от страните-членки, така и от кандидатките. Това коментира външният министър Екатерина Захариева пред Нова телевизия.\r\n\t\"Европа трябва да се реформира. Не е все едно дали на една кръгла маса застават 15, 28 или 33-34\", заяви Захариева.\r\n\tПо думите й Европа взима бавно решения, защото трябва да обедини много държави.\r\n\t\"Но съвсем не съм съгласна с това, че проектът е в опасност\", заяви Захариева.\r\n\t\"Когато Европа е готова да инвестира 30 милиарда в тези държави, със сигурност е готова да приеме тези държави\", смята българският външен министър. Според нея не може да се каже, че нищо не се е случило на срещата на върха в София.\n\n\r\n\t\"Когато има безспорен успех, нещо, което не се е случвало от 15 години на европейска сцена, и това се случва в България, по идея и инициатива на България, абсурдно е да кажем, че нищо конкретно не се е случило\", заяви Захариева.\r\n\t\"По инициатива на България, ЕК оповести дългосрочна и всеобхватна стратегия с ясни ангажименти за Западните Балкани\", каза вицепремиерът.", "date": "2018.05.19", "title": "Екатерина Захариева: Европа трябва да се реформира"}
{"url": "http://www.mediapool.bg/desetki-muzei-v-stranata-se-vklyuchvat-v-noshtta-na-muzeite-v-sabota-news279311.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДесетки музеи в цялата страна ще се включат в четиринадесетото издание Европейската нощ на музеите. Тази година мотото е \"Хиперсвързани музеи: нови подходи, нови общества\".\r\n\tСамо в София участват близо 50 музеи и галерии. Входът е безплатен от 18 часа до полунощ, а програмата разнообразна.\r\n\tСъбитието се организира от Френския културен институт, Столичната община и Министерството на културата.\r\n\t\r\n\t участва с най-новата си изложба \"Враг/Приятел\". За събитието ще бъде открита и виртуалната интерактивна изложба \"Моите предци на война\", създадена от ученици от столични училища и екип на музея. В нея са представени вълнуващи лични родови истории от Втората световна война.\n\n\r\n\tАкцентът в  ще е изложбата \"Спасени за поколенията\", която е посветена на приноса на България за опазването на световното културно наследство, както и изложба \"45 години НИМ\". През целия ден за децата ще има занимания – рисунки с пясък, писане с пера и мастило, изработване на сапунчета. Цената е 8 лв. за едно занимание на дете. Вечерта е концертът на музикалната група \"Оратница\", която смесва български фолклор с елементи от съвременните музикални стилове и използва инструменти от цял свят. Ще има и игри от типа \"търсене на съкровище\". От 18 до 23 часа автобус ще вози посетителите от пл.\"Александър Батенберг\" до сградата НИМ в Бояна.\r\n\t\r\n\t ще представи експозицията \"Спортът в антична Тракия\".\r\n\t се включва с изложба на политически плакати на студентите от Националната художествена академия. ще разкрие тайните на българските откриватели и изобретатели чрез изложбата \"Запознайте се с робота Санбот, който може да говори, пее и танцува\".\r\n\t представя \"Между традицията и модернизма. Образи на родното в българското изкуство от 20-те г. на 20-и в.\" Включени са творби на знакови за българското изкуство автори, между които Иван Милев, Владимир Димитров-Майстора, Сирак Скитник, Иван Пенков, Николай Райнов, Пенчо Георгиев, Иван Лазаров, Никола Кожухаров, Борис Денев, Георги Машев. В 20:30 часа започва интерактивният спектакъл \"Х/й/ерофания\" - с фрагменти от обредни сюжети и митични персонажи от българския фолклор и героичния народен епос. Драматичните етюди са изпълнени с оригинална хореография и авторска музика.\r\n\t\"Анонимно присъствие\" на Станислава Иванова е изложбата в . В  до 23 часа може да се види експозицията \"Фрагменти от Европа\" - пейзажи от колекцията на галерията. Там от 18:30 часа е концертът на Мими Николова и Петър Железаров.\r\n\tВ  посетителите ще могат да видят \"Пространство за съвремие и класика\" - литературна вечер в двора на къщата музей „Пейо К. Яворов“, посветена на класиците на българската литература. Йордан Каменов, Банко П. Банков, Петър Анастасов, Велин Георгиев, Петър Андасаров, Трендафил Василев, Надя Попова, Ивайло Диманов, Анжела Димчева, Румен Спасов, студентите Тодор Иванов, Николай Панайотов и др. ще споделят мисли, възникнали от съкровеното им общуване с творчеството на класиците. Те ще четат любими творби от своите кумири или ще рецитират свои стихове, посветени на тях. Ще звучат и песни по стихове на знакови български поети.\r\n\t\r\n\tГост в Нощта на музеите в Стара Загора е световноизвестната пианистка проф. Жени Захариева. От 20:30 часа в голямата зала на Художествената галерия тя ще изнесе клавирен концерт \"Откровенията на природата\" посветен на 100 години от смъртта на Клод Дебюси.\r\n\tЕвропейската нощ на музеите в града на липите започва в 19 часа пред Регионалния исторически музей с изпълнения на фолклорен ансамбъл \"Загоре\". По-късно ще бъде открита изложба \"И да се, мамо, наредя с мойте вити гривни...\". От 20 часа в лапидариума ще има концерт на ансамбъл \"Загоре\" и огнено шоу \"Огънче\".\r\n\tВ къта за снимки \"Средновековните воини\" старозагрци ще могат да се снимат с различни облекла и оръжия. От 20:30 до 22:00 часа ще работи интерактивен кът \"Реставрирай сам\" в музея.\r\n\tВ афиша са включени още изложби, концерти, представяния на книги, срещи разговори в залите на Художествената галерия, Регионалния исторически музей, архитектурния комплекс \"Музей на религиите\", къща-музей \"Гео Милев\".\r\n\tВ Регионалния исторически музей в Благоевград ще бъде открита изложбата \"Автомагистрала \"Струма\" – Пътят към Европа. Покровник, Мощанец, Дамяница – археологически проучвания по лот 3\".\r\n\tВ експозицията са представени резултатите от проучванията на трите големи обекта, разкрити по трасето на магистралата, преминаващи през територията на област Благоевград. Това са Покровник и Мощанец – антични и късноантични селища от III-VI в., и Дамяница – праисторическо селище от късен неолит до финален халколит от втората половина на VI хил. пр. Хр. до първата половина на IV хил. пр. Хр.\r\n\tЩе бъдат показани най-интересните находки – над 400 броя, намерени при спасителните археологически проучвания на трите обекта. От Мощанец са експонирани изцяло запазени стъклени съдове, глинен ритуален съд – кернос, намерени в некропол от римската епоха, както и накити - пръстени, стъклена бронзова гривна, фибули, и монети от късната античност. Специален интерес представляват бронзовите пръстени с геми от червен камък.\r\n\tВ експозицията от Покровник са изложени глинени съдове, лампи, красиви антропо- и зооморфни апликации върху съдове, оловни тежести за рибарска мрежа, тежести за вертикален тъкачен стан, накити и монети. Специален интерес заслужават военната диплома и големият бронзов печат за хляб.\r\n\tНаходките от Дамяница са групирани в 5 теми - \"жители\", \"занаяти\", \"мода\", \"ритуали\" и \"знаци\" и \"Аз съм човек и нищо човешко не ми е чуждо\" - известна фраза на римския поет Публий Теренций.\r\n\tПодготвен е и специален кът с интерактивни игри, предназначени за малките посетители.", "date": "2018.05.19", "title": "Десетки музеи в страната се включват в Нощта на музеите в събота"}
{"url": "http://www.mediapool.bg/pochina-zhurnalistat-evgeni-kolev-news279307.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСлед продължително боледуване на 49-годишна възраст почина журналистът Евгени Колев, съобщиха колегите му от news.bg.\r\n\tЕвгени не успя да спечели най-важната битка и да пребори тежко заболяване, въпреки усилията си до последно.\r\n\t\"С острия си език, асоциативното си мислене и отказа да оставя текстовете си да плават по течението, Евгени често ядосваше, засягаше, дори дразнеше някои от нашите читатели. Но именно това беше и целта му - да провокира, да размисля, да подсеща, че в потока от новини и факти има логика, която трябва да бъде откроена. Сигурни сме, че Евгени Колев ще липсва дори и на тези, които не споделяха неговите политически възгледи\", пишат колегите от news.bg.\r\n\tЕвгени Колев е роден на 9 май 1969 г. в София. Завършва образованието си в Софийския университет \"Св. Климент Охридски\". Работата си в медиите започва като стажант-репортер в програма \"Хоризонт\" на БНР през 1992 г.\r\n\tРаботил е в радио \"Експрес\", \"Витоша\", \"7 дни\", в Балкански информационен пул (БИП), вестниците \"Малък вестник\", \"Дума\", \"Континент\", \"Експрес\". Публикувал е свои материали в списанията \"Европа 2001\", \"Епоха\", \"Вестник за народа\".\n\n\r\n\tПет години е офицер, впоследствие държавен служител, в дирекция \"Пресцентър и връзки с обществеността\" на МВР. \r\n\tПоклонението ще бъде в неделя от 13:30 часа в траурна зала \"Амбър\", кв. \"Орландовци\", ул.\"Кожарска\" №2.", "date": "2018.05.19", "title": "Почина журналистът Евгени Колев"}
{"url": "http://www.mediapool.bg/mediapool-weekly-may-12-may-18-2018-news279301.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\t\r\n\t\r\n\tThe historical EU – Western Balkans summit – the second of its kind in 15 years – was held in Sofia. The event was the high point of the Bulgarian Presidency of the Council of the EU. EU leaders assured their Western Balkan counterparts that their eventual succession to the Union while certain, won’t become reality in the near future and not at all without serious and real reform.\r\n\tDuring the forum a declaration, which describes the steps that the six Balkan states must take to bring them closer to succession, was signed. While the declaration maps out specific objectives and criteria, it does not mention any timeframe for those to be completed.\r\n\tThe EU hopes that this commitment would suffice in keeping Western Balkan states out of Russia’s influence all the while stressing that actual accession won’t happen before both sides are ready for it. More and more western analysts warn that Russia and other countries openly or otherwise destabilize the region. However, French president Emanuel Macron said that “Macron stressed that before actual succession not only the candidate states must undergo reforms, but the EU as well.\n\n\r\n\tGerman counselor Angela Merkel said that “”\r\n\tIn any case it seems that the Western Balkan states are still far from actual accession. Aside from high corruption, low rule of law, and the state of organized crime, another problem is the many unresolved disputes in the region.\r\n\tThis is especially disappointing to Macedonia and Albania who were hoping to begin the official accession procedure next month. Serbia and Montenegro are in the negotiation phase but there is no telling how long it will take for them to conclude.\r\n\tStill, Donald Tusk, President of the European Council said (and later tweeted in a similar tone) that “”\r\n\tBulgarian PM Boyko Borissov said that Europe doesn’t have anything to fear from this enlargement as the collective GDP of the six states is 96 million euro and the population – less than that of Romania. Donald Tusk was quick to tone down this enthusiasm:\r\n\t“”\r\n\t\r\n\t\r\n\t\r\n\tBulgaria’s most successful mountaineer Boyan Petrov, who disappeared May 3 while attempting to conquer one of Himalaya’s eight-thousanders, will remain forever somewhere below Shishapangma summit. An almost unprecedented search and rescue mission that lasted for 11 days came to a close with no success.\r\n\tBoyan Petrov separated from his group on April 29 to attempt a solo summit.\r\n\tThe most likely scenario is that Petrov has fallen in a crack along the way to the summit, another Bulgarian alpinist, Atanas Skatov, who just summited another eight-thousander in the Himalayas, Cho Oyo, asserted.\r\n\tBoyan Petrov was attempting to climb all eight-thousendars without oxygen. Before attempting Shishapangma and disappearing, he had summited 10 out of the 14.\r\n\t\r\n\t\r\n\t\r\n\tJournalists, publishers and international NGOs united against the declining freedom of the media in Central and Eastern Europe. There are some serious issues in Western Europe as well but media freedom in Central and Eastern Europe is currently facing an existential risk, participants in the conference declared. The conference was dedicated to the state of media freedom in Poland, Hungary, Czech Republic, Slovakia, and Bulgaria.\r\n\tThe conference was organized by Reporters Without Borders (RWB), the European Newspaper Publishers’ Association, the South East Europe Media Organization, the Bulgarian Publishers’ Union and others.\r\n\tDuring the opening speech, head of the Bulgarian Publishers’ Union Teodor Zahov said that ”\r\n\tThe focus during the portion on Bulgaria was again centered around DPS MP Delyan Peevski. Citing Bulgaria’s drop by 75 places in the Press Freedom Index over the past 12 years (from 36 in 2006 to 111 in 2018), participants explained that the power – political and otherwise - concentrates at the media network controled by Peevski. The document also stresses the increased number of threats and attacks of journalists in Bulgaria. The declaration clearly proclaims concentration of media ownership as “”, and adds that “”\r\n\t“”, the declaration reads. The document also points out that since 2009, except for a few brief interruptions, Bulgaria has been governed by GERB and its leader and three-times Prime Minister Boyko Borissov, who enjoys a non-critical and often positive coverage by media outlets close to Peevski.\r\n\t“”\r\n\tThe conference concluded with a , entitled “Media Freedom in Europe: Code Red”. The text describes many instances of political pressure and control over the media, and emphasized that capturing the media is one of the crucial steps towards establishing a benevolent dictatorship or state capture. The declaration grimly states that the “ … .”\r\n\tThe document urges policymakers and legislators on a European level to take measures to safeguard quality journalism. One recommendation is for a European fund for the protection of media freedom to be established. The participants stressed that the fight for media freedom is a fight for the future of the EU and democracy in the member states. Another – EU funds for the next program period are to be tied not only to the rule of law but also to the state media freedom in the member state. A third recommendation proposes for EU funding to go directly to media outlets instead of going through state governments first. The document firmly stands behind news publishers to gain similar to author’s rights, which will make it easier for publishers who invest in original reporting to seek their rights, especially with regard to disputes with social media platforms like Facebook and Google.\r\n\tMeanwhile the head of the European and Balkans office of RWB, Pauline Ades-Mevelurged urged the Bulgarian government to provide physical protection for journalists, who have received threats, in a publication on RWB’s site about the recently attacked journalist Hristo Geshov.\r\n\t“\r\n\tThe publication points out that recently attacks and threats against reporters in Bulgaria have escalated, especially since Bulgaria took over the presidency of the Council of the EU.\r\n\t\r\n\t\r\n\tEnergy minister Temenuzhka Petkova announced Friday morning in an interview for the Bulgarian National Television (BNT) that the government has submitted a proposal to Parliament for the project for NPP Belene construction to be resumed. PM Boyko Borissov announced the government’s intent last Saturday.\r\n\tThe only realistic scenario according to the government is for a strategic investor to be found and for the state to contribute with the existing assets - the site, licenses, equipment – and to own at least 34% of the future company.\r\n\tAccording to her, it will be very hard to sell the equipment to a third party: the deal would be for a very low price and will be dependent on the good will of the producer of the equipment – Russian Rosatom.\r\n\tMeanwhile the China National Nuclear Corporation (CNNC) announced last week that they are interested in developing NPP Balene. They first expressed interest in the project in late 2016 when Bulgaria had to pay 620 million euro to Atomstroyexport for developed nuclear equipment for the plant, whose development was frozen in February 2012.\r\n\tSeveral days after PM Borissov’s announced government’s intention to renew the NPP Belene project, the parties of the newly formed non-parliamentary coalition Democratic Bulgaria (DB) declared they will be organizing a protest against the notion, which will be held Tuesday, May 21. DB strongly condemned the restart of the project in any way or form.\r\n\tIn DB’s words the intent of resuming the project is but a “ ”\r\n\t“, an official position of DB reads.\r\n\tDB has formulated four questions for PM Borissov regarding NPP Belene. Why is lifting the moratorium necessary, especially as he himself deemed the project seismologically risky and as the Bulgarian Academy of Sciences in a special report failed to show evidence that additional power is needed in Bulgaria or the region; why did Borissov waited 2 years before ceasing the project even thou his party had majority in the Parliament, which led to additional payments to the already-spent billions of taxpayers’ money; why did GERB, in its 10-years of governing, has failed to hold anyone responsible for spending said billions; and lastly, why has the government not appealed the arbiter court’s ruling for Bulgaria to pay Atomstroyexport 620 million, despite DB members’ parties urging at the time and many experts’ advice to do so.\r\n\tAnother non-parliamentary party Movement Bulgaria for the Citizens (DBG) also criticized the idea with similar arguments. They are positive that the project could and will become a money machine for certain groups merely by unfreezing it.\r\n\tEconomist Krassen Stanchev, founder of the Institute for Market Economics (IME) and professor at Sofia University said in an interview for Focus National Radio that “”.\r\n\tThe Bulgarian Socialist Party (BSP) is traditionally for the project and is cautiously supporting GERB in this, however, with some concern whether they would follow through and isn’t bringing up the restart of NPP Belene merely a PR stunt.\r\n\tAs for GERB, Valentin Nikolov, former Deputy Energy Minister and former NPP Kozloduy CEO, expressed great support for the government’s stance in an interview for Nova TV. In his words NPP Belene was ceaced in 2012 because the project then wasn’t financially refined.\r\n\t“”, he continued with a tone implying that those are past circumstances, which do not apply for today, although there is no real justification for drawing any contrast between then and now.\r\n\t\r\n\t\r\n\t\r\n\tBulgarian PM Boyko Borissov gave his EU partners proposals for amendments to the EU Mobility Package during the EU-Western Balkans summit Thursday. The proposal is written up in corporation with Transport Commissioner Violeta Bulc.\r\n\tBulgarian truckers protested the mobility package on Thursday and threatened to blockade the city on Friday in an attempt to convince EU leaders not to adopt it. The Third Mobility Package introduces strict new rules on break intervals and payments. The former will put incredible strain on carriers, Bulgarian firms and workers in the field insist. The rules require for drivers to return home on definite intervals for a given period home. However, as Bulgaria is geographically very far from most carrier’s destinations, this would prove extremely difficult and expensive to fulfill.\r\n\tAnother important point is that the package prohibits drivers from spending their weekly breaks in the truck’s cabins. This would entail problems with insurance: most hotels don’t have guarding parking lots, while one of the terms of insurance companies is for trucks not to be left unattended.\r\n\tNearly 80% of owners and managers of companies in the field describe the new rules as a risk to the business and expressed concern that they will become bankrupt in 2 to 3 years, if the rules come into force. Over 83% of them characterize the requirement for drivers to return home either as very difficult or impossible to fulfill.\r\n\t\r\n\t\r\n\t\r\n\tThe Supreme Administrative Court (VAS) commenced the trial against the expansion of the ski zones in Bansko. The lawsuit was filed by eco-activists against the government’s decision from December 2017 to change the management plan of National Park Pirin. The amendments give way for new ski infrastructure construction. According to the plaintiff any changes to the management plan must be preceded by an ecological impact assessment. Such an assessment was not made. The government argued that such an assessment is necessary only when the concessionaire – Yulen JSC - declares an investment intent to build.\r\n\tThe court has sustained part of the claims of the eco-coalition “For the Nature”, including decisions of the World Heritage Committee, which clearly state that any development in the buffer zones around the world heritage territories (Bansko and Dobrinishte, which are part of the National Park Pirin) must be preceded by an ecological assessment.\r\n\t\r\n\t\r\n\tSofia Municipality rushes to begin implementation of the project for energy production for heating and power from incineration. The plant is to be built on a site owned by Sofia Heating and will cost 157.54 million euro. Sofia Municipality intends to take a loan of 67 million euro from the European Investment bank and the rest is to come from European funds through the Environmental Operative Program.\r\n\tThe City Council approved the decision for Sofia municipality to take the loan after a three-hour debate, which focused more on whether the city needs an incineration plant at all.\r\n\tMembers from the parties that make up the newly-formed non-governmental opposition coalition Democratic Bulgaria (DB) voted against the loan and were vocal in their opposition to constructing the plant altogether. DB has already called for a referendum to decide whether the project should move forward.\r\n\tThe so-called Political Group 5 voted also against. In their view the citizens have not been informed well on the project, which – in their words – will lead to more air pollution. Their position on the matter is that the project should be discontinued while a new assessment of the technology is made.\r\n\tThe Bulgarian Socialist Party (BSP) remained skeptical about the loan as it will add to the financial burden of Sofia Heating, which is financially unstable and with mounting debts. They also assert that the site to be used shouldn’t be the one chosen, as it is close to the city center. Instead, the plant should be built next to the waste plant in the town of Yana near Sofia.\r\n\tThe construction of such a plant has been on the table for years. In 2012 the EC approved the project as part of an overall system for utilizing waste in Sofia. The idea is for the plant to provide Heating Sofia with energy, which – according to Sofia Municipality – will reduce its costs and will allow for heating prices to remain at current levels. The direct savings will come from using 10% less gas, which costs about 12.5 million euro per year.\r\n\tThe plant is to incinerate 180’000 tons of waste, which is to produce power for 25’000-30’000 households and heating for 30’000-40’000 households.\r\n\t\r\n\t\r\n\tAfter the Parliamentary Committee, appointed to assess the deal to sell power distribution company CEZ to Inercom submitted their report, БСП announced it will be submitting a request to Parliament for the deal to be annulled. The request would be for the Commission for Water and Energy Regulation (KEVR) to do that as it has the right to intervene in large energy and water deals, and when those reflect on national security.", "date": "2018.05.19", "title": "Mediapool Weekly: May 12 – May 18, 2018"}
{"url": "http://www.mediapool.bg/prokuror-po-provalenoto-delo-sapard-podhvana-glavniya-arhitekt-na-sofiya-news279310.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрокурор от Софийската апелативна прокуратура образува наказателно дело срещу главния архитект на София Здравко Здравков заради упорития му отказ да изпълни съдебно решение, което дава зелена светлина за строеж на небостъргач в кв. “Стрелбище“. Постановлението на прокурор Стойчо Ненков бе предоставено на Mediapool от адвоката на строителната компания по този казус Иван Петров, който е бивш апелативен прокурор на София.\r\n\tС намесата на държавното обвинение играта за парцела в “Стрелбище“ загрубява. НИКМИ има намерение да построи 150-метрова сграда на кръстовището на бул. “България“ и “Петко Ю. Тодоров\" срещу което имаше  на живеещите в квартала. В момента имотът все още е зелена площ.\r\n\tТеренът на НИКМИ е бил общински до 2006 г. Фирмата го придобива след замяна. По това време на него е позволено застрояване, но до 20 метра. В последствие имотът е отреден за озеленяване в Общия устройствен план от 2009 г. Така в него може да се построи само кафе, църква или тоалетна.\r\n\tПрез 2014 г. с решение на общинския съвет е приет подробен устройствен план на кв. \"Стрелбище\". Имотът на НИКМИ обаче е изключен от неговия обхват, тъй като компанията е започнала процедура по изготвянето на самостоятелен план за терена. Вратички в закона позволяват в този план да се предвиди строителството на 150-метрова сграда.\r\n\tБившият вече архитект на София Петър Диков отказва да задейства процедурата за самостоятелния план на терена. Компанията обжалва и печели делото, което задължава настоящия главен архитект да задейства плана. Здравко Здравков отказа и бе глобен с 1000 лева от съда заради отказа. Той пак отказа и бе глобен отново с 13 000 лева.\r\n\t\"Ще продължим битката със зъби и нокти за защита на терена\", зарече се Здравко Здравков. Столичната община смята да атакува решението на Върховния административен съд като нищожно.\r\n\tЗадействането на прокуратурата срещу главния архитект усложнява много тази задача, защото лишава общината от време да води ново дело. През миналата година Районната и Градската прокуратура в София отказаха да образуват дело срещу арх. Здравков. Мотивът им бе, че той не може да бъде наказван два пъти за едно и също нещо. Прокурорите приемат, че той вече е глобен, което възпрепятства образуването на наказателно дело.\r\n\tПрокурор Стойчо Ненков от Софийската апелативна прокуратура обаче не смята така. В постановлението си той напомня, че срещу арх. Здравков не е било образувано административнонаказателно производство. Така прокурорът обявява, че няма пречка срещу него да започне наказателно дело за осуетяване на изпълнението на съдебно решение. Прокурор Ненков допълва, че наложените глоби на Здравков не са го накарали да изпълни решението, което показва, че той действа напълно умишлено. С тези аргументи прокурор Стойчо Ненков образува досъдебно производство срещу главния архитект на София и го възлага за разследване на Софийската районна прокуратура. Постановлението е от 9 май.\r\n\tЗа осуетяване на съдебно решение наказанието е до 3 години затвор и глоба до 5000 лева.\r\n\tПрокурорът по този казус Стойчо Ненков също има интересна история. Преди пет години той бе обвинен също за престъпление срещу правосъдието. Прокурор Ненков бе разследван за осуетяване на наказателното преследване срещу подсъдимите по делото САПАРД Марио Николов и Людмил Стойков. Причината е, че прокурорът оттегли протеста на свой колега срещу оправдателните присъди на двамата, наложени от Софийския апелативен съд. Според прокуратурата, така прокурор Ненков е избавил двамата бизнесмени от наказание.\r\n\tГлавният прокурор Сотир Цацаров отстрани от длъжност Ненков, но само година по-късно Висшият съдебен съвет го възюстанови. Причината е, че делото \"САПАРД\" бе прекратено от колегите на Ненков с аргумент, че няма престъпление.", "date": "2018.05.19", "title": "Прокурор по проваленото дело \"Сапард\" подхвана главния архитект на София"}
{"url": "http://www.mediapool.bg/bivsh-arzhentinski-ministar-kupil-skap-apartament-chrez-podstavena-balgarka-news279312.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВластите в Аржентина издирват българката Нина Лозева, разследвана като подставено лице на осъден бивш министър и водеща се собственик на скъп апартамент в Буенос Айрес, съобщи \"Клуб Z\".\r\n\tИзданието пише, че чрез измама българката е успяла да получи разрешение от съда да се прибере в родината си, но категорично отказва да се завърне в Аржентина.\r\n\tСъд в Буенос Айрес й е дал срок да се върне в южноамериканската страна до края на месецмай. В противен случай ще бъде издадена международна заповед за задържането й.\r\n\t\r\n\tВсичко започва от Рикардо Хайме - министър на транспорта на Аржентина в периода 2003-2009 г. Той заема поста в правителствата на двама президенти - Нестор Киршнер и неговата съпруга и наследничка Кристина Киршнер.\n\n\r\n\tСлед като Хайме подава оставка, срещу него са предявени десетки обвинения в присвояване, неправомерно субсидиране, злоупотреба с власт, присвояване на пари от обществени фондове и сговор. Първо е осъден на 18 месеца затвор за вземане на подкупи от железниците в столицата Буенос Айрес. А през 2015 г. получава 6-годишна присъда за тежка железопътна катастрофа в аржентинската столица, при която загиват 51 души.\r\n\tНина Лозева е 45-годишно българка, живееща от дълги години в Аржентина.\r\n\tТя твърди, че пристигнала някога в южноамериканската страна, за да учи ветеринарна медицина. В началото едва свързвала двата края и дори нямала вода в дома си в аржентинската столица.\r\n\tПосле живяла доста скромно в селска местност край град Ла Плата, столицата на провинция Буенос Айрес. Занимавала се с отглеждане, дресировка и продажба на кучета от породата немска овчарка.\r\n\tВнезапно Лозева се оказала притежател на лруксозен апартамент на стойност 1.5 милиона долара в един от богатите северни райони на Буенос Айрес. Става дума за жилище на знаменития булевард \"Фигероа Алкорта\".\r\n\tРазкритията за подставените лица са от 2010 г. Не само Нина Лозева, но и още десетина души са закупили в същото качество апартаменти, на които действителният им притежател е бил Рикардо Хайме. В качеството си на министър и със заплата на такъв той не би могъл да си позволи такова разточителствои затова действал чрез други хора.\r\n\tНина Лозева е близка на Уго Алварес Пикасо. Той е един от най-добрите приятели на Хайме и е координирал изграждането на железопътно съоръжение в Буенос Айрес. Това заяви за \"Клуб Z\" аржентинският журналист Омар Лавиери, автор на книгата \"Бирникът Рикардо Хайме. Лицето на корупцията по времето на Киршнер\".\r\n\tАпартаментът на \"Фигероа Алкорта\" бил закупен от фирмата \"Кламаран\", чийто вицепрезидент се води Лозева. Това показвали документите, събрани от съда по едно от делата срещу нксогашния транспортен министър.\r\n\t\r\n\tСъвсем естествено в Латинска Америка делата срещу министри се точат години. Така е в демократичните държави. Нищо общо с хунтите от едно време, където за отрицателно време свалените управници са били осъждани, а нерядко и разстрелвани.\r\n\tМакар Рикардо Хайме да излежава присъда, делата по други обвинения срещу него продължават. По едно от тях – за незаконно забогатяване, Лозева е разследвана като негово подставено лице.\r\n\tПрез декември 2017 г. тя се явила пред федерален съд в Буенос Айрес и поискала да й бъде разрешено да пътува до България. Мотивът й бил да заведе двете си дъщери да видят своята баба и нейна свекърва, която е болна от рак.\r\n\tМедицинското свидетелство на свекървата предизвикало подозрения сред магистратите. То било от февруари 2017 г., т.е. повече от 9 месеца преди подаването на молбата за пътуване. Съдиите обаче се съгласили, защото сметнали, че заболяването е постоянно.\r\n\tНина Лозева получила разрешение да посети България от 11 декември 2017 г. до 24 януари 2018 г.\r\n\tМалко преди изтичането на крайния срок обаче аржентинският адвокат на Лозева се явил в съда в Буенос Айрес. Той представил медицинско, че една от дъщерите на българката била болна, имала треска и по тази причина завръщането ще се забави. След това заявил, че клиентката му няма пари, за да плати глобата за промяна на датата на обратния полет. Защитата подала молба на Лозева да бъде разрешено да удължи престоя си в България, а в замяна редовно да се явява в аржентинското посолство в София.\r\n\tСъщевременно адвокатът представил ново медицинско на детето на Лозева. Този път то било на психолог. В него се твърдяло, че момиченцето получило психическа травма заради лошо отношение от страна на детегледачка в Аржентина.\r\n\tОказало се обаче, че същото медицинско било представено и в софийска детска градина. Отгоре на всичко станало ясно, че Нина Лозева записала там детето си още в началото на тази година, преди изтичането на крайния срок за завръщане.\r\n\tВсичко това означавало, че българката не само няма никакво намерение да се връща в Аржентина, а смятала да остане за постоянно в родината си.\r\n\tПо тази причина прокурорката Габриела Байгун от Федерален съд номер 6 Буенос Айрес отказала да удовлетвори молбата за удължаване на престоя на Нина Лозева в България.\r\n\tВъпреки това сънародничката иска да остане в родината си до 1 октомври. За тази дата е насрочено делото, по което тя е разследвана. Тя е подала съответната молба, но магистратите в Буенос Айрес настояват тя да се прибере и я заплашват с международна заповед за арест и екстрадиране.", "date": "2018.05.19", "title": "Бивш аржентински министър купил скъп апартамент чрез подставена българка"}
{"url": "http://www.mediapool.bg/niskata-izkupna-tsena-na-rozata-izkara-proizvoditelite-na-protest-news279314.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНиската изкупна цена на розовия цвят от 1.60 лв./кг изкара на протест десетки производители на рози в Карловско.Те блокираха пътя Пловдив - Карлово в района на град Баняи предизвикаха километрични задръствания от автомобили.\r\n\tПротестиращите искат намеса на държавата, заради ниските изкупни цени на суровината, което по думите им ги обрича на фалит.\r\n\tОрганизаторите на протеста разказаха, че тази година цената на розовия лист тръгнала от  2.50 лв./кг с тенденция в събота да се изкупува на цени от 1.60 – 1.80 лв./кг розов цвят.Според тях при тези изкупни цени те не могат да оцелеят.\r\n\tПроизводителите подозират, че розоварните са направили картел и казват на прекупвачите на каква цена да купуват.\r\n\tПроизводителите на рози плащат на берачите между 0.80 лв. и 1 лв. за килограм розов цвят. Така за тях остават 0.60 лв. Трябва да се има прдвид, че те са направили разходи за обработката на масива, разсад и препарати. \n\n\r\n\tЗа сравнение през 2015 г., когато заради лошите метеорологични условия имаше малко розов цвят, средната му изкупна цена беше 3.50 лв./кг, а в отделни дни достигаше и до 4 – 4.20 лв./кг. Сега обаче реколтата е добра, а площите нараснаха значително през последните години заради евросубсидиите и ръста на цената на розовото масло на световния пазар, което оказва влияние и върху изкупната цена на розовия цвят.\r\n\t– с тези думи протестиращите се оплакаха на земеделския министър Румен Порожанов, който премина през блокадата.\r\n\t\r\n\t“Държавата няма как да изкупи розовия цвят, нито пък да влияе на ценитеибез протест на пътищата щях да дойда”, отговори имПорожановпо време на срещата с тях и кметове от региона в Карлово.\r\n\tТой обеща на розопроизводителите, които са регистрирани и са претърпели загуби да получат държавна помощ “де минимис”.\r\n\tЩе се работи и за приемане на Закон за розата, който да регламентира процеса от посадъчния материал до преработката в дестилериите.\r\n\t„Ясно трябва да разграничим коректните дестилерии от тези, които работят с вносна суровина. Необходимо е в бърз порядък да се приеме този закон”, каза Порожанов.\r\n\tВ момента има нелоялни производители, които ползват вносни продукти от Иран, Турция и Тунис. Смесват ги с българското розово масло и по този начин компрометират качеството и марката му на световните пазари, каза Порожанов. По думите му това, заедно с увеличените розови насаждения с по 10% годишно води и до намалението на изкупните цени тази година. \r\n\tВ неделя в 11 часа в Министерството на земеделието ще проведе среща и с дестилериите, които преработват розовия цвят. На нея са поканени и асоциациите на розопроизводителите и кметове на населените места в региона, каза Порожанов.\r\n\t\r\n\tПрез последните десет години площите с мслодайна роза непрекъснато се увеличават. Страната ни е сред световните лидери в производството и износа на розово масло. Розовата долина пък е региона, в който се култивират и произвеждат значителни количества от тази култура.\r\n\tПо данни на държавен фонд „Земеделие“ общата площ на през 2017 г., което е с 14% повече спрямо предходната година и увеличение с една пета спрямо 2009 г.\r\n\tУстойчивия ръст в цените на розовото масло– близо три пъти след 2010 г., е основната причина за увеличаването на площите. ., но през миналата година се движеше между 11 500 и 12 500 евро за килограм, по данни на представители от бранша.\r\n\tЕдин килограм розово масло се произвежда от около 5 тона цвят. за 2017 г.\r\n\tВ района между Стара планина и Средна гора – от Стрелча на запад до Зимница на изтокв общините Карлово, Павел баня и Казанлъке концентрирано 90% от производството на маслойдайна роза.\r\n\tЗа миналогодишната кампания са заявили за подпомагане с директни плащания площи с маслодайна роза, показват данните на ДФЗ. Средният размер на отглежданите от тях площи е 3.5 ха.\r\n\tПо оценки на консултанската компания „ИнтелиАгро“ близо 30% от насажденията се оперират от около които имат собствени дестилерии Други дестилерии работят с дългосрочни договори с фермери, предоставяйки им посадъчен материал, ноу-хау и дори финансова подкрепа за инвестиции в нови площи. Третият и вероятно най-малък сегмент от пазара са производителите, които продават спонтанно, според предложената най-висока изкупна цена, показва анализът на „ИнтелиАгро“.\r\n\tУстойчивият бизнес модел при розата се основава на дългосрочните взаимоотношения с по-малки семейни стопанства, които не се нуждаят от наемането на сезонни работници. Изкупвачът от своя страна следва да предоставя посадъчен материал, техническо помощ и т.н. За разлика от други селскостопански направления, отглеждането на маслодайни рози отваря добри перспективи пред малките семейни стопанства, разчитащи на собствена работна ръка и следващи стриктно добрите агротехнически практики, смята консултанската компания.\r\n\tСпоред „ИнтелиАгро“ проблемът пред големите розови стопанства е работната ръка. Покачващите се разходи на сезонните работници правят прибирането на цвета все по-трудно искъпо.\r\n\tКапацитетът на дестилериите е „повече от достатъчен“, според бранша, но се появяват проблеми, когато необичайно голямо количество суровина стигне до тях за кратък период. В този случай е технически невъзможно да се преработи целия наличен цвят.\r\n\tНад 30 са компаниите и над 50 са дестилериите, които произвеждат и търгуват с розово масло. За миналата година е било произведено около 3 тонарозово масло, по данни на бранша.По официални данни за 2016 г. произведеното розово масло възлиза на 2.53 тона.\r\n\tТеоретично, производственият потенциаледва пъти по-голям, ако се вземат предвид наличните площи. Възможен е добив от 5 т/ха цвят и средно съотношение масло : цвят = 1:3300. Съществуват  обаченяколко лимитиращи фактораза постигането на тези резултати – качеството на насажденията,  недостатъчни  грижи, липсана работна ръкаи късия период за реколтиранена площите, посочват от „ИнтелиАгро“.\r\n\tОт консултанската компания посочват две предизвикателства пред бранша. Едното е, че на пазара се продаваткато розово масло продукти, които съдържат и други примеси. Другото е рязкото поскъпване на българското розово масло (близо три пъти след 2010 г.) и конкурентните цени на турската продукция.\r\n\tНа този фон от „ИнтелиАгро“ очакват по-ниска възвращаемост в бранша в средносрочен план.Прогнозата им е, че  заради относително ограниченият ареал на маслодайната розау нас, недостигът на работна ръка и нишовото търсене на розовото масло.", "date": "2018.05.19", "title": "Ниската изкупна цена на розата изкара производителите на протест"}
{"url": "http://www.mediapool.bg/zhenata-do-boyan-petrov-iskam-da-ostane-v-istoriyata-kato-legenda-news279315.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\"Искам Боян да остане в историята като една легенда, като нещо красиво. Не желая да има траур и черни ленти. Дори на мястото, където работи - в Природонаучния музей, помолих да не спускат черно знаме, а българското\". Това каза Радослава Ненова– жената, с която алпинистът Боян Петров живееше заедно, пред Нова телевизия.\r\n\tБоян Петров изчезна под осемхилядника Шиша Пангма в Хималаите в началото на май. Той имаше амбицията да покори всичките 14 осемхилядника на планетата. Успя да направи това с десет.\r\n\tРадослава Ненова сподели още, че иска да получи дневника на алпиниста, където той записвал абсолютно всичко, което преживява по време на експедиция.\r\n\t\"Искам да събера всичко, написано от него, и да направя една книга\", каза Ненова.\r\n\tТя отново повтори, че след изчезването на БоянПетров, не се сърди на планината, а напротив я обича.\n\n\r\n\t\"Със сина ми ще ходим в Тибет като на място, където ще се срещаме с Боян, а не като пред голяма надгробна плоча\", казва още РадославаНенова.", "date": "2018.05.19", "title": "Жената до Боян Петров: Искам да остане в историята като легенда"}
{"url": "http://www.mediapool.bg/zhiteli-na-vladaya-iskat-namesa-na-premiera-za-reshavaneto-na-problema-s-traseto-sofiya-pernik-news279316.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЖители на столичния квартал Владая отново излизат на протест и ще блокират в неделя главния път Е79.\r\n\tТе са недоволни от качеството на ремонта на едно от най-натоварените трасета в страната София-Перник, както и от отношението областния управител Николай Пехливанов към проблемите им. Това се казва в отворено писмо до медиите от Инициативния комитет.\r\n\t\"Много трудно се осъществява комуникацията с областния управител. Почти никога не може да бъде намерен в Областната управа. Няма го и в дните за прием, а когато сме се срещали с него или негови представители сме попадали на хора, които търсят причина да не решат проблема. Настояваме лично министър-председателят да се заеме със случая!\". Това пишат до медиите организаторите на поредния протест.\r\n\tВ писмото си Инициативния комитет посочва, че са недоволни от безхаберието на Агенция \"Пътна инфраструктура\", относно реализирането на реверсивното движение на пътя София – Перник.\r\n\t\"Занижения контрол на качеството на извършвания ремонт, който още преди да е приключил, започна да показва своите дефекти. Смятаме, че е престъпно при извършването на такъв скъп ремонт, той да се извършва некачествено, вследствие ремонта да се наводняват къщи, да падат подпорни стени, два месеца след асфалтирането да пропаднат шахтите и да се появят дупки\", се казва в позицията.\n\n\r\n\tОттам настояват личноминистърът на регионалното развитие Николай Нанков да се заеме със случая.\r\n\t\"Настояваме до реализирането на реверсивно движение да се осъществява временна организация на движението в посока София всяка сутрин между 6:30 и 10 часа. Настояваме за граждански обществен съвет, който да осъществява контрол на ремонта\", се казва с позициятана Инициативния комитет.\r\n\t\"Втората институция, която показва изключително арогантно и високомерно отношение към проблемите на гражданите е Областната управа в лицето на областния управител Николай Пехливанов. Имаме изпълнена местна гражданска инициатива по Закона за пряко участие на гражданите в държавната власт и местното самоуправление за възстановяване на маршрутна линия 22. Имаме решение на Столичен общински съвет в подкрепа на възтановяването на маршрутката, както и писмени становища в подкрепа на искането ни от Столична община. Единствено областния управител не се съобразява с проблема на гражданите и не дава разрешение на Столична община да възложи линията на фирма, която да извършва превоз на пътници\", твърдят от Инициативния комитет.", "date": "2018.05.19", "title": "Жители на Владая искат намеса на премиера за решаването на проблема с трасето София-Перник"}
{"url": "http://www.mediapool.bg/zhertvite-na-strelbi-v-uchilishta-v-sasht-sa-poveche-ot-zhertvite-v-armiyata-news279317.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЖертвите на стрелба в американски училища през тази година са повече от жертвите във въоръжените сили. Това съобщава \"Вашингтон пост\" (The Washington Post), цитирано от \"Фокус\".\r\n\tОт началото на годината досега са загинали 31 души при въоръжени инциденти, като по-голямата част от загиналите са в при инцидента в Санта Фе, на 18 май,когато загинаха 10 души, и при този в Паркленд, Флорида, на 14 февруари, когато бяха убити 17 човека.\r\n\tВъв Въоръжените сили на САЩ в бойни или небойни условия от началото на годината са загинали по-малко военни, като в бройката се включват основно загиналите в две хеликоптерни и една самолетна катастрофа. За този период загубите на Пентагона – както военни, така и невоенни – са 13 души.\r\n\tНа 18 май в Санта Фе 17-годишният ученик Димитриос Пагуртис откри огън в своето училище, убивайки 9 ученици и 1 преподавател.\r\n\tАмериканският президент Доналд Тръмп нареди да се спуснат наполовина знамената на всички американски правителствени сгради в страната и чужбина в знак на траур.\n\n\r\n\tПрестрелките в американските училища \"продължават прекалено дълго, много десетилетия\", заяви той в Белия дом.\r\n\tНа 24 март \"Вашингтон пост\" публикува анализ за стрелбите в американските училища. От 1999 г. до деня на публикацията над 187 хиляди учащи се в 193 учебни заведения са се сблъскали с насилие по време на занятия. В страната ежегодно средно 10 училища стават арена на убийства с използването на огнестрелно оръжие, посочва изданието.", "date": "2018.05.19", "title": "Жертвите на стрелби в училища в САЩ са повече от жертвите в армията"}
{"url": "http://www.mediapool.bg/litva-prizova-sarbiya-da-poddarzha-evropeiskite-pozitsii-spryamo-rusiya-news279318.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрезидентът на Литва Далия Грибаускайте призова президента на Сърбия Александър Вучич да се придържа към обща с ЕС позиция по отношение на Русия. Това съобщи литовският информационен портал Delfi, цитиран от агенция \"Фокус\".\r\n\tСърбия не подкрепя антируските санкции и ежегодно участва в провеждани на територията на Русия съвместни учения, казва литовският президент.\r\n\t\"Бъдещето на Сърбия в състава на ЕС зависи от нейните усилия и политическа определеност да върви в една посока с Европа. Макар и Сърбия да признава териториалната цялост на Украйна, тя не се присъедини към санкциите по отношение на Русия, участва в организирани от Русия военни учения\", пише в официално заявление на литовското президентство.\r\n\tОсвен това Грибаускайте изрази надежда за \"по-надеждна защита на чуждестранните инвестиции в Сърбия\".\r\n\tСпоред администрацията на президента в момента литовските компании са инвестирали в Сърбия повече от 15 милиона евро.\n\n\r\n\tПрезидентът на Сърбия Александър Вучич заяви, че страната му може напълно да разчита на руския президент Владимир Путин, защото той неведнъж е оказвал помощ в сложна ситуация, предаде \"РИА Новости\".\r\n\t\"Добре го познавам и го уважавам много. Той е много интелигентен човек. Знам, че Сърбия може да разчита на него. Три пъти наистина се нуждаех много от неговата помощ и трите пъти успях незабавно да се свържа с него по телефона\", заяви Вучич.\r\n\tТой допълни, че по време на срещите с Путин нито веднъж не е чул от него възражения относно желанието на Сърбия да влезе в ЕС.\r\n\t\"Разбира се, влизането в НАТО би било проблем за Русия, но подобен въпрос не е поставян, защото Сърбия иска да остане неутрална във военно отношение\", допълни Вучич.\r\n\tСпоред него Сърбия никога няма да забрави дружбата с Русия и няма да се присъедини към европейските санкции.", "date": "2018.05.19", "title": "Литва призова Сърбия да поддържа европейските позиции спрямо Русия"}
{"url": "http://www.mediapool.bg/kuba-e-v-traur-zaradi-samoletna-katastrofa-otnela-zhivota-na-107-dushi-news279305.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКуба обяви двудневен национален траур в памет на жертвите на тежката самолетна катастрова, станала край Хавана в петък.\r\n\tПри инцидента загинаха 107 пътници, а трима оцеляха, но са в тежко състояние, предадоха агенциите като се позоваха на кубинския вестник \"Гранма\".\r\n\t\"Боинг 737\" на държавната авиокомпания \"Кубана де авиасион\" със 104 пътници и 6-членен екипаж се е разбил малко след излитането си от летище \"Хосе Марти\" в Хавана. В самолета е имало и пет деца.\r\n\t\"Новините не са окуражаващи, изглежда има голям брой жертви\", заяви кубинският президент Мигел Диас-Канел,който е пристигнал спешно на мястото на катастрофата.\r\n\tПрезидентът обясни, че на борда е имало девет чужди членове на екипажа, но не е ясно дали те са част от 104-те загинали, за които съобщават властите.\r\n\tСамолетът \"Боинг 737“ е изпълнявал вътрешен полет до град Олгин, който се намира в източната част на острова. Той се е разбил малко след излитането в момент, когато извършвал първия си завой, разказват очевидци на инцидента.\n\n\r\n\tСпоред източници на \"Би Би Си\" е имало експлозия при удара с пистата, избухнал е пожар, който по-късно е бил потушен. Останки от самолета са били разпръснати в радиус от 20 километра южно от Хавана.\r\n\tМашината е била взета на лизинг от кубинската държавна авиокомпания \"Кубана де авиасион\", съобщи държавната телевизия в Хавана. Самолетът е бил собственост на мексиканската компания \"Глобал Дамох\". Разбилата се машина е произведена през 1979 г. и е на 39 години.\r\n\tДен преди катастрофата - на 17 май, първият кубински вицепрезидент Салвадор Валдес Меса е имал среща с ръководителите на \"Кубана де авиасион\". На нея са били обсъдени оплаквания, заради отмяна или закъснения на десетки вътрешни полети поради технически проблеми с машините.\r\n\tПо-рано този месец на \"Кубана де авиасион\" е било наредено да спре полетите на всичките си шест руски самолета \"Ан 158\".\r\n\tБългарското Министерство на външните работи съобщи, че към 21 часа в петък няма данни за пострадали български граждани при катастрофата в Хавана. Посолството ни в Куба е в контакт с местните власти и очаква да получи повече информация по случая.\r\n\tБългарите, които желаят да получат информация или да подадат сигнал за свои близки, могат да го направят на дежурните телефони на посолството на България в Хавана: \r\n\tБългарският президент Румен Радев е изпразил съболезнованията си на своя кубински колега по повод тежката катастрофата.  Той е изказал съпричастност и съчувствие от името на българския народ и от свое име към семействата и близките на загиналите, както и надежда за възстановяването на оцелелите при тежката катастрофа, се казва в съобщение от прессекретариата на държавния глава.", "date": "2018.05.19", "title": "Куба е в траур заради самолетна катастрофа отнела живота на 107 души"}
{"url": "http://www.mediapool.bg/dvama-ubiti-pri-strelba-v-germaniya-sled-semeen-skandal-news279322.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДвама души са били убити, след като мъж откри стрелба в германския град Саарбрюкен, съобщиха местните медии.\r\n\tСмята се, че има и тежко ранени.\r\n\tИнцидентът е станал около 14:30 часа местно време в квартал \"Фехинген\".\r\n\tНападателят е арестуван на местопрестъплението. От полицията обявиха, че става въпрос за семеен скандал.\r\n\tМъжът произвел множество изстрели в и около къщата. Все още не е ясно какво го е накарало да открие огън.", "date": "2018.05.19", "title": "Двама убити при стрелба в Германия след семеен скандал"}
{"url": "http://www.mediapool.bg/svatbata-na-godinata---prints-hari-i-megan-markal-si-kazaha-da-news279321.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПринц Хари и Меган Маркъл си казаха \"да\" в параклиса \"Сейнт Джордж\" в замъка Уиндзор.\r\n\tПринц Хари става Негово кралско височество херцог на Съсекс, а Меган Маркъл след сватбата е Нейно кралско височество херцогиня на Съсекс, уточниха от двореца.\r\n\tРоклята на булката се пазеше в тайна до последно и всички с нетърпение очакваха да я видят. Меган ги изненада със снежнобяла, изчистена, рокля без дантела и 5-метров воал от тюл. Тя не е дело на Стела Маккартни, както прогнозираха много модни експерти, а на английската дизайнерката Клер Уейт Kелър, която миналата година стана артистичен директор на френската компания \"Живанши\".\r\n\tДългият воал на булката бе декориран с ръчно бродирани цветя, които представляват флората на 53-те страни от Британската общност.\r\n\tМеган носеше и тиара, която е принадлежала на бабата на Елизабет Втора - кралица Мери. Диадемата е съставена от 11 блестящи секции, осеяни с големи и малки брилянти.Тя е била изработена за кралица Мери през 1932 г., за да се съчетае с разкошната брошка, която вече била получи като сватбен подарък през 1893 г. И двете украшения били завещани от кралица Мери на нейната внучка - сегашния монарх на Великобритания.\r\n\tВ букета на булката пък имаше цветя, които Хари е набрал в петък вечерта от личната си градина в двореца Кенсингтън, за да бъдат добавени към незабравките (любими на майка му принцеса Даяна) момините сълзи и жасмина.\n\n\r\n\tПред църквата с автомобили пристигнаха първо майката на Меган Маркъл - Дория Регланд, следвана от принц Чарлз и Камила. Минути след тях в \"Ролс ройс\" дойдоха и кралица Елизабет II и принц Филип.\r\n\tПринц Хари и принц Уилям във военни униформи спряха пред църквата с черен \"Мерцедес\". Всички в катедралата се изправиха на крака при влизането на братята.\r\n\tМинути преди да се появи Меган в църквата влязоха шаферите - всички бяха деца, сред които принц Джордж и принцеса Шарлот. Катрин влезе с тях за ръка в храма.\r\n\tСлед като стана ясно, че бащата на Меган Маркъл - Томас, няма да присъства на събитието заради здравословни причини, честта да отведе булката до олтара получи принц Чарлз. Актрисата лично е пожелала бащата на принц Хари да я съпроводи по пътеката.\r\n\tМеган и Хари разчупиха още едно кралско табу. Те се заклеха \"да се обичат, почитат и защитават\" един друг. По традиция съпругата се кълне \"да обича, почита и да се подчинява\" на съпруга си. Принцеса Даяна и херцогиня Катрин пропуснаха подчинението в своите церемонии, а Меган стигна стъпка по-далеч, заменяйки глагола със \"защитавам\".\r\n\tСлед като се заклеха да се обичат и уважават \"докато смъртта ги раздели\", 33-годишният принц Хари сложи халка от уелско злато на безименния пръст на 36-годишната Меган пред гостите, сред които бяха кралица Елизабет Втора и принц Филип, други старши членове на кралското семейство, знаменитости. Принц Хари също ще носи халка, в разрез с традицията за мъжете в британското кралско семейство.\r\n\tДлед размяната на обетите и пръстените архиепископът на Кентърбъри Джъстин Уелби, духовният лидер на Англиканската църква, обяви двойката за съпруг и съпруга.\r\n\tПред олтара очите на принц Хари се насълзиха от щастие. Майката на булката Дория Рагланд също изглеждаше видимо разчувствена.\r\n\tСамата брачна церемония бе ръководена от епископ Дейвид Конър, настоятел на храма в Уиндзор.\r\n\tКъм службата се присъедини и главата на Епископалната църква в САЩ - Майкъл Брус Къри, който произнесе една от речите на церемонията с емоционален маниер и няколко шеги.\r\n\tЖест към американските традиции бе и изпълнението на на Stand By Me на Бен Кинг от госпъл хор.\r\n\tНа церемонията присъстваха около 600 гости.Сред тях бяха както роднини на двойката, така и звезди от шоубизнеса и спорта.\r\n\tБратът на принцеса Даяна и съпругата мусъщо бяха сред гостите на сватбената церемония, както и Пипа Мидълтън със съпруга си Джеймс Матюс, брат ѝ - Джеймс Мидълтъни родителите на Кейт - Керъл и Майкъл Мидълтън.\r\n\tЗа изненада на всички бившата приятелка на принц Хари - Кресида Бонас също присъства на клетвената церемония в параклиса „Сейнт Джордж“. Тя пристигна облечена в многоцветна рокляи видимо изглеждаше тъжна.\r\n\tАмериканският шоубизнес беше представен от Опра Уинфри и Идрис Елба. Джордж и Амал Клуни в жълт тоалетсъщо бяха на церемонията, както и тенисистката Серина Уилямс и съпругът ѝ Алексис Оханян.\r\n\tАнглийският шоу елит беше представен от сър Елтън Джон и съпругът му Дейвид Фърниш. Дейвид Бекъм и съпругата му Виктория също бяха на сватбената церемония.\r\n\tСтотици хиляди хора чакаха да зърнат новото кралско семейство.\r\n\tХерцогът и херцогинята на Съсекс, каквито са новите им титли, излязоха усмихнати след церемонията и се целунаха на фона на цветната украса, приветствани от събралото се множество.\r\n\tДвойките обикновено не се целуват на самата сватбена церемония по каноните на Англиканската църква. В британското кралско семейство обаче се спазва традицията младоженците да се целунат малко след нея публично.\r\n\tПремиерът Тереза Мей, която не беше поканена на сватбатаи за това изпрати през Туитър своите \"най-добри пожелания\".\r\n\tПринц Хари, най-младият син на покойната принцеса Даяна, е един от най-популярните членове на кралското семейство, докато Маркъл, която има един брак зад гърба си, се смята за полъх свеж въздух за монархията.", "date": "2018.05.19", "title": "Сватбата на годината - принц Хари и Меган Маркъл си казаха \"да\""}
{"url": "http://www.mediapool.bg/tramp-podozira-fbr-za-vnedren-agent-v-predizborniya-mu-shtab-news279319.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАмериканският президент Доналд Тръмп подозира, че ФБР вероятно е внедрило свой агент в предизборния му щаб през 2016 г. или е вербувало служител, разботил за кампанията му, съобщиха американски медии.\r\n\tЗасега държавният глава се въздържа директно да обвини ведомството в шпионаж, но твърди, че имало сведения, че поне един човек от ФБР е участвал в щаба му.\r\n\tТръмп обаче не казва откъде разполага с подобна информация, но написа в социалната мрежа \"Туитър\", че \"ако е вярно, това е най-големият политически скандал на всички времена\".\r\n\tАвторитетният ветник \"Ню Йорк таймс\" пише, че ФБР е ползвало услугите на таен информатор по време на разследването, което било в екипа на Тръмп по време на предизборната му кампания през 2016 г.\r\n\tСпоред източници на изданието \"агентът\" бил американски университетски преподавател, работещ във Великобритания. Той поддържал връзка с двама души, които тогава били съветници на Тръмп – Джордж Пападопулос и Картър Пейдж. И двамата са разследвани заради твърденията за евентуална намеса на Русия в предизборната кампания в САЩ през 2016 г.\n\n\r\n\tОт ФБР отказат коментар на твърденията за внедрен негов служител в предизборния щаб на Доналд Тръмп.", "date": "2018.05.19", "title": "Тръмп подозира ФБР за внедрен агент в предизборния му щаб"}
{"url": "http://www.mediapool.bg/germaniya-shte-prerazgleda-18-000-odobreni-molbi-za-ubezhishte-news279320.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГерманската миграционна служба ще преразгледа около 18 000 одобрени молби за убежище, взети от звеното на ведомството в провинция Бремен, съобщиха информационните агенции.\r\n\tРезивирани ще бъдат всички молби на бежанци от 2000 г. насам, на които служителите в Бремен са дали положително становище за оставане във ФРГ, обясни шефката на миграционната служба Юта Корт.\r\n\tТя каза, че са били преразгледани около 4400 решения на отделните клонове на управляваното от нея ведомство и е установено, че случаите от Бремен са най-проблематични.\r\n\tМиналия месец германската прокуратурата съобщи, че поне 1200 молби за убежище, повечето от които на представители на иракското малцинство язиди, може да са били неправилно одобрени в периода между 2013 и 2016 г.\r\n\tБившият ръководител на отдела на Германската миграционна служба в Бремен е разследван по подозрения в корупция.", "date": "2018.05.19", "title": "Германия ще преразгледа 18 000 одобрени молби за убежище"}
