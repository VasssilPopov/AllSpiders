{"url": "http://www.mediapool.bg/tezhkovaorazhen-mazh-se-barikadira-v-doma-si-vav-velingrad-sled-kato-nabi-sestra-si-news275991.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\r\n\tВъоръжен мъж се беше барикадирал в къщата си във Велинград, а операцията по задържането му е продължила няколко часа. Полицията е открила в дома му цял боен арсенал, като за нито едно от оръжията мъжът не е имал разрешително, съобщава бТВ.\r\n\tПрез цялото време с него е била и дъщеря му, която е в пети клас.\r\n\tВ събота сутринта Георги Табаков е нахлул с пушка в жилището на сестра си, докато тя спи, скарали се за имот и я набил в пръствието на дъщеря си. Жената успяла да натисне паник-бутона на охранителната фирма. Пристигналият на място охранител обаче бил посрещнат от Табаков със заплахи и насочена пушка.\r\n\tНападателят се оттеглил необезпокояван в жилището си на другия край на града и се затворил вътре.\n\n\r\n\t“Беше разпоредено да бъде отцепен районът и да бъдат поставени секретни постове“, разказв старши инспектор Мирослав Янушев, който е заместник-началник на РПУ-Велинград.\r\n\t\"След около час и половина чакане мъжът слезе да си вземе дърва от дърварника и беше задържан светкавично от колегите. Не оказа съпротива“, добави той.\r\n\tВ дома на мъжа е открит цял незаконен арсенал – три пушки, взривно вещество с шнур, преправена пушка със заглушител. Проверката с дрегер на Табаков е установила 3,5 промила алкохол.\r\n\tСъседи казват, че той е безработен, но разполага с пет автомобила и често предизвиква скандали с с хората. оставено при баба си.", "date": "2018.02.24", "title": "Тежковъоръжен мъж се барикадира в дома си във Велинград, след като наби сестра си"}
{"url": "http://www.mediapool.bg/chehkinyata-ledetska-satvori-istoriya-s-olimpiyski-titli-v-skite-i-snouborda-news275971.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЧехкинята Естер Ледецка влезе в историята като първия състезател с индивидуални олимпийски титли в два напълно различни зимни спорта.По-рано през седмицата тя спечели злато в супергигантски слалом в ските, а в събота триумфира и паралелния гигантски слалом в сноуборда, който е нейна коронна дисциплина.\r\n\tДосега в цялата история на зимните олимпийски игри само трима спортисти са печелили индивидуални златни медали в различни спортове. Това са норвежците Торлайф Хауг и Йохан Грьотумсбротен и финландеца Хейки Хасу. И тримата имат титли в ски бягането и северната комбинация, която включва ски бягане.\r\n\tРускинята Анфиса Резцова също има олимпийски титли в различни дисциплини - биатлона и ски бягането, но втората и титла е в щафета.\r\n\tПри мъжете в паралелния слалом в сноуборда титлата спечели швейцарецът Невин Галмарини.Преди четири години в Сори той взе сребро.\r\n\tСноубордистът Радослав Янков отпадна още в квалификациите на паралелния слалом, с което сложи край на българските надежди за медал в Пьончан. Носителят на малката световната купа в дисциплината даде общо време 1:26,04 минути от двата манша и остана на 19-то място. Напред продължиха първите 16 души.\n\n\r\n\tТова е най-доброто представяне на Янков на олимпийски игри досега. Преди четири години в Сочи той завърши на 25-то място в тази дисциплина. При жените в тази дисциплина българката Теодора Пенчева остана на 27-а позиция от двата манша.\r\n\tЗасега най-доброто представяне в Южна Корея е на състезателката в сноубордкроса Александра Жекова - шесто място.\r\n\tДо края на олимпиадата България ще бъде представена от ски бегача Владимир Цинзов – в неделя маратона на 50 км класически стил, но той никога преди не се е състезавал в тази дисциплина..", "date": "2018.02.24", "title": "Чехкинята Ледецка сътвори история с олимпийски титли в ските и сноуборда"}
{"url": "http://www.mediapool.bg/v-sabota-se-praznuva-todorovden-news275972.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\r\n\tНа 24 февруари се чества църковният празник Тодоровден, който се пада винаги в първата събота на Великденските пости.\r\n\tПочитането на християнския светец Тодор от българите исторически е засвидетелствано още през ранното Средновековие, обединявайки култа към Светите великомъченици Теодор Стратилат и Теодор Тирон. В иконографията светецът е представен като ездач на бял кон и змееборец, припомня БТА. \r\n\tТодоровден е празник на коневъдството и конния спорт. Според българската традиция при изгрев слънце мъжете сплитат опашките и гривите на конете, украсяват ги с мъниста, с пискюли и цветя, и ги отвеждат на водопой.  Жените замесват обредни хлябове, като дават от тях и на конете. Варят и жито, което се благославя в църковния храм. \r\n\tПосле идва ред на конното състезание – кушията. Победителят в нея се награждава, като конят получава обикновено юзда, а неговият стопанин – риза или кърпа. Спечелилият надбягването обикаля с коня си всички домове, за да честити празника. Празникът е известен и с имената Тодорова събота, Конски Великден, Тудорица.\n\n\r\n\tИмен ден празнуват днес Тодор, Тодорка, Теодор, Теодора.", "date": "2018.02.24", "title": "В събота се празнува Тодоровден"}
{"url": "http://www.mediapool.bg/bulgaria-e-na-chetvarto-myasto-po-ubiystva-v-es-news275977.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългария е на четвърта позиция в ЕС по брой умишлени убийства на 100 000 жители от населението, показват данните на Евростат за 2016 година. Коефициентът на България е 1.8 убийство, а пред страната в негативната статистика са само трите балтийски страни – Литва, Латвия и Естония. Най-малко жертви на убийства са регистрирани в Австрия, Холандия и Испания.\r\n\tПрез 2016 г. в България са извършени 79 убийства и 26 опита за убийства. За същата година има 97 осъдителни присъди за извършени убийства в различни периоди.\r\n\tБлизо 5000 жертви на умишлени убийства са били регистрирани от полицейските органи в ЕС през 2016 г. Най-голям общ брой на убийствата е регистриран във Франция - 1017 жертви или около 20 на сто от всички умишлени убийства в ЕС, следват Германия - 682, Полша - 530 и Италия - 469 жертви.\r\n\tКато цяло броят на умишлените убийства в ЕС спада през годините, като през 2008 г. техният брой е бил над 5 600, през 2009 г. - 5300, през 2010 г. - 5100 - до около 5 000 убийства през 2016 г., отчита европейската статистика.\r\n\tСпоред данните на Националния статистически институт коефициентът на криминалната активност в България продължава да намалява. През 2012 г. е имало 600 криминално проявени лица на 100 хиляди души население, докато през 2016 г. техният брой е спаднал до 450 души на 100 хиляди души.\r\n\tНай-висок е коефициентът на криминална активност във възрастовата група 18-24 години - 1250 човека на 100 хиляди жители. Най-нисък е коефициентът на криминална активност у нас сред лицата на възраст над 50 години - 130 на 100 хиляди жители.", "date": "2018.02.24", "title": "България е на четвърто място по убийства в ЕС"}
{"url": "http://www.mediapool.bg/desetki-zaginaha-pri-seriya-ot-atentati-v-afganistan-news275975.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.02.24", "title": "Десетки загинаха при серия от атентати в Афганистан"}
{"url": "http://www.mediapool.bg/volen-siderov-iska-zapazvane-na-koalitsiyata-obedineni-patrioti-news275978.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЛидерът на „Атака” Волен Сидеров се обяви в събота за запазване на националистическата коалиция “Обединените патриоти“ за следващите избори.\r\n\t“Всеки ден трябва да се действа така, че да не се разпадне“, обясни Сидеров пред бТВ. По-рано през седмицата лидерът на НФСБ Валери Симеонов обясни, че има голяма вероятност партиите от “Обединени патриоти“ да не са заедно за следващия вот. Това се случи след серия от скандали между лидерите в коалицията, започнали с размяната на нападки между Симеонов и Красимир Каракачанов покрай дебата за Истанбулската конвенция.\r\n\tВолен Сидеров смята още, че управлението в България е стабилно.\r\n\t“Казвал съм много пъти, че ако ние не се свалим, няма кой. Опозицията няма такъв ресурс. Въпросът е, дали ние ще се свалим – първо като коалиция “Обединени патриоти“, второ – катокоалиция между “Обединени патриоти“ и ГЕРБ. Аз съм непрекъснато в тази атмосфера. Старах се досега да играя ролята на балансьор и координатор“, каза лидерът на “Атака“.\r\n\tСпоред него управляващите се разпиляват твърде много в детайли и липсва “идейният поглед“.\r\n\t“Да, туризмът е важно нещо, само че България не може да живее само от туризъм. Ние трябва да мислим за модерни технологии и за начин, по който хората, които са квалифицирани да не бягат от България”, каза Сидеров.\r\n\tТой призова партньорите си Красимир Каракачанов и Валери Симеонов да се обръщат към него по-често като най-опитния.\n\n\r\n\t“Аз съм с най-голям политически и парламентарен опит от тях. По-често трябва да го търсят(този опит)”,каза Сидеров.\r\n\tТой упреква колегите си от ГЕРБ също в липса на достатъчно консултиране, съветване и вслушване в коалиционния партньор.  “Ние може да сме по-малък коалиционен партньор, но моят натрупан политичски опит за тях трябва да е ценен. Ако те не го оценят, значи смятат, че са самодостатъчни”, каза още лидерът на “Атака“.\r\n\t“Това е полезно за тях, не за мен. Аз предпочитам да се занимавам с изобразително изкуство и с изящно изкуство вече. Ако съм още в политиката, то е защото чувствам ангажираност към хората, които са ме следвали през годините. Вече съм на такова ниво, че не се засягам, това не е обидно за мен, аз просто им го казвам като добър съвет”, обясни Сидеров.\r\n\tТой все още не знае дали има основание за оставката на Теменужка Петкова като министър на енергетиката. “Не знам дали е укоримо да познаваш някой, който е в бизнеса, освен ако той не е направил закононарушение. Всеки познава някого. Познавам всички бизнесмени, повечето банкери, интелектуалци, какви ли не хора. Ако заради всяко познанство трябва да се самоукорявам…”, коментира лидерът на “Атака”и поиска от Петков да обясни на “Обединените патриоти“ действата си.\r\n\t\r\n\tПравителство не се сваля отвън, а отвътре и за мен върви процес по самосваляне на кабинета, каза заместник-председателят на БСП Антон Кутевпред бТВ. Той мисли, че именно Волен Сидеров е човекът, който ще събори правителството.\r\n\t“Вътрешни сили в ГЕРБ и управлението доведоха от оставката на Теменужка Петкова - борба за власт, не съображения по сделката(за ЧЕЗ). Дали (Гинка Върбанова, която купи ЧЕЗ) е кума(на Теменужка Петкова) не ме интересува, проблем е кой управлява електропреносната мрежа. Това не бива да е частна фирма, която очевидно няма капацитета и финансите да го прави. Верният ход беше да стане държавно, да се изкупи ерп-то. Те са по определение отговорност на обществото”,каза Кутев.\r\n\tСпоред него от приватизация не се печели, а държавата трябва да се върне в управлението на ключови сектори.\r\n\t“Не разбрах какво спечелихме при хиляди предприятия, които се приватизираха и се продадоха на скрап. Държавата трябва да се върне не само в енергетиката, в много сектори - инфраструктура ВиК”, уточни той.\r\n\tБСП ще сезира Конституционния съд за свалянето на Валери Жаблянов от поста заместник-председател на Народното събрание и са сигурни, че той ще бъде върнат на поста си.Поради това партията няма да предлага нов човек за позицията.", "date": "2018.02.24", "title": "Волен Сидеров иска запазване на коалицията \"Обединени патриоти\""}
{"url": "http://www.mediapool.bg/holandiya-e-na-pat-da-otmeni-zakona-za-referendumite-news275974.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tХоландското правителство подкрепи решението на долната камара на парламента за отмяна на закона за провеждане на консултативни референдуми, съобщава световните информационни агенция. По този закон преди две години бе проведено допитването, с което бе отхвърлено споразумението за асоциациране на Украйна към ЕС.\r\n\t“Не всички може да се съгласни, но има споразумение между партиите в управляващата коалиция за отмяна на закона“, коментира вицепремиерът Хюго де Йонге, цитиран от АФП. По думите му “има по-добри начини за участието на гражданите във вземането на решения“.\r\n\tЗа отмяна на закона късно в четвъртък гласуваха 76 депутати срещу 69 за запазването му. През април по закона трябва да се произнесе и Сената.\r\n\tЗаконът за тези референдуми влезе в сила през 2015 г. след обсъждане, продължило няколко години. Оттогава бе проведен само един такъв референдум - за ратификацията на споразумението за асоцииране между ЕС и Украйна.  Вотът на холандците за Украйна създаде големи проблеми за правителството на Марк Рюте.\r\n\tПреди отмяната на закона по него ще се проведе още един референдум за т.нар.  поправка \"Биг брадър\". Тя предвижда значително разширяване на възможностите на спецслужбите за следене на гражданите, а допитването до обществото е насрочено за 21 март.", "date": "2018.02.24", "title": "Холандия е на път да отмени закона за референдумите"}
{"url": "http://www.mediapool.bg/premierat-razporedi-dans-i-danachnite-da-proveryat-sdelkata-s-chez-news275981.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПремиерът Бойко Борисов  на Държавната агенция “Национална сигурност” и Националната агенция по приходите да направят пълна проверка на сделката по продажбата на активите на ЧЕЗ в България, съобщи правителствения пресцентър в събота. Борисов е разпоредил пълна проверка и на дружеството купувач  - \"Инерком България\".\r\n\tПремиерът иска в разследването на всички обстоятелства около сделката да се включат Комисията за енергийно и водно регулиране и Комисията за финансов надзор. Борисов вече е разговарял с ръководствата на НАП и финансовия надзор, които са го уверили, че наблюдават сделката от четвъртък и ще извършат незабавна проверка.\r\n\t\"Правителството няма отношение по сделката между двете частни компании, но ще използва ресурса си да провери всички обстоятелства и да гарантира енергийната сигурност\", декларира Министерският съвет.\r\n\t\"Инерком България\" ЕАД е регистрирана през септември 2017 г. в София с капитал 50 хил. лв. Собственик е учреденото месеци по-рано дружество \"Инерком Инвестмънтс\" ЕАД, притежание на Гинка Върбакова, която управлява и двете фирми, както и регистрираната в Пазарджик \"Инерком\", имаща три фотоволтаични парка - в Априлци, в панагюрското село Елшица и \"Хаджийски ливади\" около Пазарджик.\r\n\tСделката с ЧЕЗ предвижда българската компания да придобие седем дружества - \"ЧЕЗ България\", \"ЧЕЗ Електро\", \"ЧЕЗ Разпределение\", търговеца на ток \"ЧЕЗ Трейд\", ИТ-фирмата \"ЧЕЗ ИКТ\", както и два ВЕИ-парка в Орешец и Бара. Само годишните приходи на \"ЧЕЗ Разпределение\" и \"ЧЕЗ Електро\" надхвърлят 1.7 млрд. лева. Официално цената на сделката не беше съобщена, но според неофициална информация тя е 320 млн. евро.\r\n\t\n\n\r\n\tПо-рано през деня Гинка Върбакова обяви, че компанията й очаква помощ от “уважавана банкова институция“, за да може да финализира сделката за 320 млн. евро за активите на ЧЕЗ в България. Изявлението й бе направено в “интервюто“ за БТА, което бе публикувано без автор и снимка, което породи съмнения, че това е просто фирмено съобщение.\r\n\tСтава дума за “голяма международна банка с висок кредитен рейтинг“, обяснява неизвестната до вчера бизнес дама. В изявлението си Върбакова казва, че фирмата работи сама за сделката.\r\n\t“Инерком\" участва самостоятелно в процедурата. Ще бъдем подкрепени единствено от уважавана банкова институция, която ще ни предостави кредит. Това ще стане на базата на конкретни критерии, свързани с нашия бизнес и кредитно досие.  Собствеността ни е напълно прозрачна и публично достъпна. Групата се състои от 9 компании, в които аз съм единствен или мажоритарен собственик. Това е факт от създаването на дружествата и може лесно да бъде проверено“, казва Върбакова.\r\n\tТя казва, че \"Инерком България\" е част от група компании, които от 10 години работят в областта на енергетиката, енергийната инфраструктура и строителството.\r\n\t“Основната ни дейност до момента е свързана с изграждане на централи и производство на електроенергия от ВЕИ. Групата притежава 6 действащи фотоволтаични централи, с обща мощност около 23 МВт. Успоредно работим за изпълнение на проект за фотоволтаична централа с мощност от 80 МВт, която ще функционира изцяло на пазарен принцип“, допълва Върбакова.\r\n\tТя обяснява, че компанията й е преминала през много проучвателни етапи преди да подпише сделката с ЧЕЗ, защото е трябвало да покрие редица изисквания на продавача. Мажоритарен собственик на ЧЕЗ е чешката държава.\r\n\tПриходите на групата за миналата година са около 50 милиона лева и ще отчетем печалба от около 10 млн. от дейността си, казва още Върбакова.\r\n\r\n\r\n\t\r\n\tСправка на сайта “Бивол“ показва, че Гинка и Славчо Върбакови до неотдавна не са можели да си обслужват банкови кредити. Срещу тях има три изпълнителни дела. Техни имоти са били възбранени и продадени заради необслужвани дългове. Семейството има и дългове към НАП, които все още се водят висящи.\r\n\tЕдин от кредитите им е към Първа инвестиционна банка (ПИБ) за придобиване на имоти в Пазарджик. Изплащането на кредита явно не се е случило по план, защото имотите са възбранени и продадени от частния съдебен изпълнител Добромир Даскалов.\r\n\tОт Имотния регистър излиза също, че към днешна дата семейството има непогасени дългове към НАП, заради които е вписан запор на техен имот във варненско. През 2013 г. първо Окръжен съд – Добрич, а след това и Апелативен съд Варна е отхвърлил жалба срещу изпълнителното дело с мотива, че дължимите суми към НАП не са заради данъци върху имот, а за друг вид публични вземания. Този имот вече е бил възбранен от Банка ДСК за друго изпълнително дело, отново за неизплатен дълг. Това обаче не означава, че дълговете към ДСК и НАП все още са висящи, уточнява “Бивол“.", "date": "2018.02.24", "title": "Премиерът разпореди ДАНС и данъчните да проверят сделката с ЧЕЗ"}
{"url": "http://www.mediapool.bg/pod-vapros-e-sreshtata-es-turtsiya-vav-varna-news275973.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСъветът на ЕС ще реши в последния възможен момент дали ще се състои ключовата за българското председателство среща с турския президент Реджеп Ердоган във Варна. Това стана ясно от изказването на председателя на Европейския съвет Доналд Туск, цитирано от БТА. Туск обяви, че решението дали ЕС ще участва в срещата ще се вземе на следващия Европейски съвет, който ще се състои на 22-23 март, а събитието е планирано за 26 март.\r\n\tПричината е напрежението в Средиземно море и поведението на турския флот, който пречи в кипърските териториални води да бъдат извършени проучвания за находища на газ. Европейският съвет подкрепи Кипър и Гърция по спорните въпроси с Анкара. ЕС призовава Турция да спазва международното право, защото “делата й противоречат на добросъседството“.\r\n\tЕвропейският съвет призовава Иран и Русия да престанат подкрепата за насилието на режима на Башар Асад в Сирия. По въпросите на ЕС на днешната среща участниците са се обединили около нуждата от повишаване на разходите за борба с незаконната миграция, отбраната, сигурността, образованието.\r\n\tВ неделя вечерта председателят на Европейската комисия Жан-Клод Юнкер уточни, че 14-15 държави са изразили готовност да увеличат вноските си в общностния бюджет заради очаквания годишен недостиг от около 10 милиарда евро, генериран заради напускането на Великобритания.\r\n\tЮнкер посочи, че ако ЕС запази досегашните си разходи за сближаване и земеделие, останалите пера от бюджета трябва да бъдат съкратени почти наполовина.\n\n\r\n\t“Не ми харесва, но трябва да има намаление в земеделската и кохезионната политика“, каза председателят на ЕК.\r\n\tВ същото време Юнкер и Туск изразиха напълно противоположни оценки за издигането предварително на водещи кандидати за председател на Европейската комисия. Според Юнкер, ако този подход се използва пак, то това би било по-демократично решение. Според Туск предварителното издигане на водещите кандидати не допринасят за демокрацията.\r\n\tЕвропейският съвет подкрепи предложението на Европейския парламент от 2019 година броят на евродепутатите да бъде 705 след напускането на Великобритания. Досега те бяха 751.", "date": "2018.02.24", "title": "Под въпрос е срещата ЕС-Турция във Варна"}
{"url": "http://www.mediapool.bg/standart-end-puars-povishi-kreditniya-reiting-na-rusiya-news275976.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tМеждународната рейтингова агенция “Стандарт енд Пуърс“ повиши кредитния рейтинг на Русия от равнище ВВ+ до ВВВ-. Прогнозата е изменена от позитивна, на стабилна, предава Regnum, цитирана от Агенция “Фокус“.\r\n\tАгенцията твърди, че привързаността на Русия към консервативна макроикономическа политика ще подкрепи силните й външен и фискален баланс. Евентуалните шокове, които може да произтекат от по-строги санкции на Запада и ниски цени на природните ресурси, могат да бъдат абсорбирани от гъвкавия обменен курс на рублата.\r\n\tРуският министър на финансите Антон Силуанов заяви, че решението на агенцията е логично и очаквано.\r\n\t“Руската икономика се адаптира към новите условия и демонстрира положителни темпове на ръст“, казва Силунов.", "date": "2018.02.24", "title": "“Стандарт енд Пуърс“ повиши кредитния рейтинг на Русия"}
{"url": "http://www.mediapool.bg/otnovo-patna-blokada-na-severozapad-s-iskane-za-magistrala-news275982.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПротестиращи от Видин за пореден път блокираха международния път “Дунав мост 2” с искане да бъдат изградени магистрала от Видин до София и тунел под Петрохан.\r\n\tДемонстрантите настояха Министерският съвет бързо да излезе с решение за започване за строежа на магистралата и тунела, съобщава бТВ. Те припомнят обещанията на повечето политически сили да инвестират в региона.\r\n\tПротестиращите казват, че блокадата на пътя ще стане безсрочна, а ако се наложи ще издигнат палатков лагер на Е79. На 3 март също ще има блокади. В Монтана също имаше протест.", "date": "2018.02.24", "title": "Отново пътна блокада на Северозапад с искане за магистрала"}
{"url": "http://www.mediapool.bg/vanshno-ministerstvo-savetva-da-ne-se-patuva-iz-balkanite-zaradi-ochakvani-snegove-news275983.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВъншно министерство съветва гражданите да не предприемат пътувания из Балканите през следващата седмица заради очакваното влошаване на времето. Предупреждението важи за Македония, Сърбия, Хърватия, Словения, Босна и Херцеговина, Черна гора и Румъния.\r\n\tОчакват се минусови температури, силни ветрове и обилни снеговалежи, посочват от МВнР.\r\n\tВ случай на неотложни пътувания, МВнР съветва гражданите да се осведомят подробно за актуалната метеорологична и пътна обстановка за дестинацията на пътуване, да следват стриктно инструкциите на местните власти и указанията на пътните знаци и да потеглят на път напълно подготвени за придвижване в зимни условия.\r\n\tВ случай на кризисна ситуация МВнР съветва гражданите да уведомят своевременно близките си за своето състояние и местоположение, да означат своето местоположение в социалните мрежи и да подадат сигнал до дирекция “Ситуационен център“ на МВнР, която приема денонощни сигнали за бедстващи хора на телефон: 00359 2 948 2404 или на имейл: \r\n\tСигнали могат да бъдат подавани и на следните дежурни телефони:\n\n\r\n\tХърватия: +385 984 69 808\r\n\tСловения: + 386 41 722 238\r\n\tРепублика Македония: +389  75 280 013\r\n\tРумъния: +40 21 230 21 50\r\n\tБосна и Херцеговина: +387 603 210 397\r\n\tЧерна гора: +382 69 143 298\r\n\tСърбия: +381 66 840 89 51", "date": "2018.02.24", "title": "Външно министерство съветва да не се пътува из Балканите заради очаквани снегове"}
{"url": "http://www.mediapool.bg/stotina-varnentsi-protestiraha-sreshtu-istanbulskata-konventsiya-news275984.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСтотина варненци протестираха в събота срещу Истанбулската конвенция. Протестът се проведе пред катедралния храм в града “Св. Успение Богородично“.\r\n\tПротестът се състоя под мотото “Да защитим децата си! И “Да защитим българското семейство!“.\r\n\tСъбралите се настояха парламентът да не ратифицира конвенцията, а страната ни да оттегли подписа си от нея. Според тях конвенцията не се бори с насилието над жените, а служи за насилствено внедряване на новата „джендър-идеология“ и е инструмент за промяна на моралните ценности в обществото, съобщава бТВ.\r\n\tПо време на протестът беше стартирана подписка за денонсиране на конвенцията.ГЕРБ бе единствената партия в парламента, която защитаваше ратафицирането на конвенцията при това не е особено единодушно. Под натиска на националистите и след проведената в обществото дезинформационна кампания ГЕРБ обяви, че отлага ратификацията на конвенцията, която цели защитата на жените и децата от домашно насилие.", "date": "2018.02.24", "title": "Стотина варненци протестираха срещу Истанбулската конвенция"}
{"url": "http://www.mediapool.bg/vuchich-garantira-che-sarbiya-nikoga-nyama-da-vavede-sanktsii-sreshtu-rusiya-news275985.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрезидентът на Сърбия Александър Вучич заяви, че страната му никога няма да въведе санкции спрямо Русия дори и в условията на евроинтеграция, предава РИА Новости, цитирана отагенция“Фокус“.\r\n\t“Да, намираме се на европейски път, но ние не възнамеряваме да жертваме нашите традиционни ценности и традиционни отношения. Ние не възнамеряваме да въвеждаме санкции по отношение на Русия, във всеки случай, докато съм президент и докато партията ми има мнозинство в парламента“, каза Вучич.\r\n\tПрез тази седмица на посещение в Сърбия бе руския външен министър Сергей Лавров.\r\n\tВучич допълни, че Сърбия възнамерява да си сътрудничи с всички, за да защитава своите интереси и да реализира европейския път на развитието си, но без да прекъсва отношенията с традиционните си партньори.\r\n\tНаскоро Европейската комисия обяви, че Сърбия и Черна гора биха могли да станат част от Европейския съюз до 2025 година, ако положат усилия да изпълнят условията за членство.", "date": "2018.02.24", "title": "Вучич гарантира, че Сърбия никога няма да въведе санкции срещу Русия"}
{"url": "http://www.mediapool.bg/sadiya-osadi-vss-za-lipsata-na-nezavisim-byudzhet-na-sadebnata-vlast-news275979.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСъдията от Софийския районен съд (СРС) Валерия Ватева постигна безпрецедентна присъда на първа инстанция срещу Висшия съдебен съвет (ВСС) заради липсата на независима бюджетна политика на институцията, научи Mediapool. Съдия Ватева атакува в съда \"замразяването\" на заплатите в съдебната система, което бе в сила до края на август 2015 година.\r\n\tСъстав на Софийския районен съд приема аргументите на Ватева и присъжда 1884 лв на съдийката, които трябваше да й бъдат изплатени, ако ВСС спазваше закона и увеличаваше заплатите, както указва законът. Ако присъдата бъде потвърдена и влезе в сила, то това би дало основание на всеки от магистрат да осъди ВСС и да си вземе дължимите пари.\r\n\tЗаплатата на магистратите е вързана по закон съсизменението насредната заплата в бюджетната сфера. При промяна на тази средна заплата, ВСС е длъжен да промени и заплатите в съдебната система. Съдия Ватева настоява, че при липса на пари ВСС може да отложи решението си за увеличаване на заплатите, но не й напълно да игнорира закона.\r\n\t\"Не може да се очаква грубо погазване на закона избирателно само за работещите в съдебната система с оправданието за липса на средства в бюджета. Твърдя, че следващото се увеличение по закон стриктно се изпълнява в останалите сектори на държавната администрация, което сочи не само на нарушаване на закона, а и на дискриминационно отношение към нас като магистрати и към служителите в съдебните органи\", се казва исковата молба на съдия Ватева.\r\n\tТя заведе делото в разгара на скандала между финансовия министър Владислав Горанов и ВСС. Горанов отказа да се отпуснат пари за увеличаване на заплатите в съдебната система и заплаши, че ако ВСС все пак ги увеличи, той ще иницира орязане на парите за облекло в системата и обезщетенията при напускане.\n\n\r\n\tПървоначално по това дело редица съдии от Софийския районен съд си направиха отвод с аргумента, че са заинтересувани лица. Така делото се падна на съдия Стефан Шекерджийски, който прие да го разглежда. В своето решение той прави дълъг анализ на въпроса за независимостта на съдебната власт. Съдия Шекерджийски се позовава на български юристи от годините преди 1944 г., както и на редица американски и европейски мислители.\r\n\tТой напомня, че основното конституционно предназначение на ВСС е да осигурява “самоуправлението” на съдебната власт и да осъществява нейната независимост. Той казва, че увеличаването на заплатите в системата няма никакво отношение към оперативната самостоятелност на ВСС, а е задължение, което трябва да се изпълнява.\r\n\t“Слабостта на ВСС би могла да се възприеме като някакво извинение, ако висшият съдебен орган всъщност не подпомагаше през изминалите години активно и съзнателно политиката на изпълнителната власт в лицето на различните, имащи отношение министерства“, пише съдия Шекерджийски.\r\n\tПо думите му основните постулати на демокрацията често се “забравят“, а след това периодично се преоткриват, което влече със себе си “огромен и ненужен разход на финанси и административно усилие от страна на държавата, а и на обществото“.\r\n\tСпоред него замразяването на заплатите в съдебната система е най-обикновен отказ на длъжника да плати дължимото.\r\n\t“Всъщност съдебната система е неглижирана и потискана от изпълнителната власт, която по обективни причини е по-силната такава – съдебната система по дефиниция е пасивна. Смисълът на разделението на властите е че власт възпира власт, като изпълнителната се контролира от съдебната, а политиците се съобразяват безпрекословно с актовете на съда“, се казва в съдебното решение.", "date": "2018.02.24", "title": "Съдия осъди ВСС за липсата на независим бюджет на съдебната власт"}
{"url": "http://www.mediapool.bg/lekarskiyat-sayuz-shte-podpishe-ramkoviya-dogovor-vapreki-saprotivata-na-goranov-news275986.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългарският лекарски съюз взе решение в събота да подпише новия рамков договор със здравната каса. В документа е заложено увеличение на цените на над 130 клинични пътеки, а за тази цел са отделени 150 милиона лева от бюджета на Здравната каса. \r\n\tПодписването със здравната каса трябва да стане до 28 февруари, а договорът да влезе в сила от 1 април, съобщава БНР. \r\n\tНовият рамков договор предвижда увеличаване на броя на на направленията, които личните лекари могат да дават за преглед при специалист, казва зам.- председателят на Българския лекарски съюз Галинка Павлова\r\n\t“Постигнати са по-големи обеми, които практически да бъдат насочени към тези пациенти, които имат хронични социално значими заболявания, каквито са диабетът, сърдечно-съдовите заболявания. По-голям е броят на жените, които ще могат да направят ежегодно преглед при акушер-гинеколог с цитонамаска“, обяснява тя.\r\n\tПреди два дни финансовият министър Владислав Горанов призова договорът да не бъде подписан докато не се изчистят проблемите с дълговете на здравната каса от последните дни. \n\n\r\n\tВ петък стана ясно, че общият дълг на здравната каса към чуждестранни здравни фондове към края на  януари е 271.2 млн. лева, от които 133.4 млн. леваса просрочени. Шефът на касата Камен Плочев поиска от депутатите актуализация на бюджета, за да бъде изплатен дълга. Това предизвика огромен скандал и искания за оставка на Плочев. Засега той отказва да напусне позицията.\r\n\tВладислав Горанов настоя лекарският съюз да не подписва рамковия договор, докато не се изясни как ще бъдат изчиствани дълговете на касата към чуждите фондове. Той е против актуализация на бюджетаи смята, че дълговете могат да се изчистят чрез вътрешни преразпределения.\r\n\t“В призива на министър Горанов не можем да се вслушаме по простата причина, че не е във връзка със Закона за здравното осигуряване. Не сме съгласни с едно такова вмешателство. Създава напрежение, създава несигурност, създава безпокойство по простата причина, че това е упоменато и в писмо на министъра на финансите към Надзора, че при една така ситуация ще бъдат, едва ли не, променяни параметрите. Взехме решение като Управителен съвет, ако параметрите, постигнати в преговорния процес, не са променени, становището на Управителния съвет на Българския лекарски съюз е за подписване“, каза председателят на лекарския съюз д-р Венцислав Грозев.", "date": "2018.02.24", "title": "Лекарският съюз ще подпише рамковия договор, въпреки съпротивата на Горанов"}
{"url": "http://www.mediapool.bg/tsacheva-predlozhi-5-otgore-za-nadziratelite-te-otkazaha-news275988.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПравосъдният министър Цецка Цачева обяви готовност за увеличение с 5% на заплатите за надзирателите и служители на \"Съдебна охрана\", но те отхвърлиха офертата и продължиха да настояват за индексация с 20 процента. В събота недоволните служители се събраха на национален протест пред сградата на Министерството на правосъдието.\r\n\tДемонстрацията се проведе под надслов „Европа и за нас”. Пред протестиращите Цецка Цачева обясни, че няма как да бъде изпълнено основното им искане за увеличение на заплатите.\r\n\tМаксималното увеличение, предложено от финансовия министър Владислав Горанов, е 5%, но протестиращите са отказали, съобщи бТВ. Според Цачева обаче искането за 20% скок не съответствало дори на направените увеличения в системата на МВР. Тогава заплатите на полицаите бяха увеличени с 10%.\r\n\tПрез месец май ще се търсят нови решения, когато се види как върви изпълнението на бюджета, а от началото на септември, когато стартира процедурата по бюджета за 2019 г., ще бъдат търсени възможности за повече средства за щатни бройки и за възнаграждения, каза Цачева.\r\n\tСпоред нея трябва да се отчете, че държавата е на всички, които пълнят хазната с данъците си, и е необходимо да се търси баланс между различните сектори.\n\n\r\n\tЦачева коментира, че напълно споделя мнението, че работата на надзирателите е рискова и в никакъв случай не подценява техния труд, който е отговорен и тежък.\r\n\tНадзирателите и служителите на \"Съдебна охрана\" настояват още за еднакъв статут и заплащане в системата с тези в МВР, приравняване на средствата за специфична служебна дейност, както и увеличаване на щата. В момента един надзирател пази около 100 осъдени и лишени от свобода.\r\n\tСледващият голям протест е насрочен за 10 март. Той също ще започне пред правосъдното министерство, след което надзирателите ще се включат в шествие до Министерския съвет.", "date": "2018.02.24", "title": "Цачева предложи 5% отгоре за надзирателите, те отказаха"}
{"url": "http://www.mediapool.bg/arestuvan-e-bivshiyat-generalen-prokuror-na-uzbekistan-news275989.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБившият генерален прокурор на Узбекистан Рашид Кадиров е арестуван по обвинение в рекет, превишаване на служебните пълномощия и  взимане на подкупи, предаде ТАСС. Кадиров е бил член на конституционния съд на страната, а преди това е работил и в Службата за национална сигурност на Узбекистан. \r\n\tПо същото време на другия край на света в корупция са обвинени и бившият президент на Гватемала Алваро Колом, както и негови вече бивши министри. Те са злоупотребявали с обществени средства при изграждането на проекта за обществен автобусен транспорт, най-малко 35 млн. долара са били отклонени по време на реализацията на проекта, съобщи БНР.", "date": "2018.02.24", "title": "Арестуван е бившият генерален прокурор на Узбекистан"}
{"url": "http://www.mediapool.bg/noviyat-energien-ministar-shte-e-ot-gerb-imeto-stava-yasno-do-sryada-news275980.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t“Новият министър на енергетиката ще бъде от ГЕРБ“, обяви председателят на парламентарната група на ГЕРБ Цветан Цветанов в събота по време на посещението си в Сандански. Той допълни, че съветът на управяляващата коалиция ще вземе решението кой да поеме постта на подалата оставка Теменужка Петкова. Номинацията ще бъде обявена до сряда.\r\n\t \r\n\t“Ако говорим за квотното разпределение, министърът на енергетиката ще бъде от ГЕРБ. До сряда ще се постараем да обявим номинацията си за нов министър на енергетиката, тъй като преди това трябва да се съберем на съответния политически формат“, обясни Цветанов.\r\n\tПреди ден в интервю за БНР енергийният експерт Васко Начев спомена като най-вероятен министър Жечо Станков. Той е два мандата заместник-министър на енергетиката, а преди това е бил общински съветник от ГЕРБ в Бургас. Станков е роден през 1982 г., икономист по образование, син е на европейския шампион по борба Дончо Жеков.\r\n\t“Ние сме партия, в която не разпределяме позиции на полов принцип, а на качествата, които имат съответните кандидати“, коментира Цветан Цветанов, но отказа да назове конкретни имена.\r\n\tТеменужка Петкова подаде оставка в петък, след като ЧЕЗ официално обяви за сделката за продажбата на активите си в България на дружеството “Инерком България“. Министър Петкова обясни, че е приятелка от 20 години със собственичката на фирмата Гинка Върбакова и напуска позицията, за да няма спекулации.\r\n\tБойко Борисов обяви от Брюксел, че приема оставката,\"за да не дам никаква възможност да се влияе на репутацията на правителството, на мен или на Теменужка Петкова, която е честен човек\".\n\n\r\n\t\"За съжаление, Теменужка Петкова каза, че ги познава тези хора и не бих оставил ни най-малко съмнение в който и да е българин, че стоим зад една абсолютно частна сделка\", декларира премиерът.\r\n\t\"Искам да потвърдя, че по никакъв начин не сме повлияли на сделката за ЧЕЗ. Няма как да контролираме сделка в Чехия между частни компании, нито да й попречим\", допълни Борисов и обеща, че българските регулатори ще си свършат работата по сделката.\r\n\t\"Инерком България\" ЕАД е регистрирана през септември 2017 г. в София с капитал 50 хил. лв. Собственик е учреденото месеци по-рано дружество \"Инерком Инвестмънтс\" ЕАД, притежание на Гинка Върбакова, която управлява и двете фирми, както и регистрираната в Пазарджик \"Инерком\", имаща три фотоволтаични парка - в Априлци, в панагюрското село Елшица и \"Хаджийски ливади\" около Пазарджик.\r\n\t\"Инерком България\" ще придобие седем дружества с участието на ЧЕЗ – \"ЧЕЗ България\", \"ЧЕЗ Електро\", \"ЧЕЗ Разпределение\", търговеца на ток \"ЧЕЗ Трейд\", ИТ-фирмата \"ЧЕЗ ИКТ\", както и два ВЕИ-парка в Орешец и Бара. Само годишните приходи на \"ЧЕЗ Разпределение\" и \"ЧЕЗ Електро\" надхвърлят 1.7 млрд. лева. Официално цената на сделката не беше съобщена, но според неофициална информация тя е 320 млн. евро.", "date": "2018.02.24", "title": "Новият енергиен министър ще е от ГЕРБ, името става ясно до сряда"}
{"url": "http://www.mediapool.bg/bsp-poiska-darzhavata-da-kupi-biznesa-na-chez-za-320-mln-evro-news275987.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЛидерът на БСП Корнелия Нинова каза, че държавата трябва да изкупи активите на ЧЕЗ за 320 млн. евро, защото \"енергетиката е структуроопределяща за развитието на страната\". Речта й по време на провеждащия се в събота пленум на партията бе цитирана от .\r\n\tТя каза, че позицията на левицата е ясна: “Държавата трябва да има роля в структуроопределящи и важни за сигурността, икономиката и развитието й отрасли, какъвто е енергетиката. Нека не се опитват да ни упрекват, че сме за национализация. Ние сме за пазарна икономика и възможностите, които тя дава - България, като държава, да закупи ЧЕЗ за 320 млн. евро”.\r\n\tКорнелия Нинова коментира, че за да спаси кожата си покрай сделката с ЧЕЗ, главният виновник Борисов е изгорил поредния бушон – Теменужка Петкова. Тя заяви, че БСП ще иска изслушване на енергийния регулатор и Комисията за защита на конкуренцията, ще потърси и купувача по сделката.\r\n\tСпоред нея покупката бизнеса на ЧЕЗ от “Инерком България“ е “изключително арогантен случай на задкулисие и ярък образ на паралелната държава, който засяга националната сигурност и  съдбата на 2 млн. българи“.\r\n\t“Наистина това е сделка между два свободни пазарни субекта, но тайна, непрозрачна и  с много въпроси: как новосъздадената преди 5 месеца фирма, с капитал от 50 хил. лв. купува активи за 320 млн. евро.- с какви ангажименти към българските потребители, с какви гаранции за българската електропреносна мрежа и за българската национална сигурност”, каза Нинова пред пленума.\n\n\r\n\tТя каза, че ГЕРБ отдалечава България от нейната европейска перспектива. Нинова обясни, че преддседателството  е започнало с корупционен скандал за ремонта на НДК, преминало е  през “Кум-гейт”и е завърши с решение за противоконституционен акт на Народното събрание за оставката на Делян Добрев.\r\n\t“Строителството на Великата българска стена, гордостта на Борисов, с която пази външните граници на Европа, финализира с досъдебно производство в Специализираната прокуратура за два вида престъпления от общ характер – завишени цени и занижен контрол. Скандалът за лобизъм в здравното министерство доведе до оставка на министъра на здравеопазването. От две седмици, нов скандал в Здравната каса слага траен етикет – хаос в здравеопазването, този път с последици за  европейския ни образ”, каза Нинова.\r\n\tМеждувременно Националният съвет на БСП възложи на Изпълнителното бюро на партията да разработи концепция за стартиране на телевизионен канал на БСП. Подробности за тази инициатива не бяха съобщени.\r\n\tВътрешнопартийната опизиция в БСП обаче не е доволна и от начина, по който ръководството на пратията е регирало по казуса с Валени Жаблянов. Според тях, БСП не е реагирала като колективен орган и не е защитила достатъчно своя съпартиец.\r\n\t“Да бъдем истинска опозиция и алтернатива, а не само да го приказваме на приказки, а всъщност да бетонираме Бойко Борисов. Много грешки правим. Партията се управлява от треторазрядни хора“, коментира Георги Гергов.", "date": "2018.02.24", "title": "БСП поиска държавата да купи бизнеса на ЧЕЗ за 320 млн. евро"}
{"url": "http://www.mediapool.bg/edin-zaginal-i-sedem-raneni-pri-udar-mezhdu-dva-busa-krai-sliven-news275990.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕдин човек е загинал, а седем са ранени при челен удар между два микробуса на главния път София – Бургас край сливенското село Драгоданово. Инцидентът е станал около 16 часа в събота.\r\n\tПострадалите и починалият човек са от единия бус, пътувал за село Градец. При удара той се е преобърнал. В другото превозно средство водачът е бил сам и не е пострадал.\r\n\tШестима от пострадалите са настанени в спешния център към сливенската болница и са под лекарско надблюдение. По информация на бТВ те са без опасност за живота.", "date": "2018.02.24", "title": "Един загинал и седем ранени при удар между два буса край Сливен"}
