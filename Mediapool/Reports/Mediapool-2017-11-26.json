{"url": "http://www.mediapool.bg/dvama-nepalnoletni-sa-zadarzhani-za-iznasilvane-i-ubiystvo-na-77-godishna-zhena-news272328.html", "text": "Две непълнолетни момчета бяха задържани заради изнасилване и убийство на 77-годишна жена в Провадия. Уличените в престъплението са братя на 14 и на 17 години, предаде бТВ.\r\n\tМиналия понеделник жената, която живеела сама, ги ангажирала да ѝ пренесат дърва за огрев. Двамата непълнолетни разрбали, че дома ѝ има пари и се върнали в сряда вечер.\r\n\tСобственичката ги усетила. Тялото ѝ е открито от съсед след няколко дни. По жертвата има следи от душене, удари и изнасилване.\r\n\tПри ефективни присъди, наказанията на двамата братя от ромски произход ще бъдат намалени, заради непълнолетието им. Те имат множество криминални регистрации в миналото.\r\n\tДвамата са записани в училище в Провадия, но не го посещават.", "date": "2017.11.26", "title": "Двама непълнолетни са задържани за изнасилване и убийство на 77-годишна жена"}
{"url": "http://www.mediapool.bg/transplantatsiya-na-korali-dava-nadezhdi-za-golemiya-barieren-rif-news272322.html", "text": "Трансплантация на корали дава надежди за спасяване на Големия бариерен риф - най-голямата система от рифове, намираща се край североизточния бряг на Австралия, предаде БНР.\r\n\tКорали, отглеждани в една част на Големия бариерен риф, успешно са трансплантирани в друга негова част. Така австралийските учени се надяват да възстановят увредените екосистеми по целия свят.\r\n\tВ проучването на остров Херън, в близост до източния бряг на Австралия, изследователите събрали голямо количество коралови яйца, грижили се за тях и след това ги трансплантирали в райони с увреден риф. Когато се завърнали осем месеца по-късно, те открили млади корали, в напълно добро състояние.\r\n\tУчените се надяват по този начин да спасят Големия бариерен риф, най-голямата жива структура на Земята, след като вече втора година се наблюдава избеляване на коралите, породено от затоплянето на морето.", "date": "2017.11.26", "title": "Трансплантация на корали дава надежди за Големия бариерен риф"}
{"url": "http://www.mediapool.bg/ivan-kostov-atakata-sreshtu-privatizatsiyata-e-ataka-sreshtu-pazarnata-ikonomika-news272314.html", "text": "Тезата за престъпната приватизация е неоснователен мит, вкаран в българското общество. Целта на конституционните промени за увеличаване на срока на давност на престъпления при раздържавяването, анонсирани от ГЕРБ, е да се закрепи представата в обществото, че е направено нещо лошо, когато е сменена структурата на икономиката. Атакува се сърцевината не европейска България – частната, пазарната икономика.\r\n\tТака бившият министър-председател Иван Костов коментира през бТВ .\r\n\t\r\n\t, предупреди бившият премиер. Според него така в бъдеще под заплахата от подобно клеймо „никой няма да иска да се задържи във властта и да управлява новаторски“.\r\n\tЗа пример той даде обвиненията срещу бившите министри от първия кабинет на Бойко Борисов - Симеон Дянков и Трайчо Трайков, заради продажбата на държавния дял в електроразпределителното дружество ЕВН. Костов определи това като , тъй като делото срещу тях е паднало, но в очите на обществото те са престъпници.\n\n\r\n\t\r\n\tСпоред него тезата, на която лежат идеите за ревизия на приватизацията – че постъпленията от нея трябвало да бъдат 30 млрд. лева, е несъстоятелна, а числото - необосновано. Костов цитира данни на Националния статистически институт, според които . \"Получена е по-голяма сума, след като се съпоставят активите и пасивите\", поясни Костов. За сравнение резултатът от приватизацията в Германия бил отрицателен.\r\n\tСпоред него твърденията за ограбване при раздържавяването превръщат в престъпници милиони българи участвали в масовата приватизация, както и стотици инвеститори, включително и такива от ЕС, купили, а част от тях и спасили, държавните предприятия.\r\n\tТой припомни, че по времето на главния прокурор Никола Филчев държавното обвинение е обявило, че проверява 500 от около 10 000 приватизационни сделки. Внесени са 10 – 20 обвинителни акта, но . , коментира Костов.\r\n\tСпоред него не може да се говори, че България е най-бедната държава в ЕС заради приватизацията. \"България е най-бедната държава в ЕС заради двата колосални фалита, които преживя – през 1990 г. и през 1996 – 1997 г.\", коментира бившият премиер.\r\n\t\r\n\tКостов препоръча агенцията за приватизация да направи приключващ баланс на сделките, за да \"излезе обществото от тази травма\".\r\n\tБившият премиер обяви, че е горд от резултатите от приватизацията, че като премиер е направил всичко, което е трябвало. , каза Костов.\r\n\t\r\n\tКостов коментира и  за проекта за втората атомна централа \"Белене\". Според него основният мотив срещу този проект е, че ще доведе до двойно увеличение на цената на тока.\r\n\tБившият премиер добави, че оценката на БАН за стойността на \"Белене\" е съмнителна, защото е от 2007 г., а годината вече е 2017. За пример даде, че аналогична централа в Унгария струвала 12 млрд. евро, а не 10 млрд. евро.\r\n\t, предупреди Костов.", "date": "2017.11.26", "title": "Иван Костов: Атаката срещу приватизацията е атака срещу пазарната икономика"}
{"url": "http://www.mediapool.bg/amerikantsite-poharchili-79-mlrd-dolara-onlain-po-vreme-na-cherniya-petak-news272321.html", "text": "Американците поставиха рекорд по обем на покупките в интернет в четвъртък и петък, като са купили стоки и услуги за общо 7.9 млрд. долара, предаде БТА.\r\n\tПродажбите по интернет по време на тазгодишния Черен петък са със 17.9% повече, отколкото през миналата година, показват данните на \"Адоуб диджитъл инсайтс\". Компанията следи информацията за продажбите в 100-те най-големи електронни магазина в САЩ, цитирани от Ройтерс.\r\n\tНай-голямата в света компания за електронна търговия \"Амазон\" също отчита рекорден обем на поръчките. Само през първите 5 часа на Черния петък са били купени над 200 000 играчки.\r\n\tВ САЩ отстъпките по време на т.нар. Черния петък може да достигнат 90%. Обичаят да се правят големи разпродажби в петъка след Деня на благодарността датира от 19-и век.\r\n\tСпоред \"Адоуб диджитъл инсайтс\" през предстоящия Кибер понеделник (27 ноември) се очакват продажби по интернет за общо 6.6 млрд. долара, което ще го направи деня с най-голям обем онлайн покупки в САЩ в историята.", "date": "2017.11.26", "title": "Американците похарчили 7.9 млрд. долара онлайн по време на Черния петък"}
{"url": "http://www.mediapool.bg/politsiyata-spira-ot-dvizhenie-po-okolo-100-koli-na-den-news272319.html", "text": "По около 100 автомобила на ден се спират от движение заради нарушения на шофьорите им. Това съобщи главният секретар на Министерството на вътрешните работи (МВР) Младен Маринов пред БНР. Той отчете, че тази година се отчита намаляване на смъртните случаи при катастрофи.\r\n\tОт началото на годината пътните полицаи са установили над 850 000 нарушения. Най-често става въпрос за превишена скорост.\r\n\t\"Натъкваме се на доста притеснителни случаи, включително хора, които са генерирали над 11 000 лева глоби от нарушения\", каза Маринов на въпрос дали причинителите на катастрофи са предимно хора, които нарушават закона за пръв път, или са \"рецидивисти\".\r\n\tПо думите на главния секретар на МВР проблемът с катастрофите и високия брой жертви по пътищата не може да бъде решен само със засилване на контрола. Той увери, че полицията прави всичко възможно, за да се увеличи събираемостта на глобите, но не посочи каква част от санкциите се плащат.\r\n\t\"Репресията е изключително засилена, но това не е достатъчно и не е само това начинът да се справим с този проблем\", заяви Младен Маринов.\n\n\r\n\t\"Отговорността е обща - на всички институции, включително на хората, които натискат газта и държат волана. Без тази лична отговорност на водачите не може да се реши проблемът\", добави той. Според него трябва да се повиши културата на участниците в движението и те да свикнат да спазват знаците и правилата.\r\n\tМеждувременно членът на съвета на директорите на държавната „Национална компания индустриални зони“ Владимир Каролев обяви, че номерата на колата му са свалени и тя е спряна за движение за 6 месеца, тъй като полицаи са го хванали да кара с изтекла книжка. Каролев коментира пред бТВ, че санкцията била прекомерно голяма, тъй като се приравняла до това да караш въобще без книжка или след употреба на алкохол.", "date": "2017.11.26", "title": "Полицията спира от движение по около 100 коли на ден"}
{"url": "http://www.mediapool.bg/borisov-dade-zayavka-za-palen-mandat-na-pravitelstvoto-s-patriotite-news272324.html", "text": "Заявка за пълен мандат на коалиционното правителство между ГЕРБ и \"Обединените патриоти\" и начало на подготовката за местните избори през 2019 г. Това бяха основните акценти от четвъртия конгрес на ГЕРБ в неделя, на който Бойко Борисов очаквано беше преизбран за лидер на партията. Беше приета и декларация срещу евентуална коалиция с БСП.\r\n\tСъбитието беше използвано за демонстриране на добри отношения с патриотите, както и за поредно обявяване на успехите, които управляващите смятат, че са постигнали за половин година във властта. Премиерът, министрите Владислав Горанов и Томислав Дончев се похвалиха с добрите икономически показатели, работата в областта на образованието, усилията за намаляване на административната тежест и постиженията във външната политика.\r\n\tБорисов използва форума, за да нападне опозицията БСП, въпреки че заяви, че искал на събирането да се говори за успехите и проблемите в ГЕРБ, за да не прилича форумът на анти ГЕРБ конгресите на БСП.\r\n\tГЕРБ направи и една промяна в тясното си ръководство - Даниела Дариткова влезе в Изпълнителната комисия на партията на мястото на правосъдния министър и неуспешен кандидат-президент Цецка Цачева. Бившият председател на Народното събрание Димитър Главчев оглави Контролната комисия на партията, чиито член беше до момента.\r\n\t\n\n\r\n\t. Така и лидерът на \"Атака\" Волен Сидеров, и премиерът Бойко Борисов определиха състоянието на коалиционното правителство, на фона на критични изказвания на вицепремиера и лидер на Националния фронт за спасения на България Валери Симеонов към маниера на работа на Борисов.\r\n\tСидеров беше един от говорителите по време на конгреса на ГЕРБ. Той обяви, че въпреки негативите, които патриотите поемат от участието си във властта, те ще продължат да участват в нея, тъй като \"съдбата на България е по-важна от политическия имидж, рейтинга и ПР-а\".\r\n\t, каза Сидеров и обобщи: .\r\n\tБорисов започна изказването си с благодарност за присъствието на конгреса на коалиционните партньори. \"Имаме монолитно и сплотено парламентарно мнозинство\", каза премиерът и добави: . Индиректно Борисов коментира и изказванията на Валери Симеонов. , каза Борисов.\r\n\tПо повод готвения от БСП и ДПС вот на недоверие към правителството преди Нова година премиерът коментира: . Той припомни, че \"едни избори струват 50 млн. лева\" и \"само преди 6 месеца се броихме\".\r\n\t\r\n\tБорисов посвети не малка част от изказването си на БСП, като основната тема, по която реши да нападне партията на Корнелия Нинова беше приватизацията. Той даде да се разбере, че готвените от партията му конституционни промени за увеличаване на давността на престъпления при приватизацията, са насочени срещу БСП.\r\n\tИдеята не била да се атакува правителството на Иван Костов, което започна приватизацията. , коментира Борисов и добави, че голяма част от държавните фирми били във фалит, когато са продавани, а в този момент приватизацията е била единственото правилно нещо.\r\n\t, заяви лидерът на ГЕРБ.\r\n\t\r\n\tТирадата на Борисов срещу БСП продължи с обвинение, че . , обясни Борисов.\r\n\tЗа да илюстрира завистта на БСП към успехите на другите, дори даде пример с коментара на журналиста от БНР Петър Волгин по адрес на тенисиста Григор Димитров, когато целият свят се радвал на успехите му.\r\n\tАргументацията на Борисов включи и договорът за сътрудничество между България и Македония, както и оградата по границата с Турция. , заяви Борисов.\r\n\tВ типичния си стил той отхвърли нападките на БСП срещу ефективността на оградата, оповестени във филм за съоръжението на депутатката от левицата Елена Йончева. Според БСП има пропуски в контрола по границата и оградата се прескача редовно от мигранти. , обяви премиерът.\r\n\tТой защити и кметът на София Йорданка Фандъкова, срещу която в неделя беше организиран протест от организацията \"Спаси София\". , обяви той. След това се обърна към Фандъкова със съвет \"въобще да не им се притеснява\".\r\n\t\r\n\tПо време на конгреса на ГЕРБ зам.-председателят на партията Цветан Цветанов обяви  Целта била да не се отстъпва от резултатите от 2015 г., а . За пример Цветанов даде Плевен и Добрич. , обясни Цветанов.\r\n\tТой предрече, че на следващия местен вот ГЕРБ ще има първите общински кметове и в Кърджалийска област, след като през 2015 г. партията постигнала успехи в смесените райони. Той поиска от министрите да обръщат повече внимание на всички общини.\r\n\tПо-късно Борисов заръча на членовете на партията да се вслушат в думите на Цветанов за проблемите в местните организации и обясни, че ще отстрани от партията всеки човек, който би ѝ навредил. , заяви Борисов и даде пример с оставката на председателя на парламента Димитър Главчев. Той обясни, че получава упреци за този ход, тъй като наказанието било прекалено сурово на фона на реакцията на БСП спрямо депутата Иво Христов, който публично нарече 80% от българите дебили и се размина само с извинение.\r\n\tТой продължи с примерите за сурови наказания за не особено големи провинения – \"за едно предаване Антон Тодорв не е депутат\", кандидат за зам.-министър се размина с поста заради снимка, на която прави нацистки поздрав, министърът на здравеопазването Николай Петров подаде оставка \"заради едно предаване\". , заръча Борисов.\r\n\t\r\n\tЗа разлика от атаката към БСП, Борисов не спомена нито веднъж другата опозиционна партия, която ще иска вот на недоверие – ДПС. След формалното си преизбиране за лидер той само заръча на членовете на ГЕРБ да не се подвеждат по националистическата риторика и им забрани да използват езика на омразата.\r\n\t, каза премиерът. Във връзка с използвания от коалиционния партньор – \"Обединени патриоти\", език на омразата Борисов обясни:", "date": "2017.11.26", "title": "Борисов даде заявка за пълен мандат на правителството с патриотите"}
{"url": "http://www.mediapool.bg/ivo-prokopiev-darzhavata-e-pod-kontrola-na-nyakolko-dushi-news272325.html", "text": "Държавата и нейните институции вече са под контрола на няколко души, които използват цялата им репресивна мощ, за да възпроизвеждат политическата си власт и да наказват тези, които мислят различно. Това заявява в интервю за terminal3.bg Иво Прокопиев, съиздател на \"Дневник\" и \"Капитал\".\r\n\t, коментира Прокопиев, който наскоро обяви, че очаква имуществото му да бъде запорирано от Комисията за отнемане на незаконно придобито имущество (КОНПИ) заради приватизацията на дружеството „Каолин“ през 2000 г.\r\n\tПрокопиев коментира, че у нас . Тези, които си позволят да противоречат, са подложени на \"репресия, унищожаване или опит за превземане на бизнеса\".\r\n\tСпоред Прокопиев в момента се случва контрапреход, реставрация на тоталитарни порядки и приватизация на държавните институции. , смята съсобственикът на \"Икономедиа\".\r\n\tТой за пореден път коментира приватизационната сделка за \"Каолин\". Според Прокопиев предприятието има една от най-успешните следприватизационни истории в България. Припомня, че при приватизацията дружеството е било на сериозна оперативна загуба и с оборот от около 14-15 млн. лева годишно. След придобиването от \"Алфа финанс\" в него са инвестирани над 120 млн. лева, фирмата е станала лидер в производството на суровини за стъкларската и керамичната индустрия в Източна Европа, а около нея е създаден клъстер от стъкларски предприятия.\n\n\r\n\tДобавя, че при продажбата на \"Каолин\" на \"Кварцверке\" през 2013 г. оборотът на дружеството вече е 160 млн. лв., или повече от 10 пъти, отколкото при придобиване на контролния пакет през 2000 г.\r\n\t, казва Прокопиев.\r\n\t, добавя той.\r\n\tПрокопиев смята, че атаката срещу него е заради независимата позиция на \"Капитал\" и \"Дневник\", но тя е започнала още през 2009 г. при първото по-сериозно разследване за КТБ.", "date": "2017.11.26", "title": "Иво Прокопиев: Държавата е под контрола на няколко души"}
{"url": "http://www.mediapool.bg/rashidov-v-bulgaria-ostava-tova-koeto-ne-stava-za-chep-za-zele-news272326.html", "text": "България изнася потенциала си в чужбина, а остава това, което „не става за чеп за зеле“. Това заяв депутатът от ГЕРБ Вежди Рашидов пред БНТ.\r\n\tТой каза, че не съжалява, че не е министър на културата в сегашното правителство. Обясни, че е бил министър достатъчно дълго време и е бил демотивиран от \"т.нар. интелектуалци и платени протестъри\", които са критикували проектите му като Ларгото и „Квадрат 500“ в София. Сега същите хора са във властта на директорски позиции, заяви депутатът.\r\n\t\"Обичам свободията, а не свободата. Искам да се върна към амплоато си на творец. В България никой не е свикнал да се отказва. Благодаря на премиера Борисов, защото бях до последно в кандидатурата, но имам нужда от почивка. Непрекъснато имаше дежурни, които ме обвиняваха в кражби и измами\", каза депутатът.\r\n\tРашидов осъди поведението на опозицията в сегашния парламент, но отбеляза, че ако тя продължи да се държи така „инфантилно“, най-вероятно партия ГЕРБ ще управлява и след следващите избори. Той отбеляза, че общественото говорене е нехигиенично, от което е пострадал и лично той. Синът му живеел в чужбина, защото дъщерите му били тормозени в училище заради медийния образ на дядо им. \"Сериозни култури и държави са загинали, така че да не си правим илюзии, че малка държава като България ще издържи\", отбеляза той.", "date": "2017.11.26", "title": "Рашидов: В България остава това, което не става за чеп за зеле"}
{"url": "http://www.mediapool.bg/protestno-shestvie-poiska-ostavkata-na-stolichniya-kmet-news272315.html", "text": "Около 200 души участваха в протестно шествие с искане за оставката на кмета на София Йорданка Фандъкова. То беше организирано от неправителствената организация \"Спаси София\", но в него участваха и общински съветници от БСП и техни привърженици, включиха се и общинари от Реформаторския блок.\r\n\tДемонстрацията беше под надслов \"#ДанчеСлез - Протест за цялостно творчество\". Протестът започна в 13 ч. от Министерския съвет и премина по бул. \"Дондуков\", ул. \"Г. С. Раковски\" и до сградата на Столичната община. Маршрутът беше избран, тъй като според \"Спаси София\" ремонтът на бул. \"Дондуков\" е знаков за проблемите на управлението в града. Организацията постоянно сигнализира за некачествено изпълнение на дейностите по \"Дондуков\".\r\n\tПовод за недоволството освен некачествените ремонти, бяха замърсяването на въздуха, провалите в областта на градския и велосипедния транспорт, презастрояването на София и заличаването на архитектурното наследство.\r\n\tВ събота кметът Фандъкова коментира, че звучи несериозно или политически да се иска оставката ѝ за всичко. Тя видя в акцията начало на предизборната кампания за местния вот през 2019 г. \"Това предстои да го гледаме, но ще продължим да си вършим работата\", добави тя.\r\n\tОт Интер експо център, където се провеждаше, премиерът Бойко Борисов защити Фандъкова и обяви, че София трябва да бъде спасена от тези, които искат да я спасят. Той добави, че \"Спаси София\", която сигнализира преди време за криво поставени колчета на спирка в столицата, не е реагирала, когато в София не е имало и едно колче. Борисов използва повода да припомни успехите си като кмет на града, които били продължени от Фандъкова. \"Като станах кмет 50 детски градини бяха откраднали, приватизирали. Когато нападат жена и то с такива гадни думи, ГЕРБ е длъжен да я защити\", каза той и добави, че без проблем веднага може да организира контрамитинг.", "date": "2017.11.26", "title": "Протестно шествие поиска оставката на столичния кмет"}
{"url": "http://www.mediapool.bg/40-dushi-byaha-raneni-pri-propadane-na-pod-v-diskoteka-v-tenerife-news272323.html", "text": "При инцидент в дискотека на остров Тенерифе, част от Канарските острови, пострадаха 40 души. Първоначално беше съобщено за 22-ма ранени, предаде Франс прес, цитирана от БТА.\r\n\tХората са пострадали при пропадане на близо 4 кв. метра от пода на дискотеката в ноща на събота срещу неделя. Хората са паднали в мазето на помещението. На мястото са пристигнали спасителни. Пожарникарите незабавно са евакуирали дискотеката. Двама души с тежки наранявания са били откарани в болница.\r\n\tСред ранените има двама французи, един белгиец и един румънец.", "date": "2017.11.26", "title": "40 души бяха ранени при пропадане на под в дискотека в Тенерифе"}
{"url": "http://www.mediapool.bg/bulgaria-ochakva-do-330-mln-evro-globa-ot-bryuksel-za-gazov-monopol-news272316.html", "text": "До 330 млн. евро глоба може да плати България по делото на Европейската комисия срещу страната заради злоупотреба с господстващо положение от държавния \"Български енергиен холдинг\" (БЕХ) и дъщерните му дружества \"Булгаргаз\" и \"Булгартрансгаз\".\r\n\tРазмерът на глобата беше съобщен за първи път официално от министъра на енергетиката Теменужка Петкова в неделя пред БНР. Петкова каза още, че , вместо да се признае нарушение, за да може санкцията да бъде намалена. В петък депутатите задължиха Петкова да не признава нарушението. Това противоречи на първоначалния план на правителството да признае газовия монопол и така да се стигне до 30% намаление на санкцията. Според юристи решението на депутатите може да бъде пренебрегнато законно, тъй като министрите не са задължени да спазват решенията на парламента, а само тези на Министерския съвет. Петкова обаче обяви, че няма да се възползва от тази възможност.\r\n\t, обяви в неделя Петкова.\r\n\tБългария вече беше осъдена от комисията за газовия монопол. Следващата стъпка е Брюксел да заведе второ дело за определяне на глобата за страната заради нарушението. , коментира Петкова и добави, че се надява сумата все пак да е по-малка. Според нея имало основание за това, тъй като Европейската комисия сама отбелязвала, че \r\n\tПеткова коментира, че ако България признае нарушението, а не следва решението на парламента за обжалване, .\n\n\r\n\tРазследването срещу БЕХ и дъщерните му газови дружества започна през юли 2013 г. Мотивът беше, че злоупотребяват с монопола си и пречат на частни фирми да получат достъп до газопреносната мрежа, за да могат да участват на вътрешния пазар, както и че не са им позволили да съхраняват свое гориво в газохранилището в Чирен. Жалбата бе внесена от \"Овергаз Инк\", която не успя да осигури транзит за собствени доставки, след като \"Булгаргаз\" спря да ѝ продава синьо гориво. В допълнение компанията на Сашо Дончев в края на 2015 г. бе отрязана от доставки и от \"Газпром\", макар руската компания да бе акционер в развод в дружеството. Според \"Овергаз\" това е станало в договорка с българската държава, в резултат на което в края на 2016 г. компанията заведе арбитражен иск срещу България за 202.5 млн. евро, заради създавани пречки пред бизнеса ѝ и защото нарушава правилата на Енергийната харта за защита на инвестициите.\r\n\tПо наказателната процедура Еврокомисията предложи част от \"Булгартрансгаз\" и притежаваната от дружеството мрежа да бъдат продадени на стратегически инвеститор, но тази възможност бе категорично отхвърлена от премиера Бойко Борисов по време на предишния му мандат, а същата позиция се защитава и сега. Освен запазване на суверенитета на газовата мрежа, възможен мотив за това е и желанието на Борисов да изгради газов хъб на територията на страната.\r\n\tПеткова за пореден път коментира и . Според нея той е дал категоричен положителен отговор за това дали е нужна нова атомна мощност. Петкова за пореден път заяви, че окончателното решение по въпроса ще бъде взето от парламента.", "date": "2017.11.26", "title": "България очаква до 330 млн. евро глоба от Брюксел за газов монопол"}
{"url": "http://www.mediapool.bg/nad-70-dushi-byaha-zadarzhani-pri-bezreditsi-v-bryuksel-news272320.html", "text": "Полицията в Брюксел е задържала 71 души при безредиците, избухнали в центъра на града в събота вечерта, съобщава в. \"Соар\", цитиран от ТАСС.\r\n\tМладежи се събраха вчера за демонстрация срещу робството на мигранти в Либия на един от централните площади на града. Протестът обаче прерасна в безредици и погром.\r\n\tПо информация на изданието няма пострадали.\r\n\tТова е трети случай на прояви на насилие в центъра на Брюксел през последните седмици. Миналата събота противници на нелегалното робство в Либия организираха неразрешен митинг в Париж. Демонстрацията приключи със сблъсъци между протестиращите и полицията, която използва сълзотворен газ, припомня ТАСС.", "date": "2017.11.26", "title": "Над 70 души бяха задържани при безредици в Брюксел"}
{"url": "http://www.mediapool.bg/11-dushi-zadarzhani-sled-sbivane-mezhdu-fenove-na-lokomotiv-plovdiv-i-tsska-news272327.html", "text": "Единадесет души бяха задържани в ареста за 24 часа след сбиване по време на футболната среща между \"Локомотив\" (Пловдив) и ЦСКА. Заради мелето мачът между двата отбора беше прекратен за 20 минути.\r\n\tСпоред бТВ сбиването е провокирано от двама руски граждани, които били привърженици на домакините. Двамата са пробили охраната, излезли са на терена и започнали да провокират агитката на гостите. Червените привърженици бутнали загражденията, след което се стигнало до краткото меле на терена пред сектор \"А\".\r\n\tМачът е бил охраняван от частна фирма, която е поискала помощ от полицията в града. По първоначална информация задържаните бяха 10 - шестима са привърженици на пловдивския тим, а четирима - от агитката на столичани. След тях има и четирима, които са леко ранени.\r\n\tВсички налични служители на реда в Пловдив са на крак, като има и организирани постове на ключови места в самия град.", "date": "2017.11.26", "title": "11 души задържани след сбиване между фенове на \"Локомотив\" (Пловдив) и ЦСКА"}
{"url": "http://www.mediapool.bg/vreme-na-sueverie-i-izkustven-intelekt-news272317.html", "text": "Жреците едно време са гадаели бъдещето по вътрешностите на животни и когато не са успеели да предскажат и предотвратят суша или наводнение са били жестоко наказвани. С Просвещението Европа скъсва решително с молитвите и курбаните в политиката и тръгва по пътя на Разума. Налага се идеята за рационалния гражданин/избирател. Макс Вебер описва процеса като постепенно „разомагьосване” на света. Още неговият „легитимен ученик” Карл Шмит забелязва обаче, че политическите категории, които използваме, са светски варианти на религиозни и теологически понятия.[i] Vox Populi, vox Dei! – което показва, че разомагьосването може би не е било напълно успешно.\r\n\tДнес сме на прага на най-голямата еволюционна стъпка в човешката история – създаването на изкуствен интелект (AI), по-могъщ от този на обикновения човек и неговите общности. Това развитие сваля рационалния индивид/избирател от неговия политически пиедестал. Изкуственият интелект ще знае по-добре от този индивид както неговите собствени предпочитания, така и най-добрия начин те да бъдат удовлетворени. А може би дори ще знае дали тези предпочитания си струва да бъдат удовлетворявани или са просто безсмислени прищявки.\r\n\tДнешните демократични форми на броене на гласовете на рационалните избиратели от гледната точка на изкуствения интелект ще изглеждат така, както са изглеждали курбаните и молитвите за дъжд на Имануел Кант и Джон Стюарт Мил. Накратко – нищо повече от случайна колекция от рационални аргументи, гарнирани обилно с разнообразни суеверия, чиято научна стойност е сравнима с тази на астрологията.\r\n\t\r\n\tДвама политолози – Ахен и Бартелс – са опитали да изпреварят времето.[ii] Те показват (без помощта на изкуствения интелект) системната липса на „рационален избор” в съвременната демокрация и високата степен на сляпа вяра и остатъчно суеверие. За целта те не се позовават на инцидентни примери (като избора на Доналд Тръмп или Брекзит), а статистически скрупольозно опровергават мита за „рационалния избирател”. На базата на сериозни данни и регресии се оказва , че този избирател нито има достатъчно информация, нито дори знае какво точно иска. Най-интересното е, че той системно се проваля дори post factum да оцени дали едно управление е било добро или лошо за него.\n\n\r\n\tКато цяло, хората могат да преценят донякъде дали времената са добри или лоши – ако са добри, гласуват за правителството; ако не са – гласуват за опозицията. Това показва статистиката и тя не се влияе от това дали проблемите са заради управленски грешки или земетресение. Тук не става дума за някакъв рационален икономически детерминизъм, а по-скоро за електорално наказание за събития, които често не са под контрола на правителство и управляващи. През 1918 г., например, Уилсън за малко не губи изборите в САЩ, заради поредица от атаки на акули по северното крайбрежие. Пак американски данни от средата на XIX век до ден днешен показват, че гласоподаването е статистически свързано със суша или наводнения по описания по-горе начин.\r\n\tАко се вгледаме в скорошната българска история, тази картина се потвърждава. БСП с право бяха изметени от властта през 1997 г. заради тежки управленски недоразумения, довели до срутването на цялата финансова система на страната. Но след това пък Иван Костов бе демонизиран и е тричан и до днес, въпреки че болезнените реформи, които той проведе, бяха необходими и направиха възможно еврочленството на страната от една изключително неизгодна стартова позиция. Световната криза от 2008 г. сложи край на тройната коалиция и тя бе отвята от ГЕРБ. Задълбочаването на кризата подрони доверието в Борисов през 2013 г. и т.н. и т.н.\r\n\tА и в крайна сметка да не забравяме, че дори Чърчил – победителят от войната – губи изборите преди още тя да е съвсем приключила и бива заместен в Потсдам от наследникът си Атли. Изглежда просвещенският „рационален избирател” търси изкупителни жертви за несгодите си и наказва жреците си горе долу така, както са били наказвани фараоните, неспособни да осигурят достатъчно дъжд.\r\n\t\r\n\tИзборът на Тръмп ще остане в историята като първото успешно навлизане на AI в конструирането на мнозинства, както и като първият бунт на рационалния избирател срещу новите тенденции. Вече е ясна ролята на компаниите (като Cambridge Analytica), които използваха Big Data технологии и социални мрежи за почти индивидуално таргетиране на избиратели с психологически въздействащи материали. Днес много шум се вдига за това, че Русия е впрегнала сходни технологии за разпространение на подобни материали в САЩ, Великобритани, Испания и т.н. Истинската драма не е в руската намеса, а в общата тенденция обаче и т.нар. „чуждо влияние” е по-скоро страничен нюанс (вярно, сам по себе си също тревожен).\r\n\tНаместо партии и идеологии това от което има нужда съвременният полит-технолог е от една страна high tech изчислителна технология за възможни (дори случайни) мнозинства; и от друга страна – low tech персона-личност, която да може да стане обединител на хора с най-различни вярвания. Тръмп предостави второто, защото той се оказа, че може да говори и на работниците в Охайо, и на супербогатите данъчни маниаци, и на любителите на огнестрелната смърт (по принцип влюбени в живота от зародиш), и на ксенофобите, и на нормалните хора по диваните пред телевизорите, и на зрителите на Фокс, и на параноиците спрямо Китай, и на любителите на джобните диктатори и т.н. Естествено за да сте приемлив на всички тези групи, трябва да сте изключително неортодоксален. Нещо, което е безспорно постижение на настоящия американски президент.\r\n\tВисоката технология пък беше използвана да се създаде апокалиптично очакване, да се усили чувството, че времената са лоши. Обърнете внимание на това, какво са тиражирали руските ботове: терористични актове, паника, етнически сблъсъци, насилие… Всичко това убеждава „рационалния избирател”, че времената са лоши, че настъпва апокалипсис, Армагедон и потоп. И „рационалният избирател” наказва управляващите с Брекзит или Тръмп.\r\n\tСъщевременно обаче тези две събития представляват и първите опити за бунт на рационалния избирател срещу политическата технология, която става все по-неразбираема за него. Брекзитърите се бунтуваха срещу „експертите”, а избирателите на Тръмп успяха да видят (незнайно как) в него човек извън политическия естаблишмънт, говорещ просто и без „политическа коректност”. С навлизането на AI в политиката тя ще става все по неразбираема за немашинното мислене, така както компютърната игра на шах е често неразбираема за човека. В подобен контекст “грешката” става белег на човековост – спонтанната грешка е това, по което можем донякъде да различим машината от рационалния индивид. Доналд Тръмп – като еманация на спонтанната грешка – всъщност се оказа подходящо знаме на уплашения рационален избирател, сблъскващ се с политическата технология. Ето защо всекидневната „дискредитираща” информация за Тръмп – от незнанието му на базови факти до непоръбеност в отношенията – не се отрази негативно на неговите рейтинги. Тази информация засили „човешкия” му образ. „Политическата коректност” бе сменена с „политическа грешност”.\r\n\tПарадоксално, но чудният нов свят на съвършен машинен интелект рискува да прати човечеството в ново Средновековие на предразсъдъци и суеверия. Политическите партии и политиците, както и медиите са основните медиатори между масовото съзнание и рационалността. Ако те бъдат подменяни безмозъчно и автоматично от все по-ефективни технологически решения, възможностите за манипулация на политиката от силни корпоративни интереси ще са безгранични. Затова ефектите върху политическата и публичната сфера от подобни технологични иновации трябва да е обект на непрекъснато внимание и анализ.\r\n\t  Christopher Achen and Larry Bartels, Princeton University Press, 2016.\r\n\tКоментарът е публикуван от портал \"Култура\"", "date": "2017.11.26", "title": "Време на суеверие и изкуствен интелект"}
{"url": "http://www.mediapool.bg/desetki-poleti-ot-i-do-bali-sa-otmeneni-zaradi-sabudil-se-vulkan-news272318.html", "text": "Десетки полети от и до индонезийския остров Бали са отменени заради вулкана Агунг, който бълва дим на височина няколко хиляди метра, съобщиха днес властите, цитирани от \"Франс прес\".\r\n\tЗасегнати са над 2000 пътници, включително много австралийски туристи. Островът е една от световноизвестните туристически дестинации.\r\n\tВулканът се събуди през септември. При предишното му изригване през 1963 г. загинаха близо 1600 души.\r\n\tДнес дим се издигаше на 4000 м над върха и отменихме 28 полета, каза говорителка на международното летище в Денпасар. Летището обаче остава отворено и авиокомпаниите сами ще решат дали да анулират, или отклонят полетите си, добави тя.\r\n\tСлед пробуждането на вулкана властите обявиха максимална степен на тревога и евакуираха 140 000 души. Месец по-късно вулканът се успокои и много хора се върнаха по домовете си, но във вторник Агунг отново се активизира, което накара 25 000 души да потърсят убежище.", "date": "2017.11.26", "title": "Десетки полети от и до Бали са отменени заради събудил се вулкан"}
