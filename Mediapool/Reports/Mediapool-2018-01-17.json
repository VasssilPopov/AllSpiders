{"url": "http://www.mediapool.bg/stokoobmenat-mezhdu-bulgaria-i-turtsiya-narasnal-sas-174-news274419.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСтокообменът между България и Турция се е увеличил със 17.4% и достига близо 3 млрд. евро само за първите девет месеца на 2017 г. Това са коментирали министърът на икономиката Емил Караниколов и посланикът на Турция у нас Хасан Улусой на среща, съобщиха от икономическото ведомство в сряда.\r\n\tВ обсъдения период българският износ за Турция е за 1.527 млрд.евро, което е 7.7% дял от общия износ на страната и ръст от 12.5%, спрямо същия период на миналата година.\r\n\tКараниколов и Улусой са обсъдили как да се засилят икономическите взаимоотношения. Турският посланик посочил, че над 3000 фирми с турско участие работят в България, както и че има сериозен интерес от нови турски компании за инвестиции в страната ни. По думите му предстоящото посещение на турския министър на икономиката в началото на февруари у нас ще допринесе допълнително за активизирането на търговските отношения.\r\n\tКараниколов представил възможностите за инвестиции в индустриалните зони в страната ни, акцентирайки върху проекта за индустриална зона край Кърджали, който би засилил интереса на потенциални турски инвеститори,заради благоприятната локация и допълнителните възможности по Закона за насърчаване на инвестициите.", "date": "2018.01.17", "title": "Стокообменът между България и Турция нараснал със 17.4%"}
{"url": "http://www.mediapool.bg/navalni-putin-iska-da-stane-dozhivoten-imperator-news274399.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Навални: Путин иска да стане доживотен император"}
{"url": "http://www.mediapool.bg/zaharieva-dogovorat-s-makedoniya-nyama-da-ostane-samo-na-hartiya-news274397.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\"Договорът ни с Македония няма да остане на хартия\", коментира вицепремиерът и външен министър Екатерина Захариева в сряда, след като документът парламентарната външна комисия подкрепи ратификацията му.\r\n\t \r\n\tПо думите й договорът за приятелство, добросъседство и сътрудничество между България и Македония отваря нова глава в историята между двете толкова близки държави. \r\n\t \r\n\tТози договор е голям успех за българската дипломация, заяви Захариева.\n\n\r\n\t \r\n\tТя отбеляза, че той ще доведе и до сближаването на гражданите на двете страни, до откриването на общи проекти - и икономически, и образователни. \r\n\t \r\n\tТака даваме пример, че Балканите могат да решават проблемите си сами, посочи Захариева.\r\n\t \r\n\tВъншният министър смята, че този договор дава възможност за честване на общи дати и събития, за засилване на икономическото сътрудничество, за засилване на връзките в образованието и културата. \r\n\t \r\n\t\"Ще има комисия, в която учени и историци ще работят по въпроси на общата история, ще има и експерти от двете страни, които ще следят за изпълнението на този договор\", каза Захариева.\r\n\t \r\n\tОчаква се парламентът да ратифицира договора в четвъртък, след преди два дни това направи Скопие. \r\n\t \r\n\tДоговорът стъпва върху Декларацията за добросъседство, подписана през 1999 година от премиерите Иван Костов и Любчо Гергиевски. Сега записаното в нея влиза официално в международното право. Предвиден е и междуправителствен механизъм, който да следи изпълнението на договора.\r\n\t \r\n\tТой въвежда термина \"обща история\" и предвижда да бъде формирана съвместна мултидисциплинарна експертна комисия по исторически и образователни въпроси на паритетна основа.\r\n\t \r\n\tОбщата комисия трябва да допринесе за \"обективно и основано на автентични исторически извори, научно тълкуване на историческите събития\" и ще представя годишен доклад за своята работа пред правителствата на двете страни.\r\n\t \r\n\tДвете държави поемат ангажимент да предприемат и ефективни мерки за предотвратяване на недобронамерена пропаганда от страна на институции и агенции и ще обезкуражават дейности на частни субекти, насочени към подстрекателство на насилие, омраза или други подобни действия, които биха навредили на техните отношения.\r\n\t \r\n\tСофия поема ангажимент да помогне на Скопие в евроатлантическата му интеграция. Двете страни ще работят и за активизиране на контактите между местните власти и гражданите.\r\n\t \r\n\tДвете страни заявяват, че нямат и няма да предявяват териториални претенции една към друга и поемат ангажимент да не предприемат, насърчават и подкрепят действия от неприятелски характер и да не позволяват територията им да бъде използвана от организации и групи, които имат за цел извършването на подривни, сепаратистки и други действия, които са заплаха за мира и сигурността.", "date": "2018.01.17", "title": "Захариева: Договорът с Македония няма да остане само на хартия"}
{"url": "http://www.mediapool.bg/otide-si-aktyorat-stefan-iliev-news274395.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНа 82-годишна възраст e починал актьорът Стефан Илиев, съобщиха в сряда от Съюза на артистите в България, чийто председател от 1990 до 2005 г. бе Илиев.\r\n\tРоденият в Истанбул на 25 юни 1935 г. Илиев завършва актьорско майсторство във ВИТИЗ \"Кръстьо Сарафов\" през 1958 г. Започва кариерата си в Габровския театър, където дебютира в ролята на Дженаро в \"Лукреция Борджия\" от Виктор Юго. Година по-късно се прехвърля в театъра в Плевен, после работи в Перник, театър \"София\", където се задължа над 20 години, а от 1990 г. играе на сцената на столичния \"Малък градски театър зад канала\".\r\n\tПознат е на зрителите и от филмите \"Пленено ято\", \"Между релсите\", \"Конникът\", \"Господин Никой\", \"Свобода или смърт\", \"Осмият\", \"Зарево над Драва\", \"Куче в чекмедже\", \"Трудна любов\", \"Петък вечер\" и др.\r\n\tПрез 2015 година Стефан Илиев е удостоен с наградата ИКАР за Чест и достойнство.", "date": "2018.01.17", "title": "Отиде си актьорът Стефан Илиев"}
{"url": "http://www.mediapool.bg/vodeshti-lideri-na-gsdp-prizovaha-kongresa-na-partiyata-da-podkrepi-koalitsiya-s-merkel-news274400.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Водещи лидери на ГСДП призоваха конгреса на партията да подкрепи коалиция с Меркел"}
{"url": "http://www.mediapool.bg/v-davos-vsichki-pogledi-shte-sa-nasocheni-kam-tramp-news274398.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "В Давос всички погледи ще са насочени към Тръмп"}
{"url": "http://www.mediapool.bg/i-subsidiite-i-patekite-na-obshtinskite-bolnitsi-mozhe-da-badat-povisheni-news274401.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕкипът на Министерството на здравеопазването ще прегледа възможностите за икономии в бюджета на ведомството, за да могат да се повишат средствата, които лечебните заведения получават по методиката за субсидирането им всяка година. Допълнително в рамките на преговорите с Българския лекарски съюз по новия рамков договор ще се преразгледат подробно алгоритмите по клиничните пътеки, по които работят болниците, за да се видят възможностите за промяна.\r\n\tТова стана ясно в сряда след среща между здравния министър Кирил Ананиев и Сдружението на общинските болници. Така беше отчетено сближаване между исканията на болниците, чийто персонал в понеделник излезе на символичен едночасов протест, и позицията на министерството. В понеделник ведомството пое ангажимент само за повишаване цените на пътеки и облекчаване на изискванията в някои медицински стандарти, но не се ангажира с по-висока субсидия за общинските болници.\r\n\tТогава стана ясно, че по методиката за субсидиране общинските болници ще получат 28.5 млн. лева за дейности като спешна помощ, оказване на помощ в труднодостъпни и отдалечени райони, медицинска експертиза и др. Сега от министерството търсят възможност за увеличение на сумата през резерви в бюджета.\r\n\tОт своя страна Сдружението на общинските болници в България ще предостави на министерството експертиза при актуализацията на медицинските стандарти, така че да бъдат облекчени някои изисквания.\r\n\tАнаниев заяви, че решението на проблема с тежкото финансово състояние на общинските болници е свързан с оптимизиране на дейността им така, че хората да получават качествена медицинска помощ и достъп до здравни услуги и в най-отдалечените райони на страната.\n\n\r\n\t\"Искаме да имаме здравеопазване в цялата страна и по тази причина сме готови да съдействаме така, че мерките, които ще се предприемат, да бъдат ефективни и да гарантират качествено здравеопазване\", каза той.\r\n\tЕкипът му имал ясна представа за състоянието на общинските болници и бил готов да предостави експертна помощ за стабилизирането на лечебните заведения, казаха още от ведомството.\r\n\tСред обсъдените проблеми са недостигът на кадри и апаратура, ниските възнаграждения, медицинските стандарти и други.\r\n\tЗдравният министър поясни, че в момента за актуализиране са отворени всички медицински стандарти и окончателните текстове ще бъдат съобразени с всички разумни становища, които постъпят в здравното ведомство.\r\n\tВ понеделник предстои втора среща между представители на сдружението, на министерството и на Здравната каса, на която се очаква да бъдат набелязани конкретни мерки за подпомагане на общинското здравеопазване.", "date": "2018.01.17", "title": "И субсидиите, и пътеките на общинските болници може да бъдат повишени"}
{"url": "http://www.mediapool.bg/nzok-s-nov-rekorden-prerazhod-za-onkomedikamenti-news274394.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНационалната здравноосигурителна каса (НЗОК) отчете рекорден преразход от 45% за онкомедикаменти  в болниците през миналата година. При заложени в бюджета 225.5 млн. лева, разходът на НЗОК е достигнал 327.6 млн. лева. От здравния фонд обясниха, че преразходът от над 100 млн. лева е след приспадането на отстъпките, които фармацевтичните компании са върнали обратно в касата.\r\n\tПо данни на НЗОК отстъпките, получени от компаниите за миналата година, са за 168 млн. лева и също са по-големи от първоначално планираните 130 млн. лева. Това отчасти се дължи на промяна в наредба на здравното министерство от края на миналата година, с която бяха въведени допълнителни отстъпки и бяха променени условията на договаряне между фирмите и касата.\r\n\tПреразходът е донякъде очакван, след като през последните години касата системно влиза във всяка следваща година с дефицити, залагайки за някои пера, включително и за лекарствата, по-малък разход от реализирания през предходната година. В последствие през годината разчита на допълнителни пари от резерва си, но през тази година това вече няма да е възможно, тъй като той е на санитарния минимум от 3% или 114 млн. лева. А тази година  в бюджета на касата за онколекарства са планирани едва 280 млн. или с  45.6 млн. лева по-малко от изплатеното на болниците през миналата . Освен това се очаква между 50 и 70 млн. лева непланиран преразход заради  за плащане на иновативни терапии.\r\n\tПреди Нова година от Българския фармацевтичен съюз прогнозираха, че дефицитът на касата , което значително надвишава планирания резерв.\r\n\tЗа да минимизира дефицита, здравната каса е принудена отново да предприеме спешни мерки, след като в последните няколко години е в ситуация на постоянно търсене как да ограничи разходите си за онколекарства. Новите мерки засега не са обявени.\r\n\tСпоред фармацевтичните компании обаче ръстът в разходите за лекарства  е оправдан и това се случва по обективни причини като навлизането на иновативни терапии, удължената преживяемост на пациентите в резултат на новите технологии и др. Според тях дефицитите на касата се дължат на недобро бюджетиране.\r\n\tОт отчета на касата за изплатените суми за онкомедикаменти през 2017 година се вижда, че ръстът в разходите до известна степен се дължи не само на новите медикаменти, но и на новите болници и онкологични отделения, които е финансирала.\r\n\tТака например новата модерна болница “Уни Хоспитал“ в Панагюрище е получила 8 млн. лева за онкомедикаменти през миналата година, а онкологията на “Аджъбадем Сити Клиник“ 14.8 млн. лева, като и двете структури се финансират за първи път от касата. Скорост набира и онкологичното отделение на “Софиямед“, на която НЗОК е платила 3.2 млн. лева за онколекарства през 2017 година при 676 371 лева през 2016 година и 251 852 лева през 2015 година. Същото се случва и с университетската болница “Свети Иван Рилски“, чиито приходи от касата за онколекарства са нараснали от 2.5 млн. лева през 2015 година на 10.6 млн. лева през 2017 година.\r\n\tНай-сериозно е увеличението на парите в София, където разходът за онкомедикаменти е нараснал от 114.5 млн. лева на 137 млн. лева. В Пловдив разходите на касата за онколекарства се запазват, но новата болница “Парк Хоспитал“ е получила 3.5 млн. лева, което очевидно е за сметка на дейността на “Централ Онко Хоспитал“.\r\n\tНа практика всички области в страната отчитат ръст в разходите за онколекарства през миналата година, в Пловдив се запазват и само в Габрово, Русе и Хасково се отчита слабо понижение.", "date": "2018.01.17", "title": "НЗОК с нов рекорден преразход за онкомедикаменти"}
{"url": "http://www.mediapool.bg/grigor-dimitrov-edva-spasi-petsetov-mach-sreshtu-186-iya-v-sveta-news274393.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\tТретият в световната ранглиста, българинът Григор Димитров, успя със сетни сили да се спаси от доста срамна загуба от 186-ия в света и да се класира за третия кръг на Откритото първенство на Австралия по тенис в Мелбърн.\r\n\t \r\n\tСлед близо 3 часа и половина игра, пет сета, един от които загубен от него на нула, Димитров успя да измъкне мача срещу игралия досега едва 6 мача в тура на ATP и дошъл от квалификациите американец Макензи Макдоналд с 4:6, 6:2, 6:4, 0:6, 8:6.\r\n\t \r\n\tИграта на българина бе далеч от нивото в края на миналия сезон, изобилстваше от грешки, като най-зле изглеждаха нещата при бекхенда. Редуваха се множество двойни грешки, а делът на спечелените от него разигравания на втори сервис бе критично нисък – 28%.\n\n\r\n\t \r\n\tСамият Димитров след мача каза пред Евроспорт, че вероятно днес е играл под средното си равнище.\r\n\t \r\n\t22-годишният американец се възползва от всичко това и вероятно само липсата на достатъчно опит го лиши от победата. До днес най-предно класираният тенисист, с който се бе срещал в кариерата си, бе 95-ти в ранглистата.\r\n\t \r\n\tМакензи игра със завидно самообладание през целия мач и нито за миг не се отклони от агресивната си тактика, като непрекъснато атакуваше бекхенда на Димитров и излизаше на мрежата.\r\n\t \r\n\tВсе пак в края на мача българинът издържа на напрежението и измъкна победата. В третия кръг го чака също така млад и агресивен съперник, срещу когото има доста неприятен спомен. Става дума за 20-годишния руснак Андрей Рубльов, от когото Григор Димитров загуби миналата година още във втория кръг на Откритото първенство на Съединените щати.\r\n\t \r\n\tВ сряда Рубльов победи Маркос Багдатис от Кипър с 6;4, 6:7 (5), 6:4, 6:2.\r\n\t \r\n\tВ първия сет днес Димитров допусна пробив още при втория гейм, в който сервираше, след което изостана с 1:3. После при 3:4 имаше две възможности да върне пробива, но ги пропусна. Така Макдоналд безпроблемно взе сета с 6:4.\r\n\t \r\n\tВторият сет бе единственият, в който третият в света се приспособи към играта на американеца и се приближи до собственото си ниво. При 3:2 в своя полза той успя да поведе с 0:40 и да \"пробие“, след като при втората възможност за това американецът направи двойна грешка. После Димитров набързо взе и следващите два гейма, а с това и сета.\r\n\t \r\n\tОчакването, че това ще го успокои ще вкара мача в по-спокойно за него русло, не се оправдаха. В третия сет последваха оспорвани геймове и при 2:2 българинът отново допусна пробив. В следващия гейм американецът лесно стигна до 40:0, след което обаче играта му се срина, допусна и двойна грешка и накрая върна пробива.\r\n\t \r\n\tПосле пък Димитров влезе в „дупка“, изостана с 0:40, но успя да се съсредоточи и да спечели пет поредни точки.\r\n\t \r\n\tПри 4:5 Макдоналд на свой сервис допусна серия непредизвикани грешки и Димитров се възползва от втория от двата си поредни сетбола.\r\n\t \r\n\tТой изрази бурно радостта си от победата в сета. Но и този път надеждата, че е намерил играта си не се оправда. Нещо повече – последва дълбок срив, в резултат на който Григор Димитров загуби 6 поредни гейма за само 22 минути, като успя да вземе само 9 от разиграните 33 точки.\r\n\t \r\n\tВ играта на нерви в петия сет Димитров започна по-колебливо, но без да даде на съперника си възможности за пробив. Постепенно по-големият му опит започна да си казва думата и за Макдоналд започна да става все по-трудно да печели подаванията си.\r\n\t \r\n\tПри 6:5 българинът поведе с 0:30, но не стигна до мачбол. Ситуацията се повтори при 8:7. Американецът изостана с 0:30, но успя да изравни. Последва обаче двойна грешка и мачбол, от който Григор Димитров се възползва.", "date": "2018.01.17", "title": "Григор Димитров едва спаси петсетов мач срещу 186-ия в света"}
{"url": "http://www.mediapool.bg/britanskiyat-kabinet-se-popalni-s-ministar-za-samotata-news274396.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tМинистър-председателката на Великобритания Тереза Мей назначи министъра на спорта и гражданското общество Трейси Крауч и на поста \"министър за самотата\", предаде БГНЕС.\r\n\tПо данни на британския \"Червен кръст\" повече от 9 млн. британци (при население от 65.6 млн. души) често или постоянно страдат от самота. Организацията нарича това явление \"скрита епидемия\", която се разраства.\r\n\t\"За твърде много хора самотата е тъжна реалност на съвременния живот. Искам да се боря с този проблем в името на нашето общество и на всички нас, да помагам за преодоляване на самотата на възрастните хора, възпитателите, тези, които са загубили близки – с тези хора, които няма с кого да поговорят, няма с кого да споделят мислите и опита си\", се казва в изявление на Мей.\r\n\tМнозинството от хората над 75-годишна възраст живеят сами. Около 200 хил. по-възрастни граждани в Обединеното кралство не са разговаряли с приятел или роднина повече от месец, според данни на правителството.\r\n\tПовечето лекари във Великобритания приемат между един и пет пациенти на ден, които са дошли главно поради това, че са самотни. Данните са от Кампанията срещу самотата, която функционира като мрежа за справяне с изолацията на възрастните хора.\r\n\tМей назначи поста \"министър за самотата\" към министерството на здравеопазването по препоръка на парламентарната комисия за борба с тревожното явление.\n\n\r\n\tЗа създаването на комисията е работила покойната депутатка Джо Кокс и нейния колега Сим Кенеди. След убийството на Кокс през 2016, депутатите взеха решение да продължат работата й за борба със самотата и наскоро обявиха учредяването на новия орган.\r\n\tВ сряда министър-председателката Тереза Мей дава в резиденцията си на Даунинг стрийт прием в чест на фонда - инициатор, който се занимава с реализацията на идеи, започнати от трагично загиналата Кокс.\r\n\tПо-късно тази година ще бъде публикувана стратегия за борба със самотата, а в изготвянето ѝ ще участват правителството, регионалните власти, социалните служби, доброволци и бизнесмени.", "date": "2018.01.17", "title": "Британският кабинет се попълни с \"министър за самотата\""}
{"url": "http://www.mediapool.bg/merkel-i-noviyat-kantsler-na-avstriya-obsadiha-bezhantsite-i-badeshteto-na-evropa-news274404.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Меркел и новият канцлер на Австрия обсъдиха бежанците и бъдещето на Европа"}
{"url": "http://www.mediapool.bg/vanshnite-ministri-na-germaniya-i-polsha-obsadiha-polskite-iskaniya-za-reparatsii-news274403.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Външните министри на Германия и Полша обсъдиха полските искания за репарации"}
{"url": "http://www.mediapool.bg/deloto-za-atentata-v-sarafovo-nai-nakraya-tragna-news274368.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСпецсъдът успя да даде в сряда ход на делото срещу ливанските граждани Мелиад Фара и Хасан Ел Хадж Хасан, обвинени за бомбения атентат в Сарафово от 18 юли 2012 г., при който бяха убити петима израелски туристи и българският шофьор на автобуса им Мустафа Кьосов.\r\n\tТова стана, след като в продължение на година и половина магистратите опитваха безуспешно да призоват всички пострадали и наследниците на жертвите. Както е известно, по казуса бяха депозирани и искове за близо 200 млн. лв.\r\n\tПоказанията на първите разпитани свидетели бяха съсредоточени в занижения контрол на летището в Бургас, предшествал атентата. По думите на двама гранични полицаи, патрулирали тогава, достъпът до паркинга, където избухна експлозивът, е бил напълно свободен.\r\n\tПристигащите на летището туристи сами си вземали багажите от лентата и си ги отнасяли до автобусите, като нерядко и сами си ги поставяли в багажника. Служебните лица нямали право да им пипат багажите, обясниха свидетелите.\r\n\tМежду отдела за видеонаблюдение и граничните полицаи не е имало координация, се разбра още от свидетелските показания. След атентата мерките за сигурност на летището и достъпът до него са били затегнати. Сега дежурят 13-14 граничари, а служителите на реда придружават пристигащите туристи до автобусите им. Следващото заседание на спецсъда бе насрочено за 6 февруари.", "date": "2018.01.17", "title": "Делото за атентата в Сарафово най-накрая тръгна"}
{"url": "http://www.mediapool.bg/tegleneto-ot-bankomat-v-es-poevtinyava-news274405.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОблекчения на някои такси, свързани с ползването на дебитни и кредитни карти на територията на Европейския съюз, са в сила от 13 януари тази година, съобщи .\r\n\tНа тази дата влезе в сила новата евродиректива за платежните услуги, която обаче не е транспонирана в срок у нас. Засега новият закон за платежните услуги и платежните системи, който ще въведе директивата в българското законодателство, е приет само на първо четене в парламента.\r\n\tНай-съществените промени за потребителите са свързани с такси, които се начисляват при трансгранични плащания в рамките на ЕС.\r\n\t\r\n\t\"Когато извършвате трансгранично плащане в евро или шведски крони в рамките на ЕС, вашата банка не може да иска от вас да заплатите по-висока такса, отколкото за еквивалентна национална операция. Дори банките, които се намират в страни от ЕС извън еврозоната, трябва да спазват това правило“, .\n\n\r\n\tТова включва преводи между банкови сметки в различни страни от ЕС, теглене на пари от банкомати в страни от ЕС, плащания с дебитни или кредитни карти в ЕС, операции по директен дебит.\r\n\tОт ЕК дават пример, че ако таксата на вашата банка за теглене на пари от банкомат на друга банка във вашата страна е 1 евро, банката може да начислява същата такса, когато теглите пари в друга страна от ЕС.\r\n\tВ България повечето банки към момента имат различна тарифа за теглене от банкомат и плащане на ПОС терминал в страната и чужбина.\r\n\tНапример в тарифата на дебитна карта Maestro от УниКредит Булбанк , че теглене от АТМ на УниКредит у нас и в чужбина е без такса. За същата услуга, но извършена от банкомат на друга банка у нас, удръжката е 0.98 лв., а в чужбина – 3 евро плюс 1% от сумата. Плащането на ПОС терминал в страната и чужбина, а също и през интернет обаче е с уеднаквена такса – 0.20 лв.\r\n\tВ  същата карта Maestro e с такса от 30 ст. при теглене от банкомат на банката, а от АТМ на друг трезор – 1.10 лв. При теглене от банкомат на OTP Group (собственикът на ДСК, б. р.) в чужбина таксата скача на 1 евро, а на устройство на друга банка – 2 евро плюс 1.5% от сумата. При плащането чрез ПОС терминал у нас и в чужбина или през интернет обаче таксата е премахната.\r\n\t\r\n\t\"Когато плащате за стока или услуга в ЕС с кредитна или дебитна карта (в магазини и по интернет), търговците и банките не могат да ви начисляват допълнителна такса само защото използвате определена карта“, пояснява още ЕК. Това не означава нулева такса за тези операции, а само че не могат да се начисляват допълнителни такси, каквато практика съществува в някои държави членки.\r\n\t\"Например Клара от Австрия иска да купи самолетни билети онлайн. Тя избира билети на уебсайта на авиокомпанията и отива на страницата за плащане. Когато въвежда данните за кредитната си карта обаче, към цената на поръчката ѝ се добавя допълнителна такса от 10 евро за използване на карта VISA“, посочват от ЕК.\r\n\tОттам обясняват, че към днешна дата Клара може да се свърже с местния европейски потребителски център, който да подаде жалба до авиокомпанията. Тя трябва да възстанови на Клара таксата от 10 евро и да промени правилата си, за да премахне незаконната допълнителна такса от своя процес на резервация.\r\n\t\"American Express, Diners Club и служебните или корпоративните кредитни карти, при които плащането е за сметка на вашия работодател, не са обхванати от правилата на ЕС за платежните услуги и е възможно да ви бъде начислена допълнителна такса, когато използвате такива карти“, правят уговорка експертите.\r\n\tТе добавят, че ако плащате във валута, различна от евро, издателят на вашата карта може да ви начисли такса за обмен на валута, когато използвате картата в друга държава.\r\n\t\r\n\tС новите правила на ЕС се ограничава сумата, която банката може да си удържи, когато клиентът е жертва на измама с карта или плащане и са източени сучи от сметката му без негово разрешение. Удръжката занапред ще е максимум 50 евро (100 лв.) на фона на 150 евро (300 лв.) по старите правила.\r\n\t\"В случаите, когато не сте били в състояние да разберете за загубата, кражбата или незаконното присвояване на средства (напр. ако профилът ви е хакнат или картата ви е копирана и дебитирана без вашето знание), тогава не трябва да плащате нищо. Вашата банка или издателят на вашата карта трябва да покрият всички разходи. Това правило се прилага и ако загубата е по вина на банков служител“, уточняват от ЕК.\r\n\t\r\n\tПонякога, когато правите резервация, например в хотел или на кола под наем, може да ви се наложи да предоставите данните от картата си за гарантиране на резервацията. Търговецът може също така да поиска да блокира определена сума по вашата карта, когато правите резервацията. Това означава, че търговецът запазва част от лимита по вашата карта или от средствата по вашата сметка за покриване на разходи, които очаква да се натрупат, например за обслужване по стаите в хотел, или за евентуални щети по нает автомобил.\r\n\t\"Търговецът трябва да ви информира, ако възнамерява да блокира сума по кредитната ви карта, и вие трябва да дадете съгласието за това и за точния размер на блокираната сума“, обясняват от ЕК.\r\n\tВеднага щом извършите реалното плащане, например когато напускате хотел и използвате кредитната си карта, за да платите за стаята, или когато връщате нает автомобил и плащате окончателната сметка, банката трябва незабавно да освободи блокираната сума по вашата карта, информират експертите.\r\n\t\r\n\tАко използвате директен дебит за плащания от вашата банкова сметка, е възможно погрешка да бъде извършено плащане или сумата по плащане да е грешна – например ако сте анулирали договор с доставчик, но въпреки това след прекратяването на договора е извършена операция по директен дебит. В подобни ситуации имате право на възстановяване на плащането в срок от 8 седмици. Това се отнася до всички директни дебити, както до тези във вашата страна, така и до трансграничните директни дебити в рамките на ЕС.", "date": "2018.01.17", "title": "Тегленето от банкомат в ЕС поевтинява"}
{"url": "http://www.mediapool.bg/kaliforniytsite-izdevatelstvali-nad-13-te-si-detsa-se-predstavyali-za-lyubyashto-semeistvo-news274402.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Калифорнийците, издевателствали над 13-те си деца, се представяли за любящо семейство"}
{"url": "http://www.mediapool.bg/petzvezdniyat-mariot-shte-bade-nai-visokiyat-hotel-v-sofiya-news274364.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\tОт края на миналата година усилено се дълбае в центъра на София. Живеещите в съседните сгради усещат вибрациите. Любопитстват какво се строи.\r\n\tОтговорът е - най-високият хотел в София (107 метра), който ще бъде част от веригата \"Мариот\". Към момента световноизвестната верига няма свой хотел в българската столица.\r\n\tТова е може би най-доброто решение за последния празен парцел на Солни пазар, който няма да натовари допълнително центъра на столицата с трафик на автомобили, коментираха архитекти пред Mediapool.\r\n\tВ съседство се издигат два бизнес исполина. Сградата на КНСБ, построена преди близо 40 години и висока 88 метра, и новият бизнес център \"Сити Тауър\", който официално беше открит през миналата година и е висок 74 метра.\r\n\tИнвестицията се оценява на около 50 млн. евро. Инвеститор на обекта е регистрираната у нас \"Айтауър Дивелопмънт\" ЕАД, зад която стои италианецът Виторио Гори. Mediapool не успя да установи контакт с него.\r\n\t\r\n\t\r\n\tТеренът от около 5 декара за бъдещия хотел \"Мариот\" е купен през 2003 г. за близо 7 млн. лв. от \"Ай Ти Риъл Истейт\" АД. Дружеството е теглило заем от \"Уникредит Булбанк\" от 8.25 млн. евро през 2006 г., който е изцяло погасен в края на март 2017 г., показват данните в Търговския регистър.\r\n\tПрез септември 2012 г. компанията получава разрешение за строеж на Италианската кула (ITower – съкратено от Italian tower). Проектът е за изграждане на висока над 100 метра многофункционална сграда с офиси, апартаментен хотел и търговски комплекс и по-малка многофункционална сграда с подземен гараж. За двете разрешителни за строеж \"Ай Ти Риъл Истейт\" плаща 1.2 млн. лв. на общината.\r\n\tМалко преди изтичането на разрешителните за строеж – през октомври 2015 г. е открита строителната площадка. Реално строителство обаче не започва, но пък са изпълнени законовите изисквания.\r\n\tГодина по-късно в Направление \"Архитектура и градоустройство\" на Столична община постъпва искане от \"Айтауър дивелопмънт\", което е правоприемник на \"Ай Ти Риъл Истейт\", за промяна на одобрения инвестиционен проект – от многофункционална сграда с офиси и апартаменти на хотел с търговски обекти. Намаляване на подземните етажи от седем на три и промени в конструкцията на сградата.\r\n\tПрез март 2017 г. главният архитект на София Здравко Здравков допуска изменението на инвестицонния проект, а в края на миналата година започва и строителството на хотела.\n\n\r\n\tПроектът е дело на \"Архитектурно студио Пантелеев\" ЕООД, според информационната табела на обекта. Mediapool не успя да се свърже с арх. Иво Пантелеев.\r\n\tХотелът ще има 30-ет надземни етажа и входовете за посетители ще са от страната на бул.\"Христо Ботев. На върха ще бъде разположен панорамен ресторант с 80 места с тераса, от който ще се вижда София от птичи поглед. На първите етажи ще бъдат лоби барът, ресторанти, кафенета, конферетните зали. Хотелските стаи и апартаменти са разположени от 8-мия до 29-тия етаж. Хотелът ще има външни панорамни асансьори. Подземната част е на три нива с 40 паркоместа. Под земята ще бъдат разположени и складовите помещения.\r\n\tСпоред информационната табела плановете на инвеститора са хотелът да бъде изграден за 30 месеца и да бъде пуснат в експлоатация през 2020 г. Дали това ще се случи предстои да се види. Причината е, че изкопните работи са в идеалния център на София, който е богат на археологически находки. При разкриване на древни пластове от историята на столицата най-вероятно ще се наложи проучването им, което може да забави строителството. Строител на обекта е българското подразделение на австрийската компания \"Щрабаг\".\r\n\t\r\n\t\r\n\t\"Айтауър Дивелпмънт\" ЕАД е регистрирана през февруари 2016 г. и е правоприемник на първоначално регистрираното дружество \"Ай Ти Риъл Истейт\", показва справка в Търговския регистър.\r\n\tС днешна дата едноличен собственик на капитала на компанията е регистрираното в Рим дружество \"Финвис\" ООД. Капиталът на \"Айтауър Дивелопмънт\" е малко над 39 млн. лв. и негов едноличен собственик е 70-годишният италианец Виторио Гори, показва справка в Търговския регистър. За 2016 г. \"Айтауър Дивелопмънт\" е на загуба от 269 хил. лв., която идва основно от платените данъци – данък сграда и такса смет в размер на 220 хил. лв., сочи финансовият отчет.", "date": "2018.01.17", "title": "Петзвездният \"Мариот\" ще бъде най-високият хотел в София"}
{"url": "http://www.mediapool.bg/10-dushi-sa-zaginali-pri-katastrofa-s-voenen-helikopter-v-kolumbiya-news274367.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДесен души са загинали при катастрофа на военен хеликоптер в северозападен район на Колумбия, съобщи Ройтерс.\r\n\tЗасега не е известна причината за катастрофата.\r\n\tВ района оперира бунтовническата Армия за национално освобождение, която прекрати примирието с правителството и възобнови атаките си.", "date": "2018.01.17", "title": "10 души са загинали при катастрофа с военен хеликоптер в Колумбия"}
{"url": "http://www.mediapool.bg/lekaryat-na-beliya-dom-uveri-che-tramp-nyama-nikakvi-priznatsi-za-kognitivni-narusheniya-news274370.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Лекарят на Белия дом увери, че Тръмп няма никакви признаци за когнитивни нарушения"}
{"url": "http://www.mediapool.bg/politolog-separatist-be-izbran-za-predsedatel-na-katalunskiya-parlament-news274406.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Политолог сепаратист бе избран за председател на каталунския парламент"}
{"url": "http://www.mediapool.bg/bitkoinat-se-srina-s-25-na-sto-na-aziatskite-pazari-news274371.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБиткойнът е загубил една четвърт от стойността си през първите часове след откриването на днешната търговия на азиатските пазари, съобщи Ройтерс.\r\n\tАгенцията отбеляза, че това става на фона на нарастващи опасения за регулаторни мерки, след като финансовото министерство на Южна Корея обяви, че не е изключено да забрани търговията с криптовалути.\r\n\tПоследният срив на биткойна с 25 на сто до 10 182 долара бе на борсата Битстамп (Bitstamp) в Люксембург.", "date": "2018.01.17", "title": "Биткойнът се срина с 25 на сто на азиатските пазари"}
{"url": "http://www.mediapool.bg/arestuvan-e-bivsh-sluzhitel-na-tsru-zaradi-svrahsekretna-informatsiya-news274372.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБивш служител на ЦРУ е бил арестуван през нощта срещу вторник на нюйоркското летище \"Дж. Ф. Кенеди\" по подозрение, че незаконно е придобил строго секретна информация, съобщиха Ройтерс и Асошиейтед прес.\r\n\tСпоред разпространено съобщение на министерството на правосъдието на САЩ задържаният 53-годишен американски гражданин Джери Чун Шинли, сега постоянно пребиваващ в Хонконг, е бил на работа в ЦРУ от 1994 до 2007 г. Достигнал е до статут с допуск до документи с най-висока степен на секретност.\r\n\tВ съобщението на правосъдното ведомство се посочва, че през 2012 г. агенти на ФБР са претърсвали хотелски стаи, в които е пребивавал Джери Чун. При обиските са били открити две тефтерчета с изписани на ръка данни, сред които истинските имена и лични номера на агенти на ЦРУ, действащи под прикритие.\r\n\tАрестуваният се е явил във вторник пред федерален съд в Ню Йорк, но обвиненията срещу него ще бъдат предявени в щата Вирджиния, където е седалището на ЦРУ.\r\n\tСпоред \"Ню Йорк таймс\", според който Джери Чун е заподозрян, че е предоставил на китайските спецслужби информация, чрез която те са разкрили информатори на ЦРУ в Китай.", "date": "2018.01.17", "title": "Арестуван е бивш служител на ЦРУ заради свръхсекретна информация"}
{"url": "http://www.mediapool.bg/balgarskata-privatizatsiya-posleditsite-ot-dve-ikonomicheski-katastrofi-news274360.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\r\n\t\r\n\tДва процеса намаляват стойността на приватизираните активи.\r\n\t. Според Европейската комисия и Европейската централна банка щетите от нея се определят от спада на физическия обем на БВП, от нарастването на безработицата (нивата >10%) и от прекомерен бюджетен дефицит (>3%). [1]\r\n\tРецесията обезценява временно икономическите активи; след нея стойността им се може да се възстанови. Тези процеси могат да се проследят най-лесно по цените на недвижимите имоти и котировките на фондовите борси.\n\n\r\n\t се проявява в \"драматични движения на номинални променливи, като големи амортизации на валутата\" [2], \"катастрофи на фондовата борса\" [3] и \"бързо намаляване на цените на активите\" [4]. Тя може да има катастрофални мащаби с много силно и дълготрайно обезценяване на националната валута и на всички активи, защото: става невъзможно да се обслужват валутни кредити; вносните суровини, материали и инвестиционно оборудване стават недостъпни; ограничават се производствените функции на активите.\r\n\t г. е икономическа криза с катастрофални мащаби. След спирането на обслужването на външния дълг, страната загуби достъпа си до валутни кредити, което причини . В края на 1989 г. свободната обмяна на валута става по курс около 5 лв./US$. След фалита правителството направи два търга на валута - първият показа курс малко под, а вторият - над 10 лв./US$.\r\n\tПървите котировки на БНБ от февруари 1991 г. са за над 28 лв./US$. Към края на годината курсът се стабилизира на нивата около 22 лв./US$ . В средата на 1995 г. курсът е тройно обезценен до 66 лв./US$ .\r\n\tСлед Втората световна война за 5 години такива многократни и толкова силни обезценявания на националната валута не са се случвали на нито една страна член на ЕС. Това причинява неплатежоспособност на мнозинството държавни предприятия и обезценява активите им.\r\n\t\r\n\tПри посочените крайно отрицателни предпоставки Световната банка (СБ) прави своята оценка за стойността на държавната собственост в производствения сектор през 1995 г.  за 580 млрд. леваЗащото: 1) Оценката тогава е за US$ 8 203.7 млн.; 2) Според НСИ[5] стойността на производствените активи на страната в 1989-1990 е 89 793.2 млн. лева или US$ 8 979.3 млн. (10 лв./US$ в 1990); 3) Финансовите задължения на фирмите от обществения сектор през 1995 г. са 514 млрд. лева, а годишната им загуба е 54 млрд. лева [6]; те са изплатили само 54% от начислените лихви и 75% от главницата по кредитите с настъпил падеж.\r\n\tОценките на НСИ от 1990 г. и на СБ от 1995 г. са близки. Разликата може да се дължи на силното обезценяване на лева и на комунистическото раздържавяване, което вече е нанесло щети. Следователно, независимо от тези процеси и от дълговете на държавните фирми, СБ е направила оценка за стойността им, която е близка до тази отпреди фалита на страната. За сравнение, оценката за активите в Полша е 30 800 млн. долара [7]; в Унгария е за 14 000 млн. долара, които впоследствие са обезценени до 6 600 млн.долара [8]; в Чехия е за16 600 млн. долара.\r\n\tнанася още по-силен удар върху стойността на производствени активи. Допуснато е ново, този път кратно обезценяване на лева от 70.7 лв. за долар на 31.12.1995 до 1677 лв. за долар- средно през 1997 г.; комунистическото раздържавяване се ускорява.\r\n\t  \r\n\t\r\n\tПоследиците са, че мнозинството структуроопределящи предприятия стават напълно неплатежоспособни, не могат да обслужват и връщат взетите кредити. \"По обобщени данни на статистиката към края на септември 1998 г. просрочията на държавните фирми са достигнали 1 трилион и 419 млрд. лева. Половината от тях - 704 млрд. лева, се пада на просрочени задължения към доставчици (другата половина е към банките и бюджета)\"[9]. Това довежда до фалит 15 български банки, което затруднява силно икономическия оборот и причинява ново драстично обезценяване на активите.\r\n\tи изчисляваме стойността на активите в щатски долари от 1995 г. по оценката на СБ - 8 203.7 млн. долара, приватизираните от тях с пряк финансов ефект се получават, като от тази сума намалим неприватизираните 33.69% активи или 2 763.8 млн. долара и 14.58% активи за масовата приватизация - още 1 196.1 млн. долара. Следователно   Това прави положителен ефект от +3 450.2 млн. долара)\r\n\t\r\n\tПрез 1997 г. срещу държавна собственост в производствени активи по балансова стойност от 580 млрд. лева (в 1995 г.) стоят вътрешен дълг за 330 млрд. лева и външен за 15 848.1 млрд. лева [10]. Общата сума на дълга е 16 178.1 млрд. лева и надвишава държавната собственост в производствени активи 27.9 пъти. Тези числа показват, че \r\n\tОбезценяването на лева причинява следните отрицателни процеси: 1) Брутният вътрешен продукт в страната губи 3 пъти стойността си в чуждестранна валута - спада от около 30 млрд. долара през 1989 г. до 10 млрд. долара през 1996 г.[11]; 2) През февруари 1997 при курс 2 045.5 лв. за долар, средната месечна работна заплата в обществения сектор е 58 361 лева[12], което се равнява на 28.5 долара; 3) Приходите в държавния бюджет на страната оценени във валута се обезценяват; 4) Относителният размер на външния дълг се увеличава спрямо всички макроикономически показатели; 5) Разходите за обслужването на дълга нарастват драстично. От Отчета за изпълнението на държавния бюджет за 1997 се виждат размерите на бюджетната катастрофа. Лихвените разходи - общо са 1 328 203.5 млн. лева при приходи и помощи - общо 3 143 483.8 млн. лева или само . За сравнение, след споразумението за дълга на разтърсената от дългова криза Гърция, лихвените ѝ разходи в 2015 са 4.8% от приходите, а в Италия са 10.3% [13].\r\n\tБългарската държава не може да помогне на своите фалиращи предприятия, когато над от 2/5 от приходите ѝ отиват за плащане на лихви по дълга. Въпреки своята слабост, бюджетът прави усилия в тази посока и структурата на лихвените му разходи показва размерите на икономическата катастрофа на държавните предприятия.\r\n\t  \r\n\t\r\n\tСлед повторната икономическа катастрофа през 1996 г. става невъзможно: 1) да се възстанови паричната система; 2) да се оздрави банковата система след масовите фалити; 3) да се обслужват външния и вътрешния дълг; 4) да се изпълняват разходите и да се балансира бюджетът; 5) да се спасяват неплатежоспособните държавни предприятия; 6) да се гарантира сигурността и отбраната на страната; 7) да се финансират здравеопазването и образованието.\r\n\tБългария изпада едновременно в \"политическа, икономическа и морална криза\" и във външна изолация. От тях може да излезе само, ако:\r\n\tТова са двете причини да бъде постигнат национален политически консенсус с приемането на Декларацията за национално съгласие [14].В нея е заявена подкрепа за \"споразуменията на България с международните финансови институции, включително и въвеждането на Валутен съвет, като необходими за осигуряване на външна подкрепа за излизане от икономическата катастрофа\", за \"пълноправното членство на България в Европейския съюз и всички конкретни усилия в тази насока\"; както и \"членството на България в Организацията на Северноатлантическия договор\".\r\n\tОсъзнава се фактът, че  е ключово условие за излизане от икономическата катастрофа\r\n\t\r\n\t\r\n\t\r\n\t1 Babecky, J. and all, 2012, : Evidence from Developed Countries, Working paper Series, No1486, October 2012\r\n\t 2 Frankel, J. A. and Rose, A. K. 1996. Currency Crashes in Emerging Markets: An Empirical Treatment. Journal of International Economics, 41(3–4), 351–366.;\r\n\t3 Grammatikos, T. and Vermeulen, R. 2010. Transmission of the Financial and Sovereign Debt Crises to the EMU: Stock Prices, CDS Spreads and Exchange Rates. DNB Working Paper No. 287, Netherlands Central Bank.\r\n\t4 Alessi, L. and Detken, C. 2011. Quasi Real Time Early Warning Indicators for Costly Asset Price Boom/bust Cycles: A Role for Global Liquidity. European Journal of Political Economy, 27(3), 520–533.\r\n\t5 Статистически годишник на НРБ 1991.\r\n\t6  1995.\r\n\t7 Fiscal Effects from Privatization: Case of Bulgaria and Poland, Edited by Julian Pañków\r\n\t8 RESULTS OF PRIVATISATION, RECEIPTS AND EXPENDITURE, Dr. Kovács Árpád\r\n\t9 \r\n\t10 , Георги Стоев,\r\n\t11 Световна банка, Индикатори за икономическо развитие\r\n\t12 \r\n\t13 \r\n\t14 Декларация за национално съгласие, обнародвана, ДВ, бр. 38 от 13 май 1997 г.\r\n\t15 Последното ограбване на 4.4 млрд. лева от вложителите в КТБ, бе извършено със съдействието на държавните институции и на върховната прокуратура на страната.", "date": "2018.01.17", "title": "Българската приватизация: Последиците от две икономически катастрофи"}
{"url": "http://www.mediapool.bg/vseki-sreshtu-vseki-vav-voinata-s-iznosa-na-lekarstva-news274358.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t - повечето хора са чували подобно обяснение от фармацевта в аптеката, ако не лично, то отправено към човек от опашката преди него. Една от основните причини е т.нар. паралелен износ на лекарства, при който медикаменти се изнасят заради ниските им цени от едни държави в ЕС за други, където биват продавани, понякога с пъти разлика в цената. Политика, която се насърчава на европейско ниво, като част от свободното движение на стоки.\r\n\tКолко често ще чуваме занапред оправданието, че определено лекарство го няма, зависи в голяма степен от това, което депутатите ще решат, а държавните институции ще изпълнят в следващите седмици и месеци.\r\n\t\r\n\tТри години след като въведените от парламента при кабинета \"Орешарски\" ограничения срещу паралелния износ на лекарства  от Конституционния съд , а през това време размерът на реекспорта се е удвоил, сега на ход да разрешава проблема е мнозинството на ГЕРБ.\r\n\tДокато през 2013 размерът на паралелната търговия с лекарства у нас се оценяваше на около 85 млн. лева легален реекспорт и още поне толкова нелегален, то сега се смята, че е достигнала 400 млн. лева, от които отново половината се смята за нелегален износ. През този период освен оборотите се увеличиха и фирмите, занимаващи се реекспорт, като тези, които го правят легално и уведомяват Изпълнителната агенция по лекарствата, са около 30, а за останалите може само да се гадае.\n\n\r\n\tТъй като България  на лекарствените продукти към най-ниските цени от 17 държави- членки , някои медикаменти, които у нас се продават значително по-евтино отколкото в страни от Западна Европа, се оказват изключително атрактивни за износ.\r\n\tНай-изнасяни са около 50 медикамента, основно за диабет, ревматоиден артрит, онкологични заболявания, астма и някои редки болести.\r\n\t\r\n\r\n\r\n\r\n\t\r\n\tВ последните години  от страна на граждани, пациентски организации и аптеки зачестяват, което принуди властите да предприемат нов опит за налагане на ограничения още в предишния мандат на ГЕРБ при здравния министър Петър Москов, но времето за това не стигна.\r\n\tКакто често се случва в политиката, с размяната на ролите управляващи и опозиция си разменят и аргументите и така мерки, които допреди няколко години са отричани като лобистки, сега в малко попроменен вариант са вече приемливи.\r\n\tПрез лятото на миналата година Министерството на здравеопазването отново предложи промени в Закона за лекарствените продукти в хуманната медицина (ЗЛПХМ). Те  вносът и търговията с лекарства, заплащани частично или изцяло от Националната здравноосигурителна каса (НЗОК), да се следи постоянно чрез електронна система, а когато за определени медикаменти се установи недостиг на българския пазар, техният износ от страната да бъде ограничаван или напълно забраняван.\r\n\tИ този път между ГЕРБ и БСП се очертава надцакване с мерки срещу паралелния износ, като левицата внесе собствени поправки в Наказателния кодекс за криминализиране на нелегалния реекспорт – мярка, за която настоява и главният прокурор Сотир Цацаров. Промените предвиждат от 3 до 10 години лишаване от свобода и глоба от 20 000 до 100 000 лева за нелегален износ на медикаменти. Предложението обаче се приема резервирано от управляващите.\r\n\t\r\n\tТози път около предлаганите от правителството мерки, които предстои да бъдат гледани в парламента, се очертава по-широк консенсус. Според експерти сегашният регламент е по-детайлно разписан и аргументиран, което предполага, че е по-малко уязвим в съда и пред ЕК. Още повече, че и други европейски държави прилагат подобни ограничителни мерки.\r\n\tИдеите на правителството се подкрепят от фармацевтичните компании, които нямат интерес лекарства от България да подбиват цените им в други държави, също така от съсловната организация на фармацевтите, както и от веригите аптеки и разбира се – от пациентите.\r\n\tРезерви и критики продължават обаче да имат дистрибутори и фирми, занимаващи се с износ, за които това е легален бизнес и отричат в тях да е причината за липсите на българския пазар.\r\n\t\r\n\tЗад привидния консенсус също могат да се видят и доста различия в разбирането за това чия е основната отговорност за липсата на лекарства, достатъчни ли са мерките на правителството и как точно трябва да се противодейства на реекспорта.\r\n\tВ пазар, на който се води спор вносът ли е малко или износът много, легалният или нелегалният реекспорт ощетява повече пациентите, а дистрибутори и аптеки си прехвърлят топката дали първите зареждат или само изнасят, а вторите продават на изкупвачи вместо на пациенти доставеното, за болния остава само да обикаля в несвяст от гише на гише и то ако има щастието да живее в населено място с повече от една аптека, работеща с НЗОК.\r\n\t\r\n\tФармацевтичните компании подкрепят предложения от кабинета мониторинг върху недостига на определени лекарства и възможността властите да реагират при установяване на такъв недостиг.\r\n\t, коментира пред Mediapol Деян Денев, директор на Асоциацията на научноизследователските фармацевтични производители  , която представлява големите компании в бранша. По думите му, ако държавата се ограничи само с мерки срещу легалните паралелни търговци, това ще увеличи пазарния дял на изкупвачите.\r\n\t  \r\n\t\r\n\t адмирира опита на властите да дефинират за първи път какво е липса и какво недостиг на лекарствен продукт и смята, че предвиждането на информационна система за мониторинг на наличностите е голям пробив. Според паралелните търговци обаче дефинициите за недостиг и липса не са конкретни.\r\n\t, коментира пред Mediapool Боряна Маринкова, директор на Асоциацията за развитие на паралелната търговия с лекарства.\r\n\t, допълни тя.\r\n\tПо принцип фармацевтичните компании признават своя дял в липсата на медикаменти заради изтегляне на продукти от пазара, което се случва основно заради ниските им цени у нас, което ги прави неизгодни за продажба и апетитни за износ. За изтеглянето на лекарства без аналог те са длъжни да уведомяват властите 18 месеца предварително. Но в същото време фармацевтичните фирми декларират, че за поддържаните у нас медикаменти, внасят количества, значително над потребностите на българския пазар.\r\n\tАко примерно здравната каса покрива 2000 опаковки на месец от даден продукт, а компанията доставя 3000 опаковки и въпреки това, продуктът го няма в аптеките. В тази ситуация се смята, че няма друга причина за липсата на лекарство, освен износ.\r\n\t\r\n\tНа европейско ниво паралелната търговия се толерира, тъй като се смята, че в условията на конкурентен пазар се осигурява по-добър достъп до по-евтини продукти. И това наистина е така за пациенти от Германия, Великобритания, Дания, Швеция, докато в страни като България и Румъния остава горчивият привкус, че сме единствено и само потърпевши.\r\n\tОт Асоциацията за развитие на паралелната търговия с лекарства обаче смятат, че през паралелен внос биха могли да се решават и се е случвало да се решават внезапно възникнали липси на лекарства на българския пазар, когато например даден продукт бъде изтеглен заради причини, несвързани с лекарствената безопасност. , коментираха от асоциацията пред Mediapool.\r\n\tИ в момента лекарства от паралелен внос са достъпни за българските пациенти, въпреки че процедурата за регистриране на цена на лекарства с рецепта в Наредбата за цени на лекарствени продукти противоречи на ЗЛПХМ.\r\n\tЕдин от паралелните търговци например внася две болкоуспокояващи, които се отпускат с рецепта. След появата на втори вносител на продукта, цената им е с 50% по-ниска. Цените на няколко лекарства за диабетици и за контрол на високо кръвно пък са намалени с между 15 и 30% заради паралелен внос.\r\n\t, коментира Боряна Маринкова.\r\n\t\r\n\t\r\n\tЗатова организацията на паралелните търговци е против какъвто и да е модел на ограничавне на свободната стопанска инициатива по смисъла на българското и Европейското законодателство.\r\n\t\r\n\tВъпросът, по който всички участници на пазара имат абсолютен консенсус, е необходимостта от електронна система, която да следи наличностите и движението на медикаментите.\r\n\t, коментира Маринкова\r\n\tЗаконът предвижда електронната система да заработи до 4 месеца след приемането на закона, като от здравното министерство вече коментираха, че работят по нея.\r\n\tЗа оптимизъм обаче е твърде рано предвид констатирания от Сметната палата  у нас и печалния опит с електронния търг за лекарства, който уж всички участници на пазара адмирираха, след което влезе в спирала на , подобно на на търга за изграждането на тол система.\r\n\t\r\n\tАптеки от своя страна се оплакват от отказа на дистрибутори да ги зареждат с дефицитни медикаменти. Това се дължи както на политиката на някои дистрибутори да изнасят всички количества от българския пазар, без изобщо да снабдяват аптеки, така и на практиката дистрибуторът да зарежда само собствените си аптеки, когато са вертикално свързани.\r\n\t, коментира пред Mediapool председателят на съсловната организация на фармацевтите  проф. Илко Гетов.\r\n\t, посочи Гетов. Той коментира, че така по-малки аптеки са поставени в ситуация дори да искат да поръчат даден дефицитен медикамент, да не могат, защото дистрибуторът, при който го има, не му е основен доставчик.\r\n\tСпоред Фармацевтичния съюз , като през последните години се увеличава броят на структурите, които са създадени специално с тази цел. \r\n\tПодобно на фармацевтичните компании, някои аптеки също смятат, че наред с предложените мерки, трябва да се засили и контролът по отпускането на медикаменти, за да се пресече практиката да се продават на изкупвачи. Тази позиция се споделя от Николай Костов от Асоциацията на собствениците на аптеки и притежател на веригата \"Ремедиум\".\r\n\t, заяви Костов. Става въпрос за лекарства с рецепта, които обаче не се отпускат по линия на здравната каса и аптеките не са задължени да пазят копия от рецептите.\r\n\t\r\n\t\r\n\t, обясни Костов.\r\n\tПодобна мярка се поддържа и от Българския фармацевтичен съюз, но според проф. Гетов е ненужно да се въвежда нова административна тежест на фона на обещаната от властите електронна рецепта в края на 2018 година.\r\n\t\r\n\tСъсловната организация и веригите аптеки не са на едно мнение по въпроса трябва ли представител на Фармацевтичния съюз да участва в Експертния съвет, който ще изготвя списъка с лекарства, чийто износ може да бъде ограничен. Предвиденият в първоначалния проект представител на БФС сега е заменен с още един представител на ИАЛ.\r\n\t, коментира Гетов.\r\n\t\r\n\t\r\n\t, посочи той.\r\n\tСпоред Николай Костов обаче е за добро в съвета да няма присъствие на организация, която представлява търговци на дребно, търговци на едро и притежатели на разрешение за употреба, защото те всички имат търговски интерес. Дистрибуторите имат интерес, тъй като участват в легалния паралелен износ, а някои от тях и в нелегалния, някои дистрибутори пък притежават аптеки. А полицейската акция от края на миналата година показа, че в незаконния износ участват аптеки и магистър-фармацевти.\r\n\tПациентски организации също приветстват предлаганите от държавата промени, но ги смятат за недостатъчни. В началото на януари от пациентската организация \"Хипофиза\"  като двойно ценообразуване, при което фармацевтичните компании договарят две цени – за свободния пазар и по-ниски за здравните фондове, като така правят неатрактивни медикаментите на свободна продажба за паралелна търговия. Тази мярка обаче се отхвърля категорично от паралелните търговци, а за държавата и фармацевтичните компании в момента не е дневен ред промяна в политиката по ценообразуване.", "date": "2018.01.17", "title": "Всеки срещу всеки във войната с износа на лекарства"}
{"url": "http://www.mediapool.bg/gerb-podkrepi-dps-za-zakonoproekta-peevski-news274374.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКакто министър-председателят Бойко Борисов лично се бе ангажирал, ГЕРБ подкрепи в сряда внесените от Делян Пеевски, Йордан Цонев и Хамид Хамид поправки в Закона за банковата несъстоятелност.\r\n\tСпоред неуспелия шеф на ДАНС и двамата му колеги от ДПС текстовете би трябвало да \"спират вторичното разграбване на КТБ\".\r\n\tСпоред извънпарламентарната опозиция, както и според редица независими експерти обаче, поправката \"Пеевски\" цели определени кръгове да се домогнат до активи, които досега не са успели да придобият. Като пример икономистът Георги Ганев дава оръжейния завод \"Дунарит\".\r\n\tСпоред юристи пък текстовете противоречат на конституцията.\r\n\tВъпреки това обаче с 96 гласа на ГЕРБ, ДПС и \"патриотите\" поправките бяха приети. А Делян Пеевски не дойде както обикновено в пленарна зала да защити идеите си. Против бе единствено парламентарната група на БСП, а депутатите на \"Воля\" се въздържаха при гласуването.\r\n\tФормално предлаганите промени според вносителите целят забрана за квесторите, временните синдици и синдиците да заличават обезпечения, учредени в полза на банката в несъстоятелност; въвеждане на относителна недействителност на всяка сделка за прехвърляне на вземане с произход от банка, обявена в несъстоятелност, когато вземането е прехвърлено без реална насрещна престация, и увеличаване на срока за предявяване на отменителните искове по несъстоятелност.\r\n\tЗаявената при внасянето, а и в сряда, цел на закона е да спре \"продължаващото повече от три години разграбване на активите, придобити със средства на \"Корпоративна търговска банка\" АД – в несъстоятелност (КТБ), да бъдат възстановени в полза на банката неправомерно заличените обезпечения. Това би трябвало да стане като се даде възможност на синдиците на банката да \"попълнят в максимална степен масата на несъстоятелността\".\r\n\tОсновният проблем се крие в предложението със задна дата да бъдат отменени част от цесиите, прихващанията, обезпеченията и промяната в собствеността на някои дружества, които са имали задължения към КТБ. От две на пет години се увеличава срокът, в който синдиците на КТБ могат да внасят отменителни искове за тези договори.\r\n\tВсичко това създава риск от правен и икономически хаос, защото синдиците ще могат да искат от Търговския регистър заличаване на партиди по имоти и връщане на вече вдигнати ипотеки върху тях с цел да съберат парите на банката. Този механизъм би трябвало да се използва само за фиктивни цесии и прихващания, одобрени от квесторите на КТБ в първите дни, след като банката бе поставена под надзора на БНБ.\r\n\tПовечето независими наблюдатели коментират законодателната инициатива като безсмислена, тъй като разграбеното от КТБ вече не може да бъде спасено. Според повечето юристи предложеното действие на закона със задна дата противоречи на конституцията. Такова становище внесе в Народното събрание и лидера на извънпарламентарната формация „Да, България“ Христо Иванов.\r\n\tИма предположения, че това е пореден епизод от войната между бившите бизнес партньори Делян Пеевски и Цветан Василев, като политикът от ДПС е в по-силна позиция, тъй като може да ползва държавната машина за свои цели. Конюнктурният интерес в случая вероятно е битката за собствеността върху оръжейната фирма \"Дунарит\" .\r\n\tСпоред Йордан Цонев промените ще са ефективен правен инструмент в ръцете на синдиците, ако спечелят делата, да възстановят заграбеното от КТБ. Той обясни за пореден път, че фалитът на банката е грабежът на века и е направен от мажоритарния собственик Цветан Василев и неговия екип.\r\n\tДни след като внесоха законопроекта от ДПС обявиха, че не могат да си обяснят защо винаги, когато се заговори за КТБ и грабежа на активите й, журналистите започват да задават въпроси за Делян Пеевски.\r\n\tДебат в пленарна зала почти нямаше, а депутатите от ГЕРБ послушаха лидера си Бойко Борисов. В средата на ноември миналата година той заяви, че партията му ще подкрепи текстовете на Пеевски и компания, защото \"ако не го сторим ще излезе, че когато сме били в опозиция имаме нещо общо с този грабеж\".", "date": "2018.01.17", "title": "ГЕРБ подкрепи ДПС за законопроекта \"Пеевски\""}
{"url": "http://www.mediapool.bg/netanyahu-sasht-mestyat-posolstvoto-si-v-erusalim-do-edna-godina-news274375.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tИзраелският премиер Бенямин Нетаняху каза, че САЩ ще преместят посолството си от Ерусалим в Тел Авив до една година, съобщи ДПА.\r\n\t \r\n\tТова драстично се различава от прогнозите на представители на Белия дом, че преместването може да отнеме поне 3-4 години заради строгите мерки за сигурност и други изисквания.\r\n\t \r\n\tНетаняху, който е на посещение в Индия, говори пред журналисти по време на полета си от Делхи до Гуджарат.\n\n\r\n\t \r\n\t\"Уверен съм, че преместването ще стане много по-бързо, отколкото хората си мислят, до една година, считано от днес\", каза премиерът, цитиран от в. \"Таймс ъв Израел\". Думите му бяха потвърдени след това от негов говорител.\r\n\t \r\n\tАмериканският президент Доналд Тръмп призна Ерусалим за столица на Израел на 6 декември и задвижи процедура по преместване на американското посолство от Тел Авив в Ерусалим.\r\n\t \r\n\tИзраел от дълги години казва, че този град е негова \"неделима столица\", но палестинците искат Източен Ерусалим за столица на бъдещата си държава.", "date": "2018.01.17", "title": "Нетаняху: САЩ местят  посолството си в Ерусалим до  една година"}
{"url": "http://www.mediapool.bg/ochakva-ni-po-seriozna-gripna-epidemiya-v-kraya-na-yanuari-news274376.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЗаболеваемостта в страната продължава да расте и вероятно ни очаква по-сериозна грипна епидемия в края на януари. Това съобщи в сряда главният държавен здравен инспектор д-р Ангел Кунчев пред бТВ.\r\n\tПо думите му много е вероятно скоро да има нови области, в които да бъде обявена епидемия, като за Пазарджик това може да се случи още до края на тази седмица.\r\n\tЗаболеваемостта там е над 300 на 10 хил. души, отчете Кунчев.\r\n\t“Статистиката донякъде заблуждава, трябва да се гледа в по-дълъг период“, каза още той.\r\n\tНие не се съсредоточаваме само в цифрите, има доста други данни – отсъствия от училища, търсене на медицинска помощ, позвънявания в Спешна помощ, търсене на препарати в аптеките – които са много показателни“.\r\n\tСистемата е изградена на следния принцип – наблюдаваме 218 джипи практики във всички областни центрове, в чийто списъци има около 400 хил. души. Това е достатъчна извадка и тя ни дава представа и информация какво се случва, обясни Кунчев.\n\n\r\n\t“Прогнози избягваме да правим, тъй като при грипа винаги може да има изненади. Изненада е и щамовият състав тази година – винаги сме имали грипни епидемии, причинени от А вируси, тази година, поне засега, 80% положителните проби са за Б Ямагата. Очаквахме по-скоро паралелна циркулация“, но все пак А да е основният посочи той.\r\n\t“Дали щамът е А, или Б обаче е без значение за пациента, лекаря или лечението. Има значение за нас какво циркулира и какво би трябвало да бъде включено в състава на ваксините за следващ сезон“, каза още Кунчев.\r\n\tТой подчерта, че е неправилно да се посяга към антибиотиците при грип. “При чиста вирусна инфекция антибиотикът няма ефект, той е излишен, да на кажа вреден“, каза Кунчев.\r\n\tПо думите му противогрипните мерки, които може да се вземат, е да се ограничат контактите максимално, за който може да си го позволи, добра лична хигиена, особено при малките деца, правилно хранене, проветряване на помещенията. Времето има влияние, но малко.\r\n\tВ последните години установяваме повече хора, които се опитват да продължат да ходят на работа вече с явни признаци на заболяване, отколкото такива, които държат да вземат болничен, каза още той.", "date": "2018.01.17", "title": "Очаква ни по-сериозна грипна епидемия в края на януари"}
{"url": "http://www.mediapool.bg/bivshiyat-ministar-nikolai-petrov-otnovo-e-natsionalen-konsultant-po-anesteziologiya-news274377.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБившият здравен министър Николай Петров, който след подадената оставка в края на октомври миналата година, се върна на работа във ВМА, отново е определен за национален консултант по анестезиология и интензивно лечение. Това става ясно от  на министъра на здравеопазването Кирил Ананиев.\r\n\tПетров подаде оставка в края на октомври миналата година, след като се разбра, че докато е оглавявал ВМА, обществени поръчки са били печелени от мъжа, с когото дъщеря му живее.\r\n\tПетров бе национален консултант в тази специалност в продължение на дълги години и преди да влезе в здравното министерство.", "date": "2018.01.17", "title": "Бившият министър Николай Петров отново е национален консултант по анестезиология"}
{"url": "http://www.mediapool.bg/borisov-kam-evrodeputatite-ako-ima-takava-koruptsiya-kak-shte-sme-vse-parvi-na-izbori-news274369.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПремиерът Бойко Борисов се обяви пред Европейския парламент за \"зелен човек\", отхвърли обвинения на евродепутати, че правителството му отваря вратата за застрояването на Пирин и гарантира, че ще се строи само втори лифт в Банско. Той не се съгласи и с оценките, че борбата с корупцията в България е неефективна, като се аргументира с икономическия растеж и изборните си победи.\r\n\t , заяви премиерът, след като в сряда той представи пред евродепутатите основните приоритети на българското ротационно председателство на Съвета на ЕС.\r\n\tОсновните критики към него дойдоха от лагера на \"Зелените\" в ЕП, които припомниха, че в България хиляди протестират за опазването на Пирин, срещу корупцията и странното решение за разширяване на туристическата зона в Банско.\r\n\t, заявиха от групата \"Зелените\", припомняйки, че България все още е страната с най-много корупция в ЕС.\r\n\tСъпредседателят на групата на \"Зелените\" Ска Келер посочи, че \n\n\r\n\tВ характерния си стил премиерът Бойко Борисов омаловажи повдигнатите въпроси.\r\n\t зарече се Борисов.\r\n\t\r\n\tКонстатациите за липса на значителен напредък в борбата с корупцията той контраатакува с въпроса:\r\n\t\r\n\t\r\n\tБорисов коментира още пред евродепутатите, че българските социалисти са решили да не подкрепят Истанбулската конвенция в парламента, но той ще положи всички усилия за ратифицирането й.\r\n\tТой отхвърли и критиките на либералите от АЛДЕ за присъствието на националисти в управленската коалиция: \r\n\t\r\n\tБойко Борисов поиска ЕС да даде ясен план за присъединяването на държавите от Западните Балкани – тема, която е приоритетна за българското европредседателство.\r\n\t заяви Борисов.\r\n\tТой посочи и четирите основни приоритета на председателството ни – \r\n\t\r\n\tБорисов изрази надежда за бързо решение на конфликта между Атина и Скопие за името на Македония, така че страната да получи перспектива за членство в НАТО и ЕС.\r\n\tБългарският премиер призова ЕС да инвестира в инфраструктурата на Балканите, изтъквайки геополитически аргумент: \r\n\t, добави той.\r\n\t\r\n\tБорисов каза още пред евродепутатите, че в шестте месеца на председателството си България ще търси нормализиране на отношенията с Русия и Турция.\r\n\t обяви Борисов.\r\n\tТой за пореден път каза, че ЕС трябва да подпише споразумения с Турция, особено на фона на миграционната криза.\r\n\t, каза още Борисов.\r\n\tПо думите му има няколко държави, в които са струпани много мигранти, други, които не искат да приемат такива, и трета група – Италия, Гърция и България – които са на границата.\r\n\t, каза Борисов.\r\n\tТой отново се обяви в подкрепа на кохезионната политика. Според него България е готова и за влизане в т.анр. чакалнята на еврозоната, защото страната има много добри икономически показатели – ръстът на БВП е 4%.\r\n\t\r\n\tПредседателят на Европейската комисия Жан-Клод Юнкер заяви от своя страна, че България е добре подготвена за председателството на ЕС.\r\n\tПо думите му България не веднъж е доказвала, че може да изгражда мостове между ЕС и страните от Западните Балкани.\r\n\t, каза председателят на ЕК.\r\n\t, добави той.\r\n\t, каза още Юнкер.\r\n\tСпоред него \"Борисов е чудесен европейски демократ, убеден, със силата да убеждава, опитен\".\r\n\t\r\n\tЮнкер коментира още, че ЕС е изграден на основата на върховенството на закона, \"то трябва да съществува преди приемането и трябва да го има и след това\".\r\n\t, поясни той.\r\n\t, коментира председателят на ЕК.\r\n\tПрез декември Еврокомисията за пръв път , която може да лиши държава членка от правото да гласува при вземане на общи решения. Полското правителство е обвинявано, че нарушава основополагащите принципи на ЕС, включително \"демокрацията, равенството, върховенството на закона и спазването на човешките права\".\r\n\tЮнкер отбеляза още, че напускането на Великобритания е катастрофа и вината тежи на плещите на мнозина.\r\n\t\"Искаме британците да останат и ако те пожелаят това, трябва да имат възможността. Дори да напуснат, има текст в договора за ЕС, по който да се върнат и бих улеснил това. Не бих искал никого да притискам\", заяви Юнкер.", "date": "2018.01.17", "title": "Борисов към евродепутатите:  Ако има такава корупция, как ще сме все първи на избори"}
{"url": "http://www.mediapool.bg/putin-e-absolyutno-zdrav-kremal-nyama-da-se-otchita-po-vaprosa-news274378.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРуският президент Владимир Путин е в чудесна физическа форма, но Кремъл няма намерение официално да се отчита за здравословното състояние на държавния глава.\r\n\t \r\n\tТова заяви президентският прессекретар Дмитрий Песков, който коментира доклада на Белия дом за здравословното състояние на Доналд Тръмп, предаде ТАСС.\r\n\t \r\n\t\"Не ми е известно да се подготвят подобни формати. Нашето законодателство не предвижда задължително да се огласяват данни за здравето на президента\", каза той.\r\n\t \r\n\t\"На свой ред мога да ви уверя, че президентът (Путин) е абсолютно здрав, може да сложи мнозина в джоба\", подчерта говорителят на Кремъл.", "date": "2018.01.17", "title": "Путин е абсолютно здрав, Кремъл няма да се отчита по въпроса"}
{"url": "http://www.mediapool.bg/cheshkoto-pravitelstvo-podade-ostavka-news274379.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЧешкото правителство на премиера Андрей Бабиш подаде оставка, след като вчера не успя да получи вот на доверие от парламента, съобщиха световните агенции. Правителството ще изпълнява задълженията си до назначаването от президента на нов кабинет.\r\n\t \r\n\tГоворител на президента Милош Земан каза, че той ще приеме оставката на правителството до края на седмицата.\r\n\t \r\n\tВчера във вота на доверие на кабинета на Бабиш участваха 195 депутати от общо 200. 78 депутати, всичките от партията на Бабиш, подкрепиха новото правителство. Срещу кабинета се обявиха 117 депутати от осемте други представени в долната камара партии. На Бабиш, чийто кабинет е съставен от експерти и от представители на неговата партия, не му достигнаха 23 гласа. Гласувалите против казаха, че го правят заради обвиненията срещу него в мошеничество.\r\n\t \r\n\tБабиш, който е магнат в областта на химическата и хранително-вкусовата промишленост и притежава важни медии, преди няколко месеца той бе обвинен в присвояване на европейски субсидии в размер на 50 милиона крони (2,4 милиона долара). Магнатът отрича да има вина и твърди, че обвиненията срещу него са провокация от страна на политическите му противници.\r\n\t \r\n\tПреди време президентът Земан каза, че ще връчи втори мандат на Бабиш за съставяне на правителство, но предупреди, че ще го направи, ако си е осигурил подкрепата на най-малко 101 депутати в парламента. \"В момента, в който Бабиш дойде и ми каже, че разполага с минимум 101 гарантирани гласа в долната камара на парламента, аз ще го назнача за втори път за премиер\", предупреди Земан.\r\n\t \n\n\r\n\tОще днес Бабиш има намерение да започне преговори с лидерите на другите партии в парламента, за да си осигури подкрепа за второ правителство. Съгласно прогнозите на политолозите Бабиш може да спечели подкрепата на комунистите и на социалдемократите, които имат общо 30 депутати в долната камара. Но лидерът на социалдемократите вече каза, че те ще гласуват за новото правителство, ако начело не е подсъдимият Бабиш и ако представителите на АНО се откажат от министерствата на правосъдието, вътрешните работи и финансите.\r\n\t \r\n\tПарламентът междувременно ще решава дали да снеме имунитета на Бабиш заради аферата със субсидиите. Това ще стане в петък, предадоха световните агенции. Бабиш поиска вчера от депутатите да разгледат този въпрос и каза, че е готов да се откаже от имунитета си, за да докаже в съда, че е невинен.\r\n\t \r\n\tСъставянето на ново правителство се усложнява и от президентските избори, които Земан не успя да спечели на първия тур в края на миналата седмица. Вторият тур ще е в края на месеца. Мандатът на Земан приключва на 8 март. На първия тур Земан получи 38,56 процента, а основният му съперник, прозападният учен Иржи Драхош спечели 26,60 процента, отбелязва Франс прес.", "date": "2018.01.17", "title": "Чешкото правителство подаде оставка"}
{"url": "http://www.mediapool.bg/potanaliyat-iranski-tanker-e-ostavil-dva-ogromni-petrolni-razliva-news274380.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tИранският танкер, който потъна в Източнокитайско море, е оставил два петролни разлива с обща площ 109 квадратни километра. Това съобщиха снощи китайските власти, предаде Ройтерс.\r\n\t \r\n\tСателитни снимки са регистрирали едно петно с повърхнина 69 кв. км. Вторият разлив с площ 40 кв. км е с по-малка дебелина и не така концентриран, се казва в съобщението на държавната океанска администрация. Плавателни съдове на китайската брегова охрана обикалят района, за да установят щетите.\r\n\t \r\n\tГолемият танкер \"Санчи\", превозващ 136 хиляди барела ултралек суров петрол, се сблъска на 6 януари с товарен кораб. Смята се, че целият екипаж на танкера от 30 иранци и двама бангладешци е загинал.\r\n\t \r\n\tПотъването на \"Санчи\" в неделя причини най-голямото екологично бедствие от този тип от десетилетия насам.", "date": "2018.01.17", "title": "Потъналият ирански танкер е оставил два огромни петролни разлива"}
{"url": "http://www.mediapool.bg/dvete-korei-shte-defilirat-i-shte-se-sastezavat-zaedno-na-olimpiadata-v-pyonchan-news274381.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСеверна и Южна Корея се договориха отборите им да дефилират под общ флаг на \"обединена Корея\" на откриването на Зимните олимпийски игри в Южна Корея през февруари. Тази договорка е била постигната в сряда на работната среща между представители на Пхенян и Сеул в граничния пункт Пьонмунджон.\r\n\tСъвместното дефилиране на олимпийски стадион не се случва за първи път - това се е случвало на церемониите на летните олимпиади Сидни 2000 и Атина 2004 и на зимната 2006 г., отбелязва СиЕнЕн. Флагът изобразява син силует на Корейския полуостров върху бял фон. Такъв беше използван в Торино, а също така на световното по тенис на маса в Китай през 1991 г., когато двете държави участваха с общ тим.\r\n\tНай-големият пробив, постигнат сега е, че двете корейски държави ще имат един отбор в Пьончан - в женския хокей на лед. Това не се е случвало на олимпийски игри откакто страните са разделени и за последно са състезавали с единен отбор в Берлин през 1936 г.\r\n\tЗапочналите наскоро преговори на високо равнище между двете страни са първите по рода си от две години насам.\r\n\tПредставители на Северна и Южна Корея се срещнаха в сряда за трети път на територията на демилитаризирната зона по 38-ия паралел, дни преди преговорите с Международния олимпийски комитет (МОК) за евентуалното участие на спортисти от Северна Корея на Зимните олимпийски игри в южнокорейския град Пьончан от 9 до 25 февруари т.г.\n\n\r\n\tАко МОК даде съгласие, многобройна севернокроейска делегация, включваща 230 запалянковци (поне така са представени в официалните информации) 140 души оркестър и 30 състезатели по таекуондо – ще преминат границата за участие в игрите, предаде БиБиСи.\r\n\tСеверна Корея освен това се съгласи да изпрати по-малка делегация – от 150 души – на параолимпийските игри през март.\r\n\tТреньорът на южнокорейския хокеен отбор, както и консервативни вестници в страната изразиха притеснение от перспективата за общ хокеен отбор, тъй като това заплашва шансовете на Южна Корея да спечели медал.\r\n\tСъобщено бе, че десетки хиляди хора са подписали онлайн петиция до президента на Южна Корея да не допуска това.\r\n\tСеул освен това ще трябва да намери начини да приеме севернокорейската делегация, без да нарушава санкциите, наложени от Съвета за сигурност на ООН, които забраняват парични преводи към Пхенян, а висши представители на комунистическата държава фигурират в \"черен списък\".\r\n\tЯпония гледа с подозрение на последното затопляне на отношенията между двете Кореи. Японският външен министър Таро Коно заяви, че светът не бива да бъде заслепяван от последната \"чаровна офанзива\" на Пхенян.\r\n\t\"Не е време да се разхлабва натискът спрямо Северна Корея\", заяви Коно, цитиран от Ройтерс. \"Фактът, че Северна Корея се ангажира с диалог, може да се тълкува като доказателство, че санкциите работят\", допълни той.\r\n\tПрезидентът на Южна Корея Мун Дже-ин обаче каза пред южнокорейските олимпийски състезатели в сряда, че участието на Северна Корея в игрите ще помогне за подобряване на отношенията между двете страни. Това от своя страна ще съдейства за решаване на проблема с ядрената програма на Пхенян и ще отвори възможност за диалог между Пхенян и Вашингтон, заяви Мун.\r\n\tСеверна Корея напоследък демонстрира агресивен напредък в ядрената си програма, както и по отношение на конвенционалното оръжие. Последното изпитание на севернокорейска балистична ракета, извършено на 28 ноември, предизвика нови санкции от ООН, засягащи петролните доставки и пътуванията. Скоро след това обаче севернокорейският лидер Ким Чен-ун заяви, че е \"открит за диалог\".", "date": "2018.01.17", "title": "Двете Кореи ще дефилират и ще се състезават заедно на Олимпиадата в  Пьончан"}
{"url": "http://www.mediapool.bg/kremal-izmisli-nov-nachin-da-vdigne-aktivnostta-na-prezidentskite-izbori-news274382.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Кремъл измисли нов начин да вдигне активността на президентските избори"}
{"url": "http://www.mediapool.bg/parlamentat-otkaza-da-se-zanimava-s-problemite-pri-saniraneto-news274383.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tИскането на БСП да бъде създадена специална парламентарна комисия, която да се занимава с Националната програма за енергийна ефективност, беше отхвърлено от мнозинството в Народното събрание.\r\n\tОпозицията поиска да бъде направена специална комисия от депутати, която да проучи проблеми при изпълнението на програмата за саниране. Тя трябваше да разгледа постигнатите резултати от програмата, как се определят индикативните цени за отделните строителни дейности, колко средства са изразходвани по програмата и какви са ефектите от подобряването на енергийната ефективност на сградите.\r\n\tМотивите на БСП са, че одит на Сметната палата за изпълнението на държавния бюджет за 2016 г., оповестен преди месец, се посочва, че няколко разпоредители с бюджетни средства не са спазили изискванията на Закона за публичните финанси и е нарушена бюджетната дисциплина. Най-голямо увеличение на капиталови разходи през годината спрямо закона е направено по бюджета на Министерството на регионалното развитие и благоустройството (МРРБ) - в размер на над 1 млрд. лв. Парите са за програмата за саниране.\r\n\tСпоред вносителите липсва контрол, средствата се изразходвали без ясни критерии, имало възможност да се финансират дейности извън предварително определените, а сигналите за некачествено строителство зачестили. Освен това липсата на контрол по програмата довела до ограничаване на конкуренцията.\r\n\tСпоред ГЕРБ подобна комисия няма \"не би довела до нищо продуктивно\", а опозицията търси единствено политически ефект с нея. \"Програмата се харесва от хората, МРРБ има своите забележки и търси начин да подобри програмата\", каза депутатът от мнозинството Александър Ненков. Той припомни, че до 2019 г. има осигурен ресурс за саниране на стари панелни блокове и че трябва да се мисли как програмата да бъде продължена.\r\n\tПреди няколко дни от регионалното министерство обявиха, че  и това може да доведе до вреди с \"финансово изражение за гражданите\", както и до прекратяване на договорите за финансиране. За това министърът на регионалното развитие Николай Нанков е дал допълнителни указания на местните власти за по-строг контрол на проектите по програмата.\r\n\tФинансовите вреди за гражданите се изразяват в евентуални разходи по отстраняване на дефекти от некачественото саниране след изтичане на гаранционния срок по проектите. В рамките на гаранцията евентуалните проблеми като течове, влага, мухъл се отстраняват за сметка на изпълнителите, но след това остават грижа на собствениците на имоти.\r\n\tСредствата за саниране на старите блокове се отпускат от Българската банка за развитие. Те са осигурени със заем от банката, гарантиран от държавата. По програмата до момента са осигурени 2 млрд. лева. Самото саниране е безплатно за гражданите и за местните власти. Общините избират с обществени поръчки, фирмите които извършват обновяването, както и тези, които упражняват строителен надзор. В последните месеци имаше редица сигнали от граждани за некачествено саниране по правителствената програма.", "date": "2018.01.17", "title": "Парламентът отказа да се занимава с проблемите при санирането"}
{"url": "http://www.mediapool.bg/velizar-shalamanov-dano-pone-ne-prashtat-dobrovolnata-armiya-na-obuchenie-v-rusiya-news274384.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\"Импровизациите в отбраната стават все по-опасни, докато браним Пирин и Витоша да не изгубим армията си?\"\r\n\tБившият военен министър Велизар Шаламанов се обяви срещу намерението на правителството да въведе доброволна военна служба и предупреди, че импровизациите в отбраната стават все по-опасни и може да имат много сериозни последствия.\r\n\tМеdiapool публикува без редакторска намеса коментара на Велизар Шаламанов, който той разпространи през личния си профил във Фейсбук.\r\n\t\"Накратко - професионалната служба е доброволна служба по договор срещу заплащане по закона за отбраната и ВС. Каква ще е новата \"доброволна казарма\" още не е ясно, но почти сигурно ще свърши като търга за нови модулни патрулни кораби. Хем беше пробив в процеса за превъоръжаване с участие на нашата индустрия, хем единственият кандидат се отказа да изпълни това, което беше толкова сериозно постижение на МО.\r\n\tИ още нещо - наистина сериозно: всяка военна подготовка трябва да бъде под строг демократичен граждански контрол, защото иначе може да осъмнем с военно подготвени, които да действат срещу тези, които са платили подготовката им - т.е. българските граждани.\r\n\tИмпровизациите в отбраната стават все по-опасни - от провалени поръчки за превъоръжаване, през загуба на офицер и хеликоптер поради проблеми в подготовката и поддръжката, до директно възлагане на поръчки в края на годината по общи рамкови договори и опит за пряко договаряне с руски фирми от \"забранителни списъци\", а сега и бързане за въвеждане на нов вид военна служба без сериозни публични консултации и оценка на въздействието върху отбраната и сигурността на Родината ни.\n\n\r\n\tДано поне не ги пращат доброволците на обучение в Русия или да поканим руски инструктори, защото те са готови да предложат тази услуга на конкурентни цени. Или може би в центъра за хуманитарни операции в Ниш?\r\n\tМоже ли да чуем военната експертиза - нали тя щеше да е водеща! Армиите, които въвеждат форми на ограничена \"наборна служба\" първо са осигурили добро заплащане, ефективна подготовка и модерно оръжие на професионалната си армия, а и младежите им не си търсят университети и работа главно в чужбина.\r\n\tДокато браним Пирин и Витоша да не изгубим армията си?\".", "date": "2018.01.17", "title": "Велизар Шаламанов: Дано поне не пращат доброволната армия на обучение в Русия"}
{"url": "http://www.mediapool.bg/boyan-petrov-predlaga-variant-za-vtorata-kabinka-v-bansko-news274386.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКомпромисен вариант за промяна на плана за управление на парк \"Пирин\", който да удовлетворява желанието на местните и на концесионера на ски зона \"Банско\" за построяването на втори кабинков лифт, но в същото време да гарантира, че няма да се случат страховете на природозащитниците за застрояване на планината, смята да предложи на правителството алпинистът Боян Петров.\r\n\t\"Новото ни предложение включва изрично възможността да се построи още една въжена туристическа линия в ски зоната над Банско, но изключва възможността за изграждането на нови и разширяването на съществуващите ски писти\", обясни Петров в интервю за вестник \"Капитал\", публикувано в сряда.\r\n\tВ същия ден премиерът Бойко Борисов, при представянето пред Европейския парламент в Страсбург на приоритетите на българското европредседателство и говорейки за , гарантира, \"че става дума за един-единствен лифт в Банско\". \"Мога да гарантирам, че става дума само за втори лифт. Гарантирам, че не само, че няма да се допусне незаконна сеч, една керемида повече няма да се сложи там\", каза Борисов.\r\n\tПритесненията на екозащитниците са, че промяната на плана на парка, приета на 28 декември 2017 г. въ преки близо 1000 становища и предложения за корекции, ще отвори широко вратата за строежа не само на втория кабинков лифт в Банско и на допълнителни ски съоръжения, което ще доведе до сеч на вековни дървета. От края на миналата година досега се проведоха четири протеста в защита на Пирин, последния то които миналата седмица събра над шест хиляди души в София и стотици в още редица областни градове в страната и в Лондон и Брюксел. За четвъртък е насрочен новият протест, който се разраства не само в страната, но и в чужбина.\r\n\tСпоред Боян Петров проблемът с притесненията на природозащитниците и с опашките пред единствения в момента лифт в Банско ще се реши с елементарна промяна на вече одобрените от правителството текстове в плана за управление на парка. Алпинистът смята, че е достатъчно в описаните забрани на дейности на територията на парка да се запише, че се допуска изключение за втори кабинков лифт.\n\n\r\n\t\"На практика предлагам тази замяна във всички текстове, в които като изключение от забраната за строителни дейности се посочва \"изграждане на ски писти и строителство на въжени линии\", допълва Петров. Според него липсата на конкретност в сегашното правителствено решение - колко, къде и какви писти и въжени линии, поражда опасенията, че приетите промени са един бял лист, върху който после може да бъде написано всичко. \"И това наистина да доведе до възможност за застрояване на близо половината от планината, която е национален парк и световно признато природно наследство\", посочва алпинистът в интервюто.\r\n\tТой предлага промени и в текста за разрешеното водохващане в парка, за да се изключат всякакви други възможности освен осигуряване водоснабдяването на населени места и селищни образувания за питейно-битови нужди. \"Това решава проблема с подозренията, че позволеното \"водохващане\" е за изграждане на водоеми, от които да се прави изкуствен сняг за бъдещи нови писти\", обяснява Петров.\r\n\tСпоред него, подобна редакция на правителственото решение удовлетворява изцяло исканията за втори кабинков лифт в Банско. \"Заедно с това хората, които протестират в защита на Пирин, получават гаранция, че покрай втория лифт няма да се промъкнат възможности за застрояване и унищожаване на националния парк. По същество се връща старият вариант на Плана за управление на \"Пирин\", но се разрешава строителството на втора туристическа въжена линия, а изменението задължително ще мине през екологична оценка и оценка за съвместимост\", посочва екозащитникът.\r\n\tСпоред него, ако поддръжниците на втория лифт не подкрепят предложението му \"ще стане ясно, че вторият кабинков лифт е само параван за други намерения\". \"При сегашното презастрояване след новите писти ще дойдат искания за нови лифтове, влекове, въжени линии, заведения и т.н. Монополното усвояване на планината от концесионера на сегашната ски зона силно ограничава жизнената конкуренция и въобще не е в полза на развитието на туризма\", казва той пред \"Капитал\".\r\n\t\"Въпреки че през последните години има проблясъци, необходима е по-голяма фантазия за развитие на целогодишен туризъм в Пирин, от който да печелят повече местни хора и бизнеси. На практика банскалии имат диамант, който трябва само да шлифоват, за да му вдигнат цената, а не да се опитват зорлем да го драскат и уголемяват\", коментира още алпинистът.\r\n\t\"Да се говори, че спираме \"развитието на местния туризъм\", ограничавайки разрастването на ски зоните в националния парк, е смешно. За да носят устойчиви доходи, бижутата трябва да се охраняват с грижа\", смята той.", "date": "2018.01.17", "title": "Боян Петров предлага вариант за втората кабинка в Банско"}
{"url": "http://www.mediapool.bg/za-edna-godina-shouto-na-tramp-pogazi-vsichki-pravila-news274387.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДванадесет месеца в Белия дом. Неспирен поток от гръмки изявления, спорове и скандали. От всички погазвания на правила от президентското управление във версията на Доналд Тръмп най-яркото и шокиращо не е в политическата ориентация, а в думите, тона, стила.\r\n\tВ една страна, която е по-поляризирана от всякога, има консенсус само по един въпрос: милиардерът от Ню Йорк, който стана 45-ият президент на САЩ без грам политически опит, погази едно по едно всички правила.\r\n\tДен след ден САЩ и светът наблюдават, възхитени или потресени, шоуто на Тръмп - ритуалните му сутрешни залпове от туитове.\r\n\tОткровеното му говорене е освежаващо в една федерална столица, която е откъсната от тревогите на провинциална Америка, ликуват избирателите му. Недостойно поведение, което отслабва президентския пост и отприщва расистките изказвания, възмущават се критиците му.\r\n\t\"Аз знам най-добрите думи\", фукаше се магнатът на недвижими имоти по време на предизборната кампания. Една година след влизането му в Овалния кабинет на 20 януари 2017 г. той остава убеден, че владее това върховно оръжие.\n\n\r\n\tВинаги импулсивен, перчещ се, провокационен, на моменти агресивен и презрителен, Доналд Тръмп избра начин на говорене, който досега бе немислим за лидера на най-голямата световна сила.\r\n\tТой често пуска туитове в своя прослава, самоопределя се като \"гений\" след излизането на полемична книга (\"Огън и ярост\"), в която се поставя под съмнение способността му да управлява, засипва критиците си с подигравателни прякори и неласкави определения: \"глупак\", \"негодник\", \"слабак\", \"некадърник\", \"откачалка\", \"лицемер\", \"неудачник\".\r\n\tЕдиния ден иронизира климатичните промени, защото навън е студено и го обвиняват, че бърка климат и синоптична обстановка. Другия се заяжда с външния вид на говорителката на Ем Ес Ен Би Си Мика Бжежински, третия критикува кмета на Лондон Садик Хан, че омаловажава терористичната заплаха. В някой следващ ден се захваща с Барак Обама и го обвинява във въображаемо подслушване.\r\n\tПри всяка полемика екипът му, отслабен от масови напускания и често пъти изненадан от президентските изблици, прави каквото може, за да угаси пожара.\r\n\tИзтъкваният аргумент е следният: американците са избрали Доналд Тръмп, защото съзнателно отхвърля политическата коректност, а не за да се слее с предшествениците си.\r\n\tТези твърде свободни изказвания несъмнено бяха предимство в предизборната кампания, но по дефиниция залозите вече не са същите, когато си на Пенсилвания авеню 1600.\r\n\tВярно е, че 71-годишният милиардер може да се похвали, че задава темпото на цялата страна, даже от това да й се вие свят.\r\n\tСтабилният икономически растеж и възходът на Уолстрийт впрочем са солидни аргументи, които да се изтъкнат при първата равносметка.\r\n\tСлед една година в Овалния кабинет обаче всички проучвания на общественото мнение са сходни: на този етап той е най-непопулярният президент в съвременната американска история.\r\n\tСпоред последното допитване на Куинипиак 69 процента от избирателите смятат, че той е лишен от здрав разум, а 57 процента - че няма нужните качества да е президент.\r\n\tКолкото и да повтаря Доналд Тръмп на международната сцена, че Америка \"отново е уважавана\", първото, което прави впечатление, е растящото оттегляне и капсулиране на страната.\r\n\tИзвън нескритата му жажда за признание и подчертания му вкус към почести и червени килими, колегите му се затрудняват да различат някакви водещи насоки в гръмките му изявления.\r\n\tСпоред бившия високопоставен дипломат и специалист по Близкия изток Аарън Дейвид Милър липсата на свързаност в изказванията на \"най-влиятелния човек на планетата\" поставя САЩ в деликатно положение.\r\n\t\"Ако думите на президента не съвпадат с действията му, или дори с действителността, въпросът за нашите съюзници, както и за нашите противници, е следният: надежден ли е този президент, може ли да му се има доверие?\", обяснява той.\r\n\tАко погледнем към вътрешната политика, дали нетипичният му стил ще му позволи да бъде преизбран през 2020 г. за втори мандат, както се случи с тримата му предшественици - Барак Обама, Джордж Буш и Бил Клинтън?\r\n\tПрекалено рано е да се каже.\r\n\tПространството му за маневриране обаче е ограничено: вместо да се опита да разшири базата си след избирането си, той с всеки следващ ден я свива.\r\n\tРеториката понякога може да му изиграе лоша шега, например по въпроса за имиграцията, където обидните му думи за Хаити и Африка, казани на среща с конгресмени, породиха бурни реакции в момент, когато републиканците имат критична нужда от компромис с демократите.\r\n\tСпоред историка от Принстънския университет Джулиън Зелизър свеждането на спорните изказвания на Тръмп до забавление е опасно в дългосрочен план.\r\n\t\"Ако политическата класа и обществеността просто махват с ръка в такива моменти и казват: \"Тръмп си е такъв\", летвата ще бъде смъкната толкова ниско, че ще стане невъзможно да се възвърне величието на президентската длъжност\", пише той.\r\n\tЗасега, като се изключат отделни инакомислещи като Джон Кейсик, Джон Маккейн и Джеф Флейк, които открито изразяват опасения, че Републиканската партия може да загуби душата си, републиканците са единни въпреки сътресенията.\r\n\tВъзможно е обаче нещата да се променят, ако на междинните избори за Конгрес през ноември демократите удържат победа.\r\n\tКато Дамоклев меч над него продължава да виси и опасността, която крие дейността на специалния прокурор Робърт Мълър, който разследва евентуално съглашателство на предизборния екип на Тръмп с Русия и възможно възпрепятстване на правосъдието от страна на президента.", "date": "2018.01.17", "title": "За една година Шоуто на Тръмп погази всички правила"}
{"url": "http://www.mediapool.bg/yunker-ako-britantsite-pozhelayat-neka-ostanat-v-es-news274388.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Юнкер: Ако британците пожелаят, нека останат в ЕС"}
{"url": "http://www.mediapool.bg/bsp-pritopli-skandala-s-aktsiznata-sistema-na-mitnitsite-news274385.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВ опит да аргументира поискания вот на недоверие на правителството лидерът на левицата Корнелия Нинова в сряда притопли стария скандал със слабостите на информационната система за акцизите на Агенция \"Митници\" (БАЦИС).\r\n\tСлед хакерски атаки към ключовата за приходните администрации ИТ система през 2016 г. по сигнал на държавните органи е възложен доклад на ДАНС, който констатира слабости.\r\n\tПублично  от генералния директор на \"ЛУКойл България\" Валентин Златев в края на 2016 г., когато той бе привикан да дава обяснения пред парламентарната комисия за борба със сивия сектор при горивата по време на втория кабинет на ГЕРБ. Тогава Златев обяви, че през първата половина на 2016 г. като шеф на Българската петролна и газова асоциация той е внесъл сигнал до Главна прокуратура, според който най-важната информационна система в държавата за акцизите (БАЦИС) не функционира нормално, че може да се манипулира, да изчезват стоки от нея, което създава опасност за финансовата сигурност на страната. През декември 2016 г. Златев каза, че е прочел доклада на прокуратурата по проверката, който по думите му потвърждава съмненията на асоциацията, но е засекретен и не може да бъде разгласяван.\r\n\tВпоследствие шефът на ДАНС Димитър Георгиев потвърди пред депутатите, че действително агенцията е работила по проблема с БАЦИС. , , но отказа подробности.\r\n\tОттогава насам коментарът на Министерството на финансите е, че препоръките на ДАНС и прокуратурата са получени, че пропуските са отстранени и че по този повод са пращани доклади до премиера и отговори до правоохранителните органи.\r\n\tВъпреки това левицата в сряда заяви, че премиерът Бойко Борисов не е направил нищо по случая от 2016 г. насам.\r\n\tНа 20 декември 2017 г. с писмо от левицата са поискали от прокуратурата да предостави информация за извършената проверка от ДАНС и прокуратурата в приходните агенции. На 9 януари тази година в секретното деловодство на Народното събрание са постъпили три документа - доклад на ДАНС, доклад на прокуратурата и писмо от финансовия министър Владислав Горанов., коментира в сряда Корнелия Нинова., заяви тя. По думите й констатациите към 4 януари са, че проблемът е същият. , посочи Нинова.\r\n\tДепутати от левицата разясниха пред Mediapool, че в случая под корупция се разбира, че за разработването на акцизната система на митниците са похарчени сериозни бюджетни средства, а в същото време тя не работи изрядно, което води до сериозни загуби за бюджета под формата на акцизи и ДДС.\r\n\tЗатова левицата иска докладите на ДАНС и прокуратурата за проверката да бъдат разсекретени или да бъдат обсъдени на закрито заседание на парламента., каза лидерът на БСП.\r\n\tСпоред нея тези доклади ще помогнат на народните представители да си направят верните изводи и да преценят как да гласуват на вота на недоверие за корупция.\r\n\tПо същата тема през ноември 2017 г. депутатите от комисията за борба със сивата икономика  главния прокурор Сотир Цацаров и шефа на Агенция \"Митници\" Георги Костов. Докато обясненията на Цацаров бяха в закритата част на заседанието, Костов даде отчет публично., отговори тогава Георги Костов.\r\n\tВ парламента той призна, че самата информационна система няма претенции за съвършенство.\r\n\t, каза тогава шефът на митниците.\r\n\tВалентин Златев, който присъстваше на заседанието, обаче не беше доволен от отговора на Костов и продължаваше да твърди, че акцизната система не работи., коментира пред депутатите шефът на \"ЛУКойл\".", "date": "2018.01.17", "title": "БСП притопли скандала с акцизната система на митниците"}
{"url": "http://www.mediapool.bg/chehiya-nyama-da-obzhalva-reshenieto-na-ek-za-emisionnite-niva-ot-tets-ove-news274389.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Чехия няма да обжалва решението на ЕК за емисионните нива от ТЕЦ-ове"}
{"url": "http://www.mediapool.bg/merkel-otiva-pri-makron-i-posle-pri-borisov-news274390.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКанцлерът на Германия Ангела Меркел ще бъде на работно посещение в София в събота по покана на премиера Бойко Борисов. Двамата ще обсъдят приоритетите на Българското председателство на Съвета на Европейския съюз, както и актуални политически теми, съобщи правителствената информационна служба. \r\n\t \r\n\tПреди това – в петък, Меркел ще се срещне с френския президент Еманюел Макрон в Париж.\r\n\t \r\n\tДвамата ще обсъдят бъдещето на Европа и бъдещите приоритети, предаде Франс прес, като цитира френското президентство.\n\n\r\n\t \r\n\tТова ще е първата среща между Макрон и Меркел, след като в неделя консерваторите от ХДС/ХСС и социалдемократите в Германия решиха да водят преговори за управляваща коалиция.", "date": "2018.01.17", "title": "Меркел oтива при Макрон и после при Борисов"}
{"url": "http://www.mediapool.bg/vot-na-nedoverie-zaradi-koruptsiyata-vnese-bsp-news274366.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСлед неуспешните преговори с ДПС заради коледната реч на почетния председател на движението, в сряда БСП внесе самостоятелно вота на недоверие към кабинета на Бойко Борисов.\r\n\tМотивите към него са 10 страници и са подписани от 80 народни представители.\r\n\tВ тях е записано, че повод за искания вот е невъзможността на избрания на 4 май 2017 г. кабинет с министър-председател Бойко Борисов да се справи с основния проблем пред българската държавност – корупцията.\r\n\t\"Предложеният проект на решение не е самоволен опозиционен акт, а необходимост и се основава на разбирането, че корупцията е пропила цялата държава; че правителството на ГЕРБ и \"Обединените патриоти\" не само не може, но и не иска да преустанови този процес; че правителство, което не се справя с този кардинален проблем, фактически е загубило правото си да управлява\", твърдят социалистите.\r\n\tТе дават и редица примери за корупция, сред които: ремонтът на НДК, Суджукгейт, Хасковогейт, изпълнението на Националната програма за енергийна ефективност и други.\r\n\tСпоред левицата фактът, че корупцията властва в България, не се нуждае от доказване, но за деветте месеца, през които е на власт, правителството е употребило повече енергия да обяснява, че тя е несъществуващ проблем, отколкото да ѝ се противопоставя.\r\n\t\"За сметка на своето бездействие по отношение на действащите корупционни схеми, през краткия период на съществуването си поредното правителство на Бойко Борисов дава достатъчно примери за различни прояви на корупция и користно поведение на властта, всеки един от които - достатъчно основание да се гласува недоверие на Министерския съвет\", пише още в мотивите.\n\n\r\n\t\"Атакуваме правителството по темите здравеопазване, обществени поръчки, строителство и саниране и контрабандата. Мотивите към внесения вот на недоверие са 10 страници и се надяваме, че всякакви спекулации, че няма мотиви, че няма готовност, са затворени\", коментира лидерът на БСП Корнелия Нинова пред журналисти.\r\n\t\"Не приемаме вота за саботаж на европредседателството, а за отговор на 83% от българките граждани, които считат, че това е проблем № 1\", подчерта Нинова.\r\n\tСпоред нея борбата с корупцията и всички прояви като вот на недоверие е проевропейска политика.\r\n\tМеждувременно от Страсбург, където представяше приоритетите на България по време на председателството, Бойко Борисов заяви, че \"корупция има навсякъде и водим огромна битка\". \"Избиран съм 11 пъти като победител на избори в България. Ако има такава корупция, каквато казвате, ще има ли ръст на икономиката и инвестиции? Как ще ни избират все нас на първо място? Както сме се заели сега, до 2-3 години ще се справим и то добре\", каза той.\r\n\tВ парламента пък ДПС обявиха, че ще гласуват против правителството, но ще имат свои мотиви и аргументи. Преди седмица стана ясно, че социалистите ще внесат вота без движението, заради коледната реч на Ахмед Доган, в която той заяви, че у нас няма опозиционна партия, която е готова да управлява.\r\n\tСпоред ГЕРБ вотът е обречен на провал. \"Това е имитация на политическа дейност\", заяви депутатът от ГЕРБ Тома Биков.\r\n\tОт \"Обединени патриоти\" определиха мотивите за вота на недоверие като смехотворни. Групата ще гласува \"против\", заяви депутатът Борис Ячев.\r\n\tФактът, че БСП се люшка в продължение на близо месец и половина за това какви мотиви да има – помните, имаше залитане към здравеопазване, към саниране, към какво ли не и в крайна сметка се спряха на проблема с антикорупцията. Това доказва, че желанието за този вот е изцяло политически стремеж на Корнелия Нинова да си даде допълнително един час политическо говорене и да реши донякъде свои вътрешни проблеми, свързани с нейното укрепване като лидер\", каза той.\r\n\tОт изявлението на лидера на \"Воля\" Веселин Марешки също стана ясно, че партията му няма да подкрепи исканата оставка на правтелството.\r\n\t\"Няма как да подкрепим вот на недоверие, внесен от формация, която е затънала до уши в корупция, която е част от проблема, която е създавала и толерирала корупцията през всичките тези години. България е толкова бедна и толкова корумпирана, защото те са създавали и участвали в този проблем\", каза той.", "date": "2018.01.17", "title": "Вот на недоверие заради корупцията внесе БСП"}
{"url": "http://www.mediapool.bg/burgazlii-protestiraha-sreshtu-sistemnoto-zamarsyavane-na-vazduha-news274373.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБлизо 50 души с маски и плакати излязоха на протест заради замърсяването на въздуха в Бургас. те се събраха пред сградата на общината, съобщи БНР.\r\n\tДекларация с исканията си протестиращите внесоха в комисията по екология към общинския съвет.\r\n\tХората твърдят, че не вярват на официалните данни на общината и Регионалната инспекция по околната среда и водите, според които няма констатирано превишаване на нормите за чистота на въздуха в града.\r\n\tОфициалните данни показват, че проблеми има с фините прахови частици, а една от станциите в града - в кв. \"Долно Езерово\", редовно отчита превишени концентрации на този замърсител в последните седмици.\r\n\tНастояваме за завишен контрол от общината и държавните институции, каза Стоян Грозев, който е един от организаторите на протеста. Според него има 19 сигнала за неприятни миризми в Бургас от началото на годината досега.\r\n\tОсновните искания на протестиращите са да има независима лаборатория, която да измерва показателите за чистота на въздуха, да бъдат монтирани измервателни уреди на двата завода - за мебели и нефтозавода, и те да показват непрекъснато онлайн какви са данните. Да се раздадат и уреди за измерване на чистотата на въздуха на жители на най-засегнатите комплекси - \"Изгрев\" и \"Славейков\", а също и на хората в квартал \"Долно Eзерово\".", "date": "2018.01.17", "title": "Бургазлии протестираха срещу системното замърсяване на въздуха"}
{"url": "http://www.mediapool.bg/sadat-otnovo-otkaza-da-pusne-grebetsa-ot-naglite-predsrochno-na-svoboda-news274391.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСофийският градски съд (СГС) отказа в сряда да освободи предсрочно от затвора Любомир Димитров-Гребеца, осъден на 10 години затвор за участието му в 7 отвличания, извършени от т.нар. банда на \"Наглите\".\r\n\tТой внесе втора подобна молба, след като в началото на юни мг.г. Софийският апелативен съд (САС) отхвърли желанието му.\r\n\tДосега Димитров е излежал 8 години и 28 дни от наказанието си, като след приспаднатото време от следствения арест и заради работата в затвора му остават още 8 месеца зад решетките.\r\n\tВъпреки че формално отговаря на изискванията за предсрочно освобождаване, СГС отказа да го пусне на свобода, съобразявайки се със становището на администрацията на Централния софийски затвор (ЦСЗ), според което има риск Гребеца да извърши друго престъпление, тъй като не се е поправил. Като аргумент в тази посока бе посочено, че той е подсъдим и по висящо дело за двойно убийство.\r\n\tСпоред психилогическия профил на Димитров, представен пред съда първия път, когато той посиа да излезе предсрочно на свобода, преди осъждането му той е водил \"хищнически и манипулативен начин на живот\". Тогава магистратите подчертаха, че законът не ги задължава да освобождават предсрочно затворници, само защото те отговарят на някакви общи законови критерии. В случая Гребеца е излежал над 4/5 от присъдата си и е демонстрирал добро поведение в ЦСЗ.\r\n\tМалко по-рано във вторник градският съд уважи молбата на за предсрочно освобождаване на рецидивиста Васил Маникатов, който е смятан за една от жертвите на \"Наглите\".\r\n\tБандата на \"Наглите\" отново нашумя в началото на януари, след като шефът на ПГ на ГЕРБ Цветан Цветанов обяви, че разстреляният в София бизнесмен Петър Христов приживе се притеснявал именно от отмъщение от членовете на тази престъпна група заради приноса му за тяхното задържане. Тази версия обаче до момента не е коментирана официално нито от прокуратурата, нито от МВР.", "date": "2018.01.17", "title": "Съдът отново отказа да пусне Гребеца от \"Наглите\" предсрочно на свобода"}
{"url": "http://www.mediapool.bg/teodor-ushev-pokazva-za-prav-pat-v-sofiya-potapyashta-instalatsiya-i-miksirana-realnost-news274392.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРисунки върху спасителни термични одеала, видео арт и първата в България инсталация с миксирана реалност включва най-новият визуален авторски проект на Теодор Ушев Като в тъмно огледало/ In the mirror, dimly. Изложбата-инсталация ще бъде представена в София от 20 февруари до 11 март в Софийска градска художествена галерия, съобщиха организаторите на проявата.\r\n\tТова е първият самостоятелен голям проект, който Ушев подготвя у нас извън киното. По покана на държавни и частни организации, той има реализирани подобни инициативи, изложби и инсталации в различни държави по света, сред които Англия, Канада, Холандия, Словения, Япония, САЩ, Франция и др.\r\n\tПроектът е провокация към публиката да търси скритото послание, смисъла отвъд привидното, различната гледна точка. Осмисля идеята за личния и социален страх и лицемерие, спасението и унищожението като индивидуален и обществен акт.\r\n\tЗа пръв път в България ще бъде показана \"потапяща\" инсталация - едно от най-иновативните и атрактивни течения във визуалното изкуство. При него с помощта на специална каска – очила, зрителят се въвлича в алтернативна среда, добива оптичната илюзията, че е част от действието, което вижда в тях.\r\n\tУшев ще използва и експерименталната технология миксирана реалност в един от модулите си. Миксираната реалност добавя дигитална 3D картини и образи, като ги смесва със заобикалящата зрителя среда. Така в интерактивно преживяване се смесва реалния и виртуален свят, където физическите и дигитални обекти съществуват заедно и взаимодействат в реално време.\n\n\r\n\tОсвен видеото с миксирана реалност, в рамките на проекта Теодор Ушев ще създаде филм, който може да бъде видян в пространството на галерията, както и изложба на обектите с изображения, от които са създадени те.\r\n\tКато в тъмно огледало/ In the mirror, dimly се финансира по Програма \"Култура\" на Столична община, в партньорство със Софийска градска художествена галерия и Националния филмов борд на Канада /NFB/. Организатори на изложбата са фондация Моменти и Кидс Хаус.", "date": "2018.01.17", "title": "Теодор Ушев показва за пръв път в София потапяща инсталация и миксирана реалност"}
{"url": "http://www.mediapool.bg/folksvagen-obyavi-rekordni-prodazhbi-za-minalata-godina-news274407.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Фолксваген обяви рекордни продажби за миналата година"}
{"url": "http://www.mediapool.bg/noviyat-shef-na-evrogrupata-iska-reforma-na-evrozonata-oshte-prez-yuni-news274408.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:", "date": "2018.01.17", "title": "Новият шеф на Еврогрупата иска реформа на еврозоната още през юни"}
{"url": "http://www.mediapool.bg/uchilishtata-shte-poluchat-otsrochka-za-preminavane-kam-edna-smyana-news274409.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tУчилищата, в които децата се обучават на две смени, ще получат отсрочка за преминаване към обучение само сутрин. Според действащата в момента нормативна уредба всички около 2400 училища в страната трябва да работят на една смяна от учебната 2020-2021 г. Срокът беше записан в наредба на образователното министерство, когато министър беше Меглена Кунева.\r\n\tСпоред настоящия министър на образованието Красимир Вълчев обаче срокът не е разумен, нереалистичен е и няма как да бъде спазен. В момента на две смени се учи в 298 училища в страната - основно в големите градове като София, Пловдив, Варна и Бургас. Проблеми обаче има и в по-малки областни центрове като Сливен, където плановете на общината да реши проблема с ученето на две смени срещнаха отпор.\r\n\tЗа решаването на проблема ще са нужни сериозни инвестиции в строителство на нови сгради или изграждане на пристройки и надстройки към съществуващите. Средствата трябва да се осигурят основно от общините, тъй като повечето училища с двусменен режим са общински.\r\n\tВ училищата, в които се учи на две смени, учениците обикновено започват сутрешните часове по-рано от децата в институции, в които обучението е само сутрин. Освен това материалната база пречи на организирането на допълнително доброволно обучение или занимални, например. Според образователното министерство като цяло при обучение на една смяна цялостната среда е по-добра.\r\n\t\n\n\r\n\tКаква отсрочка ще получат училищата не стана ясно. Вълчев обясни, че по-скоро общините ще бъдат задължени да изготвят планове за преминаване към обучение на една смяна, като в тях се разпише какво трябва да се направи, когато може да стане и колко пари ще струва. Все пак според министъра трябва да има поставени срокове, тъй като, ако сега действащите се увеличат прекалено много, местните власти ще спрат вече започналата работа по решаване на проблемите и ще я отложат с няколко години.\r\n\t\"Едносменният режим позволява целодневно обучение. Намалява агресията в училище и въобще подобрява образователната среда\", обясни Вълчев пред депутатите от комисията по образование. Според него за постигането на целта всички деца да имат задължително часове само сутрин и доброволни допълнителни занимания след това, изисква многогодишни усилия. Вълчев смята, че е реалистично до 7 - 8 години поне половината от училищата, които сега работят на две смени, да са минали на едносменен режим.\r\n\t\r\n\tНачините за това според министъра са няколко. Най-малко инвестиции изисква постепенното намаляване на приема на деца в дадено училище, чиято сграда не е достатъчно голяма, за да побере всички по едно и също време. Това обаче може да се приложи само за образователни институции, където капацитетът на зданието е надвишен с 4 - 5 паралелки. Вълчев каза, че няколко училища в страната вече са минали на една смяна, прилагайки този подход.\r\n\tДругият вариант е да се строят нови училища, тъй като в големите градове има квартали, в които такива липсват или пък са недостатъчно на фона на броя на жителите им. Във Варна например общинските сметки показали, че трябват 5 нови сгради, за да се реши проблемът с ученето на две смени. Другата алтернатива е да се дострояват или пристрояват сградите на съществуващи училища. Тези два варианта ще изискват най-много инвестиции. Част от средствата може да дойдат от еврофондовете - 624 млн. лева са предвидени за ремонти на училища по оперативната програма \"Региони в растеж\".\r\n\tСпоред Вълчев възможности за решаване на проблема може да се търсят и в съществуващия сграден фонд. Той обясни, че има училища, които не използват всички посещения в сградите, в които се намират. В същото време учениците в други са прекалено много, за да се поберат в зданията. В такива случаи и когато училищата са в един район, могат да си сменят сградите.\r\n\tПовечето общини все още не са представили плановете си за това как ще се справят с изискването в училищата да се учи само на една смяна. В Сливен обаче плановете на общината да преструктурира образователната си система вече предизвикаха протести. Местната власт там иска да слее в едно две училища, тъй като едното ползва сграда, която не може да запълни, а по-голямата сграда да бъде дадена на една от гимназиите в града. \"Общините предлагат какво да се прави, а ние одобряваме. Във всеки случай няма да има заличаване на профили или освобождаване на учители. Всяко местене от едно място на друго предизвиква съпротива\", коментира министърът на образованието.", "date": "2018.01.17", "title": "Училищата ще получат отсрочка за преминаване към една смяна"}
{"url": "http://www.mediapool.bg/sazdavaneto-kyurdski-granichni-sili-v-siriya-hvarli-v-smut-tseliya-raion-news274410.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПлан за създаване на нови, подкрепяни от САЩ и оглавявани от кюрдите гранични сили в Североизточна Сирия предизвиква тревога в региона, че американците може да помагат за укрепване на автономен кюрдски анклав, който още повече да раздели страната.\r\n\tРусия, Турция, Иран и сирийското правителство са твърдо против създаването на силите с численост 30 000 души. То може да разпали нов етап във войната, който може да противопостави американските съюзници едни срещу други и да въвлече САЩ още по-дълбоко в конфликта, смята американският вестник \"Ню Йорк таймс\".\r\n\tКюрдски и американски служители се опитаха да загладят разногласията, като увериха, че тези сили всъщност не са нещо ново, но потвърдиха някои от опасенията. Те казаха, че граничните сили ще помагат за защитата и запазването на района в Североизточна Сирия, контролиран от подкрепяните от САЩ и оглавявани от кюрдите милиции, известни като Сирийски демократични сили (СДС). Този район се е превърнал фактически в полуавтономна зона. По думите им САЩ са се ангажирали да подкрепят силите поне две години.\r\n\tГоворителят на СДС Мостафа Бали заяви, че силите по същество ще бъдат преструктурирана версия на оглавяваните от кюрдите милиции. Според него бойците ще бъдат \"професионално добре обучени като гранична охрана\" и ще бъдат разположени по части от границите с Турция и Ирак, за да предотвратят възраждане на групировката \"Ислямска държава\".\r\n\tКонтролираната от СДС територия включва големи райони, които оглавяваните от кюрдите милиции завзеха от \"Ислямска държава\". Никога обаче не е имало споразумение какво ще стане с тази територия, когато \"Ислямска държава\" бъде разгромена.\n\n\r\n\tКюрдската партия, която доминира в СДС, винаги е казвала, че територията ще остане самоуправляваща се част от федерализирана Сирия. Американски служители заявяват, че САЩ ще продължат да подкрепят своите съюзници в Сирия, но не уточняват как и колко дълго. Планираните сили подсказват възможен отговор на този въпрос.\r\n\tНо сирийското правителство и съюзниците му Русия и Иран са против каквото и да е разделяне на страната. Такава е позицията и на повечето сирийски опозиционни групи.\r\n\tПравителството на сирийския президент Башар Асад иска да си възвърне контрола върху цяла Сирия и е против всякакви американски усилия извън договорено мирно споразумение.\r\n\tВероятно най-гневните протести идват от Турция, която е съюзник на САЩ и член на НАТО. Турция се противопоставя на сирийското правителство, но смята кюрдите за опасен враг и яростно възразява срещу полуавтономно образувание на сирийските кюрди, граничещо с нейните кюрдски райони, където тя води борба с кюрдски бунтовници, отбелязва \"Ню Йорк таймс\".\r\n\tТурция готова за военна операция\r\n\tБританският в. „Гардиън“ допълва, че турски войски и танкове до сирийската граница планират да атакуват кюрдските партньори на американската армия в Северна Сирия в момент, когато напрежението между Анкара и Вашингтон доближава безпрецедентно високо ниво. Турският президент Реджеп Тайип Ердоган заплаши да \"разруши всички терористични гнезда\", имайки предвид подкрепяните от САЩ кюрдски сили, участващи в борбата с \"Ислямска държава\".\r\n\tТурция смята сирийските кюрди за продължение на Кюрдската работническа партия (ПКК), с която тя води борба от четири десетилетия на своя територия. Анкара казва, че няма да позволи на кюрдски групи да доминират по границата й със Сирия.\r\n\tРайонът в Сирия, който най-вероятно може да бъде атакуван от турските войски, е между градовете Африн и Манбидж - една от най-силно оспорваните територии в сирийския конфликт.\r\n\tТози ход изглежда има за цел да забие символичен клин между североизтока и по-слабото кюрдско присъствие по северозападната сирийска граница. Той също така може да постави нов маркер за отношенията между Ердоган и правителството на американския президент Доналд Тръмп, които се влошават заради кюрдския въпрос, коментира \"Гардиън\".\r\n\tНай-голямата кюрдска партия в Сирия призова в сряда международната общност да гарантира сигурността на кюрдския анклав в северната част на страната, заплашен от Турция, предаде Асошиейтед прес.\r\n\tПартията на демократичния съюз е политическото крило на подкрепяните от САЩ Сирийски демократични сили, които контролират близо 25 процента от територията на Сирия.\r\n\t\"Призоваваме международната общност. . . да поеме отговорност за живота на над един милион души, живеещи в Африн\", каза партията, цитирана от Ройтерс.\r\n\tПартията заяви днес, че ако Турция предприеме операция, светът ще бъде отговорен за загубата на човешки животи в анклава.\r\n\t\"Ще дадем отпор на турските войски, ако нахлуят в района на Арфин\", заяви командир на кюрдски те сили, цитиран от агенция \"Фират\". \"Готови сме да отговорим на агресивно нападение от страна на Турция и да защитим завоеванията на кюрдския народ\", добави той.", "date": "2018.01.17", "title": "Създаването кюрдски гранични сили в Сирия хвърли в смут целия район"}
{"url": "http://www.mediapool.bg/hristo-ivanov-edinstveniyat-estestven-partnyor-na-borisov-e-peevski-news274412.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕдинственият \"естествен партньор\" на премиера Бойко Борисов е медийният магнат и депутат от ДПС Делян Пеевски.\r\n\tТова написа в профила си във Фейсбук лидерът на \"Да, България\" Христо Иванов, бивш правосъден министър в кабинета \"Борисов 2\", по повод изявлението на министър-председателя пред Европарламента в сряда, че \"тези наши приятели, които протестират, те ми бяха и коалиционни партньори, те се разделиха на изборите на три партии и не можаха да влязат в парламента само преди шест месеца, те са нашият най-естествен партньор\".\r\n\tВ същото време парламентарната група на ГЕРБ подкрепи поредния законопроект на Пеевски и Йордан Цонев, представян от ДПС като превенция срещу вторичното разграбване на КТБ.\r\n\t\"Нека сме наясно: Борисов има един единствен \"естествен партньор\" и \"приятел\" и това е Пеевски. Те са неразличими и неразделими – в политически, бизнес, и биографичeн план.\r\n\tИмаме управление, което пропилява най-доброто време за реформи от 2009 г. насам. Няма нито визия, нито воля да реши нито един дългосрочен проблем на страната\", реагира Иванов в социалната мрежа.\r\n\t\"Тандемът Борисов-Пеевски ежедневно поругава основни граждански свободи и демократични институции. Не само няма реформа на съдебната власт, но и изграждат паралелни и още по-репресивни структури. Не само няма реформа на прокуратурата, но в момента пазарят следващия Цацаров. Не само няма оздравяване на банковия сектор и независимостта на БНБ, за да влезем в Еврозоната и Европейския банков съюз, но Централната банка е в очевидна зависимост и се създадават нови и нови КТБ-та. Не само не търпят свободни медии, но превърнаха обществената БНТ в Канал 3. Не само не създават среда за привличане на инвестиции, но правото на собственост става все по-несигурно. Не само няма изчистване на енергетиката и отказ от Гоцевия голям шлем, но ни накисват във все по-голяма зависимост от Путин\", добави още лидерът на \"Да, България\".\n\n\r\n\tПо думите му \"целувките на Юнкер никога няма да заместят нужните реформи\", а без реформи България никога няма да бъде уважавана, \"защото всички знаят колко е корумпирана\".\r\n\t\"България няма да бъде приета в Шенген или да стане реална част от бъдещата обща Европейска сигурност, защото ни нямат доверие; България никога няма да бъде реален лидер на Балканите, защото не само, че не може да бъде пример за подражание, а продължава да бъде най-яркото напомняне, че в ЕС не бива да се приемат корумпирани и зависими държави\", посочи още Иванов.\r\n\tКато основна цел на партията си той заявява \"истински реформи, възраждане на българската държавност и демокрация и устойчиво икономическо развитие\".\r\n\t\"Като първа стъпка това изисква тандемът Борисов-Пеевски да слезе от политическата сцена, за да можем изобщо да почнем разговор за реални реформи. За никакви партньорства без изпълнението на това условие не може да става дума\", казва още Христо Иванов.", "date": "2018.01.17", "title": "Христо Иванов: Единственият \"естествен партньор\" на Борисов е Пеевски"}
{"url": "http://www.mediapool.bg/mediyni-eksperti-bnt-lesno-mozhe-da-se-prevarne-v-tv7-news274413.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\"В завладяната държава, с доста прилежащи на властта медии, от обществената телевизия очакваме да е дом на качествената и независима журналистика. Очакваме БНТ да се ръководи от хора, за които обществената функция е кауза. Назначените на високи позиции в БНТ от новия генерален директор няма данни да са избирани по този критерий. Но пък – обратно – фигури с опит като директора на дирекция \"Новини и актуални предавания\" в БНТ Константин Кисимов напускат, в конкретния случай напускането съвпада с назначаването на Емил Кошлуков за директор на дирекция Програма БНТ1\". С тези думи медийният експерт проф. Нели Огнянова започва отговора си на въпроса как изглежда Българска национална телевизия в момента.\r\n\t\r\n\tСпоред преподавателя в специалност \"Телевизия\" във Факултета по журналистика и масова комуникация в СУ д-р Жана Попова най-силният сигнал за случващото се в обществената медия е \"мълчанието на журналистите\" .\"Вторият сигнал е в посланията, които започнаха да се излъчват. Само три примера от последните седмици за темите и гостите на предаването: \"Акад. Христо Григоров: Трябва да имаме вяра в този народ\", \"Анализатори: България е в удивително печелившо положение на Балканите\", \"Огнян Златев: Очакваме едно изключително успешно председателство\"… Думите \"успешно\", \"изключително\", \"удивително печелившо\" за политически въпроси, за обществени въпроси, затварят журналистиката и правят предаването лайфстайл журнал\", казва Попова.\r\n\tПроф. Огнянова също обръща внимание на факта, че БНТ има мисия да информира, но съдържанието бяга в \"криминалното и лайфстайла\".\r\n\tПовод за разговора с независими експерти са поредицата от събития, които се случиха в обществената медия в последните месеци. Генералният директор Константин Каменаров назначи за програмен директор на БНТ 1 своя конкурент за поста Емил Кошлуков, бивш депутат от \"Новото време\", който бе водещ в свързаната с Делян Пеевски телевизия \"Канал 3\", а преди това беше изпълнителен директор на \"ТВ 7\" и \"Нюз7\" – два тв канала, финансирани от КТБ (по времето на партньорството между Цветан Василев и Делян Пеевски) и фалирали малко след нея.\r\n\tЗа програмното развитие на четирите канала на БНТ пък отговаря Надя Костова, която от 2005 до 2014 г. е програмен директор на ТВ 7.\r\n\tВ борда на телевизията влязоха журналисти и юристи, свързани с бившата ТВ7, близка до Пеевски и Цветан Василев. Участия на политици бяха свалени заради \"по-важни теми\", а екозащитникът Тома Белев алармира в социалната мрежа \"Фейсбук\", че предаването \"Референдум\" е сменило тема в последния момент.\r\n\t\"В обществената телевизия отсъстват значими теми от обществения дневен ред, съдържанието бяга в криминалното и лайфстайла, новинарските емисии са предпазливи и все по-отчетливо се прокарва правителствената гледна точка. Да не говорим за това, че обществената телевизия трябва не само да ни предостави фактите, тя трябва да ни помогне и да разбираме по-добре света, в който живеем\", коментира проф. Огнянова.\n\n\r\n\t\"Обществената телевизия представи гражданските протести #savepirin като контрапротест, хилядите протестиращи граждани – като еколози, а причината – втората кабинка. Такава новина няма, еколози срещу втора кабинка е fake. Новината е, че граждани протестират срещу усвояването на Пирин за частни цели – така както протестират срещу застрояването на северното Черноморие и срещу т.нар. заменки. Впрочем директорът Кошлуков вече води и публицистично предаване и още в първото издание разгледа именно темата за втората кабинка\", допълни проф. Огнянова.\r\n\t  \r\n\t\r\n\tНа въпрос символ на какво е присъединяването на Емил Кошлуков към БНТ, който в периода преди да се кандидатира за шеф на медията бе спряган неофициално за \"човека на Пеевски\", проф. Огнянова отговори с цитат на Константин Каменаров: \"Присъединяването на силни личности с професионални качества е приоритет\".\r\n\t\"Силни личности? Може – но ако отговарят на още едно базисно изискване: тези личности трябва и да са доказали, че се ръководят от ценностите на обществените медии\", смята Нели Огнянова.\r\n\t\"Дори без да се връщаме към кариерата на Кошлуков като основател и председател на политическа партия \"Новото време\", последните му роли са достатъчни, за да се види дали е изпълнено това изискване\", допълни тя. И напомни, че Кошлуков бе продуцент на предаването \"България без цензура\", финансирано от източената КТБ и дало на българската политика Бареков; изпълнителен директор на ТВ7 – телевизия, работеща освен другото като политически инструмент за пропаганда и саморазправа с политически опоненти; водещ предаване в Канал 3; програмен директор на ТВ \"Алфа\" - партийния телевизионен канал на \"Атака\".\r\n\t\"Стратегическото управление на програмата на обществената телевизия е предоставено на човек, който е бил председател на политическа партия и след това - фактор в медийни проекти с несъмнена пропагандна цел като ТВ7, Канал 3 и \"Алфа\". Гледайте тях, мислете за БНТ\", каза Нели Огнянова.\r\n\tНа въпрос допустимо ли е програмният директор на БНТ1 да води и предаване в същия канал (какъвто е случая с Кошлуков), Нели Огнянова и Жана Попова отговориха, че това е \"въпрос на правила\".\r\n\t\"На сайта на БНТ са публикувани правилници, в които не се открива формална забрана. Помним обаче програмната директорка на БНТ Светла Петрова, която известно време водеше Екип 4, но Управителния съвет на БНТ тогава реши, че съвместяване не е възможно\", припомни Огнянова.\r\n\tЖана Попова се позова на същия казус и заяви: \"Почти 18 години по-късно Каменаров и Кошлуков връщат разговора за това как в редакциите ще говорят за предаванията, които правят, за структурата на телевизията. По закон и тогава, и сега, няма пречка програмният шеф да е водещ. Имаше едно много важно изречение, казано от доц. Георги Лозанов, като част от историята на регулатора тогава: \"Медията сама трябва да реши как да действа в такива случаи\".\r\n\t  \r\n\t\r\n\t\r\n\tСпоред Жана Попова обаче между случаите \"Петрова\" и \"Кошлуков\" има още едно сходство. \"И Светла Петрова като журналистка тогава, и Емил Кошлуков като водещ на предаване сега, имат едно общо качество – те самите са позиция. Не водят разговора като журналисти, които търсят различни позиции, а са една позиция. Това беше позабавено от зрителите на БНТ\", казва Попова.\r\n\t\"Четенето на правилници показва големите правомощия, предоставени на Кошлуков, включващи стратегическо планиране, ръководство и контрол върху продуцентските центрове, контрол в процеса на филмопроизводството и т.н. В рамките на месец той е концентрирал и власт в областта на стратегията и разпореждането с публичен ресурс, и същевременно е на екран\", поясни Нели Огнянова. И допълни, че в Правилника за редакционната дейност на БНТ се откриват правила, които водещият Кошлуков нарушава ярко на екран, като например: \"Журналистите не трябва да показват дали са съгласни или не с изразеното от източниците си\". Кошлуков прави непрекъснато това, главно това, той си е основен източник\".\r\n\tАнализирайки поведението на Кошлуков, Жана Попова отбеляза, че малко след назначаването му оставка подаде директорът на новините Константин Кисимов, а след това и водещата на \"Още от деня\" Аделина Радева. \"Радева напусна през януари, но не се появи като водеща на предаването през целия декември, което беше учудващо. Тя е журналистката, която направи най-точното интервю с премиера Валери Симеонов, който поиска право на отговор в БНТ, а тя зададе най-значимите въпроси как един човек с власт се отнася към журналист\", смята Жана Попова.\r\n\t\"Важно е да разберем какво се случва с журналистите, така че да ги кара от обществената медия да се преместват в телевизията, за която имаше многократни въпроси, свързани с цензура\", смята преподавателката. И още веднъж напомни, че засега основният глас, който липсва, е на журналистите в самата телевизия за промените, които се случиха само за един месец.\r\n\tНа поредица въпроси може ли обществената телевизия да бъде подчинена, какъв е пътят за това и какви са признаците, по които можем да разпознаем подобно нещо, проф. Огнянова отговаря лаконично: \"Не може да е и да е обществена, и да е подчинена. Или едното, или другото\".\r\n\t\"БНТ има да завършва прехода си от държавна в обществена, има да преосмисли и обвърже обществената си мисия с финансирането, да направи разходването и отчетността прозрачни и да утвърди обществения характер на управлението. Да се въведат съвременни форми за демократично участие, цифрово време е, хората прилагат математика в помощ на формулирането на обществената мисия\", казва Жана Попова.\r\n\tНо предупреждава, че \"БНТ може да се превърне в новата ТВ7\". \"Лесно е, започва се с кадрите, вече се започна. Ще познаем по новинарството и публицистиката, по избора на теми и събеседници. Ако се появят дежурни коментатори в студиото независимо от темата, а за други телевизията затвори врата...Индикативни са и обществени поръчки, доставките, отношенията с външните продуценти – където от БНТ зависи доколко ще се прилагат прозрачни недискриминационни правила\", обяснява проф. Огнянова. И пита: \"БНТ, по кой път ще поемеш?\"", "date": "2018.01.17", "title": "Медийни експерти: БНТ лесно може да се превърне в ТВ7"}
{"url": "http://www.mediapool.bg/zasileni-proverki-v-tsyalata-strana-na-magazini-i-skladove-za-meso-news274411.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСлужители на МВР, Националната агенция за приходите, Комисията за защита на потребителите, Българската агенция по безопасност на храните и митниците са инспектирали през последните седмици 1258 обекта и 1709 МПС, превозвали месни продукти.\r\n\tАкция \"Месо\" е проведена в периода 22 декември 2017 г. - 14 януари 2018 г. Съвместните действия на институциите са координирани от Главна дирекция \"Национална полиция\".\r\n\tОбщо 1258 обекта – магазини, складове за съхранение и преработка на месо, и 1709 моторни превозни средства, превозващи месо и месни продукти, са проверени по време на акцията. В резултат на предприетите действия е забранена продажбата на 53 840.9 кг месо и месни продукти поради изтекъл срок на годност, а други 201.7 кг месо са иззети от физически лица, които са продавали стоката без документи за произход.\r\n\tНай-голямо количество месо е иззето от обекти във Велико Търново – 37 533 кг, Търговище – 20 910 кг, Ямбол – 2500 кг, и Пловдив – 1300 кг.\r\n\tЗаради засечени нарушения са съставени общо 38 акта и пет протокола. Четири от тях са съставени в София, три – в Пловдив и Кюстендил, два – в Стара Загора и Габрово.", "date": "2018.01.17", "title": "Засилени проверки в цялата страна на магазини и складове за месо"}
{"url": "http://www.mediapool.bg/vsichki-plastmasovi-otpadatsi-v-es-tryabva-da-sa-retsikliruemi-do-2030-g-news274415.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСтратегия за намаляване и пълно рециклиране на тоновете пластмасови отпадъци, които заливат европейския пазар, прие Европейската комисия във вторник. Документът предстои да бъде разгледан и от Европейския парламент и Съвета на ЕС, а заинтересованите страни имат срок до 12 февруари да се включат в обществената консултация, съобщиха от пресслужбата на ЕК в сряда.\r\n\tПриемането на мерките, според които до 2030 г. всички пластмаси трябва да могат да се преработват, а производителите да използват по-малко такива опаковки за продуктите си, съвпадна със забраната на Китай за внос на пластмасови отпадъци за преработка в страната.\r\n\t\"Трябва да благодаря на Китай: това е отлична възможност за нас да създадем функциониращ вътрешен пазар за пластмасовия боклук\", коментира по този повод заместник-председателя на Комисията Юрки Катайнен, който отговаря за заетостта, растежа, инвестициите и конкурентоспособността.\r\n\tПовторното използване на пластмасата, което е основна точка в стратегията на Еврокомисията, трябва да стане доходен бизнес, казва той. Според него, когато пластмасова опаковка се изхвърля след еднократно ползване, се губят 95% от стойността й. \"Това са около 100 млрд. евро на година. Все някой трябва да се заинтересува от тези пари\", убеден е еврокомисарят.\r\n\tМакар миналата седмица еврокомисарят по финанси и бюджет Гюнтер Йотингер да излезе с с инициатива да се въведе нов данък на пластмасата с оглед на бъдещия бюджет на ЕС, все още не е решено дали да се предложи това на страните членки, пише немският вестник \"Ханделсблат\".\n\n\r\n\tБългария приветства стратегията и вижда в това шанс да се намали замърсяването на околната страна, по думите на екоминистъра Нено Димов.\r\n\tЕвропа произвежда 58 млн. тона пластмаса годишно, 40 процента от които се използват в опаковките, сочат данните на ЕК. От тези количества се изхвърлят 25 млн. тона, но едва 30 процента се преработват. 39 на сто от отпадъчната пластмаса се изгарят, а останалите отиват на сметищата. Най-страшно е положението с пластмасовите изделия за еднократна употреба – половината от тях попадат в моретата и океана, където се раздробяват на късчета, изяждани от рибите и чрез тях хората приемат опасните боклуци.\r\n\t\"Ако не променим начина, по който произвеждаме и използваме пластмасите, до 2050 г. в океаните ни ще има повече пластмаса, отколкото риба. Трябва да спрем навлизането на пластмаси във водата, в храната ни и дори в телата ни. Единственото дългосрочно решение е да се намалят пластмасовите отпадъци чрез рециклиране и повторно използване в по-голяма степен\", заяви първият заместник-председател на Европейската комисия Франс Тимерманс, който отговаря за устойчивото развитие. Според него с това предизвикателство гражданите, промишлеността и правителствата трябва да се справят заедно.\r\n\tПо думите на стратегията, освен че ще намали замърсяването на сушата, въздуха и морето, ще създаде нови възможности за иновации, конкурентоспособност и висококачествени работни места.\r\n\t\"Това е една чудесна възможност европейската промишленост да развие световното си лидерство в областта на новите технологии и материали. Осигуряват се възможности на потребителите да правят съзнателен избор в полза на околната среда. Ситуацията е наистина печеливша за всички“, заяви Катанен\r\n\tПриетата стратегия за пластмасите ще преобрази начина, по който се проектират, произвеждат, използват и рециклират продуктите в ЕС, уверени са в Брюксел.\r\n\tСред набелязаните в документа мерки са разработването на нови правила за производство на опаковките и всички те да са рециклируеми, както и стимули за увеличаване търсенето на преработена пластмаса. Трябва да се подобрят и разширят системите за разделно събиране и сортиране на пластмасовите отпадъци в европейските държави. Това ще спестява по около сто евро на тон събрано количество. Ще се постигне и по-голяма добавена стойност с цел по-конкурентоспособен и устойчив отрасъл на пластмасите, аргументират се от Еврокомисията.\r\n\tМерките за намаляване на пластмасовите изделия за еднократна употреба като найлоновите торбички ще се разработят през 2018 г. Комисията ще предприеме и действия за за ограничаване на влагането на пластмасови микрочастици в продуктите и за определяне на знаци за биоразградими и компостируеми пластмаси.\r\n\tКорабите ще бъдат задължени да връщат на сушата всички генерирани по време на плаването отпадъци и да ге предават на пристанищните администрации за обезвреждане.\r\n\tПредвижда се Еврокомисията да предостави допълнителни 100 млн. евро за финансиране на разработването на по-интелигентни и по-рециклируеми пластмасови материали, повишаване ефективността на процесите по рециклиране, както и проследяване и премахване на опасните вещества и замърсителите от рециклираните пластмаси.\r\n\tКато председател на Съвета на Европейския съюз България ще проведе дискусии по различните законодателни и незаконодателни мерки, заложени в стратегията, каза министърът на околната среда и водите Нено Димов по повод стратегията вчера.\r\n\t\"Целта е да се преодолее негативният отпечатък на пластмасите върху околната среда. Ще бъде поставен акцент и върху производството и употребата на биоразградими и компостируеми пластмаси\", каза Димов, цитиран от пресцентъра на ековедомството.\r\n\tТой припомни, че България е сред първите държави членки, които още през 2011 г. въведоха такса върху пластмасовите торбички, в резултат на което половината българи са се отказали да ползват такива торбички.\r\n\tСпоред данните на Евростата през 2015 г. българите са изхвърлили 14 кг пластмасови опаковки на човек, от които са рециклирани 60 процента. За сравнение средно в ЕС същата година са изхвърлени 31 кг пластмасови опаковки, от които са преработени едва 40 на сто.\r\n\tМерките за повече рециклиране на пластмасите в Европа съвпаднаха със забраната в Китай за внос на такива отпадъци за преработка.\r\n\tСпоред екоорганизацията \"Грийнпийс\" това е студен душ от страна на Пекин, тъй като приключват удобните за западните държави времена, когато огромните им товарни превозни средства можеха да се отправят към Китай и да стоварват там промишлените си отпадъци.\r\n\tСпоред ДПА, дълго време и двете страни виждаха предимства в това търговско споразумение: Западът се отърваваше от боклука си, а китайските компании печелеха от ценните материали, които работници извличаха от отпадъците.\r\n\tЦели региони в Китай се препитаваха, като сортираха боклук от други континенти и откриваха ценни материали. Сега обаче най-големият вносител на отпадъци в света иска да защити природата и работниците си. Боклукът е прекалено опасен, заяви пред Световната търговска организация Пекин, обяснявайки решението си, пише германската агенция, цитирана от БТА.\r\n\tВсъщност промяната в китайската позиция може да има друг мотив. През 2016 година Китай е внесъл 7,3 милиона тона пластмасови отпадъци на стойност 3.7 милиарда долара. Това е над половината пластмасов боклук в световен мащаб. Самата страна обаче произвежда все повече и повече отпадъци и едва смогва да се справи с тях. Миналата година китайските домакинства са произвели около 200 милиона тона боклук, допълва се в статията.", "date": "2018.01.17", "title": "Всички пластмасови отпадъци в ЕС трябва да са рециклируеми до 2030 г."}
{"url": "http://www.mediapool.bg/zavedeni-sa-parvite-sadebni-iskove-za-internet-neutralnostta-news274416.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрокурори от 22 американски щата обжалват пред съда решението на Федералната комисия по комуникациите на САЩ (FCC) за отмяната на правилата за спазване на мрежовия неутралитет, съобщи cnet.com.\r\n\tГлавният прокурор на Ню Йорк Ерик Шнайдерман нарича отмяната \"произволна проява на каприз\". Според него тя ще доведе до неправилно, незаконно и разтегливо тълкуване на федералните и местните закони.\r\n\tПроизводителят на софтуер Мозила (Mozilla), известен най-вече с браузъра Файърфокс (Firefox), оповести във вторник, че завежда свой иск пред федералния съд във Вашингтон във връзка с нарушения на законодателството и правата на потребителите в световната мрежа.\r\n\t\"Интернет е глобален, публичен ресурс. Той разчита на основния принцип на неутралността в мрежата (да се третира по един и същ начин всеки интернет трафик). Ако този принцип бъде отстранен, стойността и въздействието на този ресурс могат да бъдат нарушени или дори унищожени. Реално от отменените мерки полза имат само големите интернет доставчици\", заявяват от Мозила.\r\n\tПрез декември 2017 г. САЩ отмениха правилата за т. нар. \"интернет неутралност\". Целта на мерките, приети при президента Обама, бе да се гарантира безпрепятствен достъп до всички ресурси в интернет, без доставчиците и големите компании да могат да оказват влияние над типовете съдържание или сайтовете, които потребителите ползват.\n\n\r\n\tОтмяната на тези регулации позволи на телекомите и компаниите от развлекателния бизнес да приоритизират съдържанието, което абонатите ползват, както и да задават скорост на достъп за различните източници на информация. Те са свободни и да забраняват напълно определени сайтове или доставчици на услуги в мрежата.\r\n\tПриемането на последните поправки в края на миналата година доведе до протести и отрицателни реакции на популярни имена в IT индустрията, правозащитници, журналисти, коментатори и блогъри. Сред големите компании, които взеха активно отношение по проблема и се обявиха против действията на Комисията по комуникации са Амазон, Фейсбук и Гугъл.", "date": "2018.01.17", "title": "Заведени са първите съдебни искове за интернет неутралността"}
{"url": "http://www.mediapool.bg/aezh-skandalno-e-medii-da-badat-osazhdani-zaradi-tsitirane-na-mvr-i-prokuraturata-news274417.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАсоциацията на европейските журналисти – България намира за скандални решенията от 11 януари на Районен съд - Бургас, с които два сайта от морския град са , задето са цитирали прессъобщания на МВР и Прокуратурата.\r\n\t\r\n\tБургасНюз и Бургасинфо са осъдени на първа инстанция по дела, заведени от Петър Низамов, придобил публичност с прякора Перата. Решенията могат да бъдат видени  и .\r\n\tИщецът твърди, че двете издания са нарушили презумпцията за невинност заради това, че през март 2012 г., позовавайки се на прессъобщения на МВР и прокуратурата, са информирали обществото, че Петър Низамов е бил обвинен и задържан за инцидент в бургаска дискотека. Съдът приема частично исковете и осъжда двете медии да заплатят общо 2500 лева обезщетение на Низамов плюс разноски по делото.\r\n\tВ решението си срещу БургасНюз съдът потвърждава, че публикацията препечатва едно към едно съобщение на областната дирекция на МВР Бургас. Както препоръча и АЕЖ-България в , съдия Калин Кунчев прилага по аналогия чл. Чл. 17 (4) от Закона за радиото телевизията, който освобождава доставчиците на медийни услуги от отговорност за разгласени сведения, когато те са получени по официален ред. Съдът обаче осъжда медията заради това, че е поставила неподходящо заглавие на публикацията, идентична с прессъобщението на МВР.\n\n\r\n\tОт решението става ясно, че според съда в текста на самото прессъобщение на МВР вероятно е нарушена презумцията за невинност на лицето. Но медията не може да бъде отговорна за това, тъй като се позовава на текста дословно. Осъдена е обаче заради заглавието, което е поставила на тази публикация. Съдът дори стига дотам да препоръчва кое би било подходящо заглавие за публикацията. Единият от двата предложени варианта гласи: .\r\n\tТова предложение показва пълно непознаване на естеството на журналистическата работа. Абсурдно е някой да очаква, че подобно заглавие би могло да се появи в медия. Най-важният критерий за едно заглавие е да отразява синтезирано съдържанието на публикацията. Никой не твърди, че това не е така в този случай. Следователно журналистите все пак са осъдени да плащат заради разгласена информация, получена по официален път, т.е. в противоречие с цитирания текст от Закона за радиото и телевизията.\r\n\tРешенията на Районен съд – Бургас влизат в противоречие с Конституцията, Европейската конвенция за правата на човека и основните свободи и практиката на Европейския съд по правата на човека. Те създават прецедент, който ще има пряк резултат налагането на цензура. Ако тези решения бъдат потвърдени и на следваща инстанция, АЕЖ – България ще запознае международните институции със случая.", "date": "2018.01.17", "title": "АЕЖ: Скандално е медии да бъдат осъждани заради цитиране на МВР и прокуратурата"}
{"url": "http://www.mediapool.bg/kinteks-atakuva-otdavnashni-vanshni-pazari-news274418.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДържавният оръжеен търговец \"Кинтекс\" подготвя нови договори за продукцията на военните заводи като се водят преговори и с държави, с които отдавна дружеството не е работило или няма забрана за търговия. Пред подписване е голяма сделка за \"Дунарит\" в Азия, коректно се изпълняват и договорите на \"Емко\". Това съобщи министърът на икономиката Емил Караниколов пред парламентарната комисия по икономическа политика в сряда.\r\n\tКараниколов миналата есен искаше държавата да придобие русенския военен завод \"Дунарит\" чрез изкупуване на негов дълг към фалиралата КТ и като част от тази атака бяха предприети действия срещу влизането на \"Емко\" като собственик в \"Дунарит\" чрез спиране на лиценз за износ, но в крайна сметка операцията се провали.\r\n\tСега пред депутатите той заяви, че \"Кинтекс\" работи еднакво добре както за частните, така и за държавните заводи от военната промишленост.\r\n\tКараниколов каза още, че стоката, произведена от \"Емко\" за сделка на \"Кинтекс\" и блокирана при спирането на лиценза за износ, вече е експедирана до държавата, възложител на поръчката. В скандала с прекратените договори с \"Емко\" стана ясно, че военната продукция е била предназначена за Индия.\r\n\tТретата страна плати на \"Кинтекс\". Парите са преведени до стотинка на дружеството \"Емко\". За \"Дунарит\" уверявам, че индийската държава е одобрила самото дружество като производител на съответната продукция, без да казвам каква е\", заяви още министърът на икономиката.", "date": "2018.01.17", "title": "\"Кинтекс\" атакува отдавнашни външни пазари"}
{"url": "http://www.mediapool.bg/akusherki-nastoyavat-za-samostoyatelni-praktiki-news274414.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДа им бъдат позволени реално работещи самостоятелни акушерски практики и стартово възнаграждение от 3 минимални заплати. За това настояха от Алианска на българските акушерки по време на дискусионен форум на тема “Акушерката - подценената професия“.\r\n\tТе искат регламентиране на акушерски пренатални, постнаталани и патронажни грижи, както и изработване и приемане на акушерски стандарт, съобразен с европейското законодателство.\r\n\t“Когато говорим за акушерката, всички са свикнали да се говори за нея като за част от екипа. Време е да се променят законовите разпоредби и българската акушерка да заеме своето място редом до жената по време на бременността, раждането и след това“, заяви председателят на Алианса на българските акушерки Емилия Казълова.\r\n\tСпоред нея бременната трябва да има право на избор къде да наблюдава бременността си - при лекар или акушерка, какъвто опит има в други държави.\r\n\tСпоред нея акушерката спокойно може да разграничи нормалното и патологията и ако има проблеми да насочи бременната жена към лекар. В същото време точно акушерката е тази, която да информира двойката за нормалното раждане, за срещата с бебето, кърменето и последващите грижи.\n\n\r\n\tКазълова припомни, че до 1990 година проследяването на нормално протичаща бременност у нас се е извършало от акушерка\r\n\tСпоред нея трябва да се разреши и въпроса с липсата на домашен патронаж за наскоро родилите жени.", "date": "2018.01.17", "title": "Акушерки настояват за самостоятелни практики"}
