{"url": "http://www.mediapool.bg/goryasht-kamion-zatrudni-dvizhenieto-po-hemus-news274266.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКамион се самозапали на АМ \"Хемус\" след моста на Бебреш, в посока София, съобщиха от Агенция \"Пътна инфраструктура\", цитирани от бТВ.\r\n\tИнцидентът наложи временно ограничение на движението от 32-ия до 34-ия километър в посока София.\r\n\tДвижението се пренасочва по стария път за Ботевград.\r\n\tПо информация на бТВ се е образувало голямо задръстване.", "date": "2018.01.14", "title": "Горящ камион затрудни движението по \"Хемус\""}
{"url": "http://www.mediapool.bg/panika-na-havaite-sled-falshiva-trevoga-za-raketna-ataka-news274252.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tТревога за атака с балистична ракета паникьоса жителите на Хавайските острови. Оказа се, че тя е фалшива и е изпратена от служител на местния клон на управлението за извънредни ситуации, който \"натиснал грешния бутон\".\r\n\tТака в 8 часа сутринта местно време в събота жителите на островите получили съобщение на мобилните си телефони с текст \"Заплаха от балистична ракета, идваща към Хавай. Потърсете незабавно убежище. Това не е учение\". Предупреждението било излъчено и по радиото и телевизията.\r\n\tТочно 38 минути отнели на властите да уведомят хората, че става въпрос за фалшива тревога, предизвикана от човешка грешка. През това време обаче жиелите на Хаваите,където живеят 1.4 млн. души, вярвали, че заплахата е реална и хукнали в паника да търсят убежища. Много изпаднали в истерия.\r\n\tФалшивата тревога идва на фона на напрежение между САЩ и Северна Корея, която навръх Нова година обяви, че ядрената ѝ ракетната система е напълно изградена и цялата територия на САЩ попада под обсега ѝ.\r\n\tГубернаторът на Хавайските острови Дейвид Айдж се извини за грешката. \"Това, което се случи, е напълно неприемливо. Голяма част от нашата общност тук беше засегната от него. Съжалявам за болката и объркването, които всеки може да е изпитал. Много съм гневен и разочарован заради случилото се\", обяви той.\r\n\tАйдж съобщи, че грешният бутон е натиснат при предаване на смяната в местния клон на управлението за извънредни ситуации. Добави, че няма механизъм, по който хората да бъдат автоматично уведомени, че става въпрос за грешка, а не за реално нападение.\r\n\t56-годишна жителка на Хонолулу разказва пред \"Ройтерс\", че когато получила съобщението за предстоящата атака, незабавно събудила 16-годишната си дъщеря, която изпаднала в истерия при новината.\r\n\tОт Хавайската агенция за управление на извънредни ситуации обещаха, че подобна ситуация повече да няма да се повтори. \"Поемам отговорност за случилото се. Моят екип направи грешка. Проучваме въпроса, за да се погрижим това да не се случи отново\", каза Верн Мияги от Хавайската агенция за управление на извънредни ситуации.\r\n\tТой добави, че при реална атака към Хавайските острови времето от предупреждението да удара ще е не повече от 12 – 13 минути. Мияги обясни, че управлението периодично тества системите за предупреждение и служителят, допуснал грешката, вярвал, че натиска бутона за проверка. Съобщението се изпращало през компютърна програма и след натискането на бутона за това действие, трябвало да се даде повторно потвърждение. Служителят всъщност не е осъзнал, че е дал потвърждение и при втората стъпка от процеса. Той разбрал, че е направил грешка, когато получил съобщението за атаката на собствения си телефон. Мияги не каза какви мерки ще бъдат предприети по отношение на служителя паникьосал местното население.\r\n\tПрезидентът Доналд Тръмп е бил информиран за обстановката, заяви Белият дом. Случаят ще бъде подробно разследван.", "date": "2018.01.14", "title": "Паника на Хаваите след фалшива тревога за ракетна атака"}
{"url": "http://www.mediapool.bg/dopalnitelnite-pari-za-mvr-bili-chast-ot-reformata-news274256.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tУвеличението на заплатите в Министерството на вътрешните работи (МВР) е част от реформата в системата, а администрацията във ведомството ще бъде намалена, когато се инвестират средства в технологично оборудване. Това коментира главният секретар на вътрешното министерство комисар Младен Маринов пред бТВ.\r\n\tВ четвъртък премиерът за увеличение на заплатите на служителите в МВР. Това се случе след поредните протести на полицаите и пожарникарите и заплахата им да изразяват недоволството си публично по време на шестте месеца, в които България е председател на Съвета на Европейския съюз.\r\n\tМаринов подкрепи в неделя протестите на колегите си, които се справяли повече от добре в условията, в които се налагало да работят. За пример посочи добрата охрана на границата с Турция и намаляването на мигрантския натиск към страната.\r\n\tСпоред Маринов демонстрациите на недоволство са начин \"обществото да види, че тези хора също имат необходимите нужди от определни неща, както и от заплащане\". \"Увеличаването на заплатите е една част от реформата. МВР е система, която ежедневно работи, много е трудно такава система да се реформира. Трябват първо пари, техническо оборудване. Администрацията се намалява, когато се замести от необходимото технологично оборудване\", заяви главният сектретар на вътрешното ведомство.\r\n\tОбещаните допълнителни 100 милиона лева за увеличение на заплатите в МВР не са подарък, каза в зам.-председателят на Синдикалната федерация на служителите в МВР (СФСМВР) Илия Кузманов през бТВ. Според него парите ще стигнат за ръст на заплатите с 80 – 100 лева, а стъпката е обмислена. Освен това служителите на МВр щели да участват в събирането на тези средства чрез борбата с контрабандата и трафика. Кузманов припомни, че ако работата на служителите на реда даде добри резултати, през следващата година те ще получа допълнително увеличение на възнагражденията с 10%.\r\n\tОсвен темата за заплатите в МВР главният секретар на ведомството Младен Маринов коментира и работата по откриването на, отправени през последната седмица към летище София и НДК. Според него авторът им, който според МВР е българин, живеещ в европейска държава, ще бъде заловен. Според него този човек не е в \"най-добро психическо състояние\" и насочва усилията си към страни, които са във фокуса на медийното внимание в даден момент, какъвто беше случаят с официалното откриване на европредседателството в София.\r\n\tПо повод  Маринов каза, че е ядосан за това, че в медиите се говори, че той е помагал в операцията срещу \"Наглите\".\r\n\t\"Не трябва да се говори кой е помогнал за разкриване. Не можем да го изключим като версия до момента, в който не бъде отхвърлена. Изключително брутално убийство. Акт, който няма как да не бъде осъден\", каза Маринов и добави, че се работи по всички версии по това убийство включително и поръчитество от „Наглите“.\r\n\tЗа Маринов каза, че то се е случило, защото \"държавата е свършила работа по отношение на хора, които искат да изкарат лесни печалби\".\r\n\t\"Ще е лош сигнал, ако не разкрием извършителя, не по-маловажен е поръчителят. Надявам се, че ще стигнем до развръзка по този случай\", каза Маринов.", "date": "2018.01.14", "title": "Допълнителните пари за МВР били част от реформата"}
{"url": "http://www.mediapool.bg/hilyadi-filipintsi-izbyagaha-ot-domovete-si-zaradi-vulkan-news274254.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНай-активният вулкан във Филипините Майон изхвърли пепел и пара за втори пореден ден. Хиляди местни жители избягаха от домовете си, предаде ДПА, цитирана от БТА.\r\n\tВулканът се намира на 330 км южно от филипинската столица Манила в провинция Албай. Второто поредно повърхностно изригване на Майон продължи около пет минути и се случи тази сутрин, заяви Филипинският институт по вулканология и сеизмология.\r\n\t\"Образува се сивкава пара и стълб от пепел, които до голяма степен останаха скрити заради обвилите вулканичния кратер облаци\", заяви институтът. \"Разнесе се и миризма на сяра, а тътените от вулканичната дейност са били чути от местните жители\", допълват от там.\r\n\tИнститутът повиши степента на тревога за Майон на втора, след като стана факт първото повърхностно изригване. При него се образува стълб от пепел с приблизителна височина от 2500 м.\r\n\tИнститутът заяви още, че холата трябва да са бдителни и да не навлизат в 6-километровия радиус на опасната зона, за да се намали във възможно най-голяма степен рискът от инциденти, предизвикани от внезапни изригвания, падания на камъни и свличания на земни маси.\r\n\tНад 2200 жители на градовете Гинобатан, Камалиг и Анолинг са избягали от домовете си, заяви говорител на полицията. Те са настанени в училища, които са превърнати в евакуационни центрове.\r\n\tВисокият 2472 м вулкан е изригвал около 50 пъти от 1616 г. Последното му смъртоносно изригване е от май 2013 г., когато петима туристи загиват, а седем души са ранени.\r\n\tНай-страшното изригване е през 1814 г., когато загиват над 1200 души, а населено място е погребано под вулканична кал. През 1993 г. загиват 79 души.", "date": "2018.01.14", "title": "Хиляди филипинци избягаха от домовете си заради вулкан"}
{"url": "http://www.mediapool.bg/silno-zemetresenie-krai-peru-dvama-zaginaha-news274259.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСилно земетресение разлюля Перу и взе най-малко две жертви. Според местните власти пострадалите са 65.\r\n\tСпоред Европейския сеизмологичен център магнитудът му е 7.2 по скалата на Рихтер. Геофизичният институт на САЩ отчита степен от 7.3 по същата скала.\r\n\tЕпицентърът на труса е на 484 км североизточно от столицата Лима, близо до бреговете в южната част на страната. Дълбочината му е 30 км.\r\n\tПървоначално беше съобщено, че няма жертви и сериозни разрушения.", "date": "2018.01.14", "title": "Силно земетресение край Перу, двама загинаха"}
{"url": "http://www.mediapool.bg/chovek-zagina-pri-tezhka-katastrofa-na-patya-kalotina---sofiya-news274261.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕдин човек загина, а друг беше ранен при тежка катастрофа между две коли и тир на пътя Калотина – София.\r\n\tИнцидентът стана в района на гр. Сливница, а сигналът за него е подаден към 15:15 ч.\r\n\tПричината за катастрофата е изпреварване. Загиналият шофьор е изпреварвал друга кола, но не е успял да се прибере навреме в своята лента, ударил е друга кола, а след това се е блъснал в камион. Човекът е починал на място, а водачът на другата кола е ранен.\r\n\tИнцидентът е станал в участък, където пътят е четирилентов – с две ленти във всяко платно, разделени с двойна непрекъсната линия, забраняваща изпреварването в насрещното.\r\n\tДвижението се извършва двупосочно в едната лента и се регулира от униформени. Мястото е отцепено, извършва се оглед.", "date": "2018.01.14", "title": "Човек загина при тежка катастрофа на пътя Калотина - София"}
{"url": "http://www.mediapool.bg/frenska-kompaniya-izteglya-12-mln-kutii-mlyako-za-bebeta-zaradi-salmonela-news274255.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНад 12 милиона кутии адаптирано мляко за бебета изтегля от пазара в 83 страни френската компания \"Лакталис\". Причината е опасност от салмонела. Изпълнителният директор на фирмата потвърди степента на риска от заразяване пред френски медии.\r\n\tИзтеглянето на продуктите е започнало през декември, след като са били открити бактерии на салмонела в завод. Първоначално обаче компанията запо'на изтеглянето на продукти от определени партиди. Оказа се обаче, че мярката не е достатъчна, тъй като кутии от съмнителните партиди все пак са стигнали до търговските обекти. За това, след среща с представители на френското правителство, компанията решила да изтегли всички, излезли от завода ѝ кутии с адаптирано мляко.\r\n\tМеждувременно родители са завели съдебни дела срещу \"Лакталис\", тъй като децата им се разболели след употреба на млякото.\r\n\tФренският млечен гигант \"Лакталис\" е един от най-големите производители на млечни продукти в света, с годишни продажби на стойност 17 милиарда евро. В портфолиото му са продуктите с марка \"Президент\" (President). В България адаптирано мляко за бебета на компанията не се предлага.\r\n\tСалмонелата може да причини тежка диария, стомашни спазми, повръщане и дехидратация. Заболяването може да бъде животозастрашаващо, особено при малки деца.\r\n\tДосега са докладвани 35 случая във Франция и един в Испания. Друг възможен случай се разследва в Гърция, съобщиха в петък френските власти. Не се уточнява от кои точно държави се изтеглят бебешките храни.\r\n\tФренската прокуратура започна разследване.", "date": "2018.01.14", "title": "Френска компания изтегля 12 млн. кутии мляко за бебета заради салмонела"}
{"url": "http://www.mediapool.bg/gerb-i-stanishev-sreshtu-bsp-za-istanbulskata-konventsiya-news274260.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОчаквано решението на БСП да не подкрепи ратифицирането на Истанбулската конвенция за превенция и борба с насилието на жени над деца се превърна в поредния повод за противопоставяне между опозицията и управляващите. Ден, след като Националният съвет на социалистите, гласува, че , от ГЕРБ свикаха пресконференция, в която да обявят колко неправилно е това поведение.\r\n\tСъщото по-рано през деня направи и лидерът на Партията на европейските социалисти Сергей Станишев, който нарече акта на съпартийците си от БСП \"политическа грешка\". Той разкритикува решението на националния съвет още в събота. От ГЕРБ използваха риториката на Станишев и призоваха лявата партия да поправи тази грешка.\r\n\t\r\n\t, коментира Станишев пред БНР.\r\n\t. Техните мотиви са, че в конвенцията не се говори за биологичен, а за \"социален пол\". Това пък означавало, че България трябва да признае \"третия пол\" и по думите на вицепремиера Красимир Каракачанов да дава убежище на \"травестити от Иран\".\n\n\r\n\tВ неделя Станишев коментира, че дебатът за Истанбулската конвенция се е превърнал в спор за неща, които в самата конвенция не съществуват.\r\n\t, коментира Станишев. Според него страховете, предизвикани от конвенцията са \"измислени и силно преувеличени\" и \"интерпретации на конвенцията измесват истинския проблем, а истинският проблем, който не търпи отлагане, е насилието над жени\".\r\n\tТой критикува ръководството на БСП и за това, че твърде много е забавило внасянето на вота на недоверие срещу правителството на Бойко Борисов. Според него фокусът на дискусията по вота ще бъде отместен включително и от темата за Истанбулската конвенция и няма да постигне целите си.\r\n\t\r\n\tНяколко часа след изказването на Станишев от ГЕРБ призоваха опозицията да го послуша и да преосмисли позицията си за Истанбулската конвенция.\r\n\t, коментира вицепремиерът и министър на външните работи Екатерина Захариева.\r\n\tТя добави, че ГЕРБ не се отказва от ратификацията на спорния документ, въпреки че той , където срещу него освен министрите от квотата на \"Обединените патриоти\" гласуваха и четирима от представителите на ГЕРБ в кабинета.\r\n\tГЕРБ ще преговарят и с \"Обединените патриоти\", за да променят позицията си.\r\n\tПозицията на ДПС ще стане ясна във вторник.\r\n\tПредседателят на парламента Цвета Караянчева обяви, че в сряда кани в Народното събрание всички депутати и заинтересовани страни на дебати по конвенцията.\r\n\tМинистърът на правосъдието Цецка Цачева посочи, че това е документ на Съвета на Европа и Конвенцията може да бъде приета след широк дебат.\r\n\tБСП предпочита да води дебат, докато ГЕРБ слушат Брюксел и не зачитат семейните ценности на българите, отговори на атаките зам.-председателят на парламентарната група на БСП Драгомир Стойнев пред агенция „Фокус“. Той добави, че в позицията си левицата се ръководи от \"мнението на българските граждани\". Според него призивът на ГЕРБ към БСП да промени позицията си е пиар акция. \"ГЕРБ не мислят за нравите, обичаите и семейните ценности в България. \"Те са чуждопоклоническа партия\", каза още Стойнев в защита на позицията на левицата.\r\n\tТой добави, че във вторник ще се реши дали представители на БСП ще участват в предстоящия дебат в парламента по конвенцията, организиран от председателя на Народното събрание Цвета Караянчева в сряда. Според него организирането на обсъждането е закъсняло, тъй като законопроектът за ратифициране на конвенцията вече е внесен в парламента за гласуване. Според Стойнев това е направено прибързано и под натиск отвън.", "date": "2018.01.14", "title": "ГЕРБ и Станишев срещу БСП за Истанбулската конвенция"}
{"url": "http://www.mediapool.bg/obshtini-mozhe-da-ostanat-bez-pari-za-sanirane-zaradi-nekachestveni-remonti-news274253.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОбщините не оказват достатъчно ефективен контрол върху санирането на панелни блокове по правителствената програма за обновяване на старите сгради. Това може да доведе до вреди с \"финансово изражение за гражданите\", както и до прекратяване на договорите за финансиране. За това министърът на регионалното развитие Николай Нанков е дал допълнителни указания на местните власти за по-строг контрол на проектите по програмата, съобщиха от министерството.\r\n\tУказанията са изпратени и до областните управители, и до председателя на Националното сдружение на общините Даниел Панов.\r\n\tСредствата за саниране на старите блокове се отпускат от Българската банка за развитие. Те са осигурени със заем от банката, гарантиран от държавата. Самото саниране е безплатно за гражданите и за местните власти. Общините избират с обществени поръчки, фирмите които извършват обновяването, както и тези, които упражняват строителен надзор. В последните месеци имаше редица сигнали от граждани за некачествено саниране по правителствената програма.\r\n\t\"Осъществяваният от министерството мониторинг на програмата установи, че общините като възложител в процеса по обновяване на сградите не извършват достатъчно ефективен контрол на външните изпълнители, което може да доведе до вреди със съответното финансово изражение за гражданите\", пише в съобщението на регионалното министерство. Финансовите вреди за гражданите се изразяват в евентуални разходи по отстраняване на дефекти от некачественото саниране след изтичане на гаранционния срок по проектите. В рамките на гаранцията евентуалните проблеми като течове, влага, мухъл се отстраняват за сметка на изпълнителите, но след това остават грижа на собствениците на имоти.\r\n\tОт министерството предупреждават, че заради некачествената работа и неефективния контрол от страна на общините може да се стигне до прекратяване на договорите им с Българската банка за развитие. Банката може да откаже да подписва анекси по тези контракти с местните власти по същата причина. Към момента има подписани 2021 договора за безплатно саниране, показва регистърът на Българската банка за развитие.\r\n\t\"За да не се допусне това, с писмото си министър Нанков изисква да се извършват проверки на място от представители на общината и строителния надзор минимум един път месечно по време на изпълнението на обновителни дейности на сградата и преди подписването на Констативен акт (Образец 15) и да се съставят протоколи от тях\", пише в съобщението от министерството. Освен това на общодостъпно място във всеки вход на участваща в програмата сграда вече трябва да бъде поставяна информация за контакт – име, телефон и имейл, с отговорните общински служители, упражняващите строителен надзор и инвеститорски контрол, и на съответното подразделение на Дирекцията за национален строителен контрол. Общините трябва да следят и за нерегламентираното използване на подизпълнители.\r\n\t\"Общините, които са основен участник в изпълнението на Националната програма за енергийна ефективност, са задължени да изпълняват функциите си на възложител със съответните механизми за контрол и гарантиране изпълнението на допустимите дейности, да следят за законосъобразното разходване на публичните средства и да защитават интересите на сдруженията на собствениците като техни представители\", се казва още в съобщението на министерството.", "date": "2018.01.14", "title": "Общини може да останат без пари за саниране заради некачествени ремонти"}
{"url": "http://www.mediapool.bg/iranski-tanker-potana-v-iztochnokitaisko-more-sled-sedmitsa-v-plamatsi-news274262.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПотъна иранският петролен танкер, който гореше повече от седмица в Източнокитайско море, съобщиха днес китайски медии, цитирани от АФП.\r\n\tТанкерът \"Санчи\", превозващ 136 хил. тона кондензирани въглеводороди, след сблъсък с товарен кораб. Инцидентът стана на около 300 км източно от китайския град Шанхай.\r\n\tДосега бяха намерени телата на трима души от 32-членния екипаж. Няма надежда да бъдат открити оцелели, заяви по иранската държава телевизия говорител на спасителните екипи.", "date": "2018.01.14", "title": "Ирански танкер потъна в Източнокитайско море след седмица в пламъци"}
{"url": "http://www.mediapool.bg/emanyuel-makron-opisal-nachaloto-na-vrazkata-si-s-bridzhit-v-nepublikuvan-roman-news274264.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНастоящият френски президент Емапюел Макрон написал пикантен любовен роман, вдъхновен от началото на връзката му със съпругата му Бриджит. Литературният опит на 16-годишния Макрон е описан в нова биография на съпругата му, която ще бъде публикувана след няколко дни.\r\n\tНастоящият президент на Франция, който наскоро навърши 40 години, се влюбил в учителката си Бриджит по време на репетиции за училищна пиеса. Той се преборил с неодобрението на родителите си към връзката с 24-години по-възрастната си избраница.\r\n\tКнигата \"Бриджит Макрон. Свободната жена\" ще бъде пусната на пазара през следващата седмица. В нея е цитирана съседка на младия Макрон, която казва, че е напечатала 300 страници ръкопис на любовния роман на бъдещия френски президент.\r\n\t\"Това беше дързък роман, с щипка еротика. Имената бяха сменени, но мисля, че той е имал нужда да изрази чувствата си в онзи момент\", казва анонимната съседка, която добавя, че не пази ръкописа на произведението\r\n\tОт кабинета на Макрон отказват коментар.\n\n\r\n\tМакрон не е първият френски политик, пробвал се в литературата за възрастни. През 2011 г. министър-председателят Едуар Филип става съавтор на романа „В сенките“ (Dans l’ombre/In the shadows) – политически трилър, включващ и горещи сцени. Министърът на финансите Бруно Ле Мер пък е автор на романа „Министърът“ (Le Ministre/The Minister), в който е включена еротична сцена между министъра и неговата съпруга във Венеция.\r\n\tЛитературните амбиции на младия Макрон са публично известни. Той има поне две непубликувани творби преди книгата \"Революция\", която излезе по време на кандидатпрезидентската му кампания. Преди време той обяви, че не е търсил издател за ранните си творби, тъй като не е бил доволен от тях.", "date": "2018.01.14", "title": "Еманюел Макрон описал началото на връзката си с Бриджит в непубликуван роман"}
{"url": "http://www.mediapool.bg/bulgaria-shte-uskoryava-pregovorite-po-targovsko-sporazumenie-es---yaponiya-news274265.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКато председател на Съвета на Европейския съюз българското правителство ще се опита да ускори преговорите по търговското споразумение между ЕС и Япония. Япония пък ще подпомогне интеграцията на страните от Балканите, включително и чрез подкрепа за инфраструктурни проекти. Това стана ясно от изявленията на премиерите на Япония Шиндзо Абе и на България Бойко Борисов след срещата им в неделя.\r\n\tЯпонски премиер за първи път посещава България. Визитата на Абе е част от европейската му обиколка.\r\n\tПо търговското споразумение между ЕС и Япония се преговаря от 2013 г. В края на миналата година Европейската комисия обяви, че текстовете му вече са изяснени и предстои да бъдат одобрени от страните членки. Документът, подобен на споразуменията с Канада и САЩ, предвижда европейски износители да бъдат освободени от мита за внос в Япония, както и да паднат редица регулаторни бариери за навлизане на японския пазар. То би трябвало да спести на европейските компании около 1 млрд. евро разходи за мита годишно. Ще премахне сегашните ставки от 30% за внос на европейски сирена и 15% за вина. ЕС ще увеличи и безмитния износ на говеждо и преработено свинско за Япония, а ставките за прясното свинско месо ще намалеят чувствително.\r\n\tВ същото време, споразумението трябва да свали или намали митата за внос на японски стоки в ЕС. Токио настоява за улеснен внос на автомобили, авточасти и машини. При либерализацията на търговията с автомобили се предвиждат преходни периоди.\r\n\t\"Цялата си воля и усърдие ще положим, за да приключат максимално бързо преоворите между ЕС и Япония\", обяви премиерът Борисов след срещата с японския си колега Абе.\r\n\tОт своя страна Шиндзо Абе обяви, че е за сплотена Европа и подкрепя усилията на България за интеграция на Западните Балкани. Комуникационната свързаност със страните от тази част на Балканския полуостров, които не са част от ЕС, е част от приоритетите на българското европрдседателство. Правителството иска да започне и процеса по присъединяване на тези държави към ЕС.\r\n\tВ делегацията на Абе са включени представителите на 30 японски компании. Според Борисов те са декларирали готовност да участват в инфраструктурни проекти не само в България, но и на територията на Балканите.\r\n\tШиндзо Абе заяви, че е добре да се засилят икономическите отношения между двете държави и съобщи, че с одобрението на българския премиер и след среща с представителите на японския бизнес, които са в състава на официалната делегация, е било решено да бъде стартиран японски бизнес форум и изрази желание това да се превърне във възможност за по-нататъшно навлизането на японски компании в България. Ще бъде създаден и съвместен изпълнителен комитет за сътрудничество в културата, науката и технологиите.\r\n\tБорисов информира, че на срещата с представителите на японските компании са били обсъдени възможностите за сътрудничество в електрониката, автомобилостроенето, туризма, културата, селското стопанство. Премиерът благодари за безвъзмездната помощ, предоставяна от Япония на България от 90-те години, изпрати поздрави на императора на Япония и увери премиера в изключителните симпатии между българския и японския народ.\r\n\tШиндзо Абе изрази надежда, това първо посещение на японски премиер, да стане нова възможност за развитие на отношенията между двете държави и да доведе до задълбочаване на връзките между тях в политиката, икономиката, културата, спорта.\r\n\tБългарският премиер обяви още пред японския си колега, че осъжда „поведението на Северна Корея с изстрелването на балистични ракети“.\r\n\tВ понеделник Абе ще се срещне с президента Румен Радев.", "date": "2018.01.14", "title": "България ще ускорява преговорите по търговско споразумение ЕС - Япония"}
{"url": "http://www.mediapool.bg/samolet-izletya-ot-pistata-i-se-ozova-na-stramen-morski-bryag-news274258.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\tСамолет се приземи на стръмен крайморски склон вместо на пистата на летището в турския град Трабзон. На снимките, разпространени след инцидента, се вижда как машината Боинг 737 е кацнала върху стръмен и скален склон, а носът ѝ е на метри от водата.\r\n\t\r\n\tНито един от 162-мата души на борда – пътници и екипаж, не е пострадал при инцидента. Хората обаче са изпаднали в паника, съобщават местните медии.\r\n\t\r\n\tСамолетът е на компанията \"Пегасус\" (Pegasus) и е пътувал от Анкара до Трабзон.\r\n\tПричините за инцидента все още не са ясни.\r\n\t\r\n\tЛетището в Трабзон беше затворено, докато катастрофиралият самолет не бъде изтеглен от стръмния склон край пистата.", "date": "2018.01.14", "title": "Самолет излетя от пистата и се озова на стръмен морски бряг"}
{"url": "http://www.mediapool.bg/protestite-v-zashtita-na-pirin-ne-stihvat-news274257.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСтотици граждани се събраха за пореден път в центъра на София в знак на протест в защита на Пирин и против решението на правителството да разреши изграждането на нови ски съоръжения в националния парк. Поредната демонстрация започна в 16 часа пред сградата на Министерския съвет.\r\n\tОт там протестиращите тръгнаха по бул. \"Цар Освободител\", за да стигнат до пл. \"Народно събрание\". Заради демонстрацията им движението в центъра на столицата беше затруднено.\r\n\tПротести имаше и в други градове в страната. Демонстрациите на недоволство ще продължат и през следващата седмица.\r\n\tПротестите срещу решението на правителството започнаха през миналата година, а последната демонстрация беше на 11 януари, когато беше и официалното откриване на българското председателство на Съвета на Европейския съюз. Към момента няма индикации, че правителството смята да ревизира решението си за промяна на плана за управление на парк \"Пирин\", което позволява изграждането на нови ски съоръжения.\r\n\tПаралелно с протестите на граждани в София и други големи градове в страната срещу това действие на кабинета, местната власт в Банско организира контрапротести. Те обикновено са в района на Банско и Симитли, но последната акция, също на 11 януари, беше в София. Тя беше предвождана от двамата вицепремиери и лидери на \"Обединените патриоти\" Валери Симеонов и Красимир Каракачанов.", "date": "2018.01.14", "title": "Протестите в защита на Пирин не стихват"}
{"url": "http://www.mediapool.bg/i-fotografite-mario-testino-i-brus-uebar-byaha-obvineni-v-seksualen-tormoz-news274263.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСветовноизвестните модни фотографи Марио Тестино и Брус Уебър бяха обвинени в сексуален тормоз от модели и асистенти, с които са работили през годините. Заради твърденията за посегателствата издателят на списание \"Вог\" (Vogue) обяви, че спира работа с фотографите за неопределено време, съобщи \"Гардиън\".\r\n\tМарио Тестино е снимал знаменитости и кралски особи. Той е автор на годежната фотосесия на принц Хари и актрисата Меган Маркъл. Той е обвинен от 13 мъже – негови асистенти и модели, за упражняване на сексуален тормоз. Модел, работил с Тестино по кампании на Гучи, твърди, че перуанският фотограф е бил агресивен и е флиртувал с него по време на фотосесиите и го определя като \"сексуален хищник\".\r\n\tАсистент фотограф на Тестино твърди, че веднъж той се е опитал да го целуне на улицата, а няколко седмици по-късно го е завързал за легло, от което го освободил трети човек.\r\n\tДруг асистент, Роман Барет, казва, че Тестино е мастурбирал пред него и добавя, че сексуалният тормоз е бил постоянна реалност по време на съвместната им работа.\r\n\tАдвокатите на Тестино отхвърлят обвиненията.\r\n\tАмериканският фотограф Брус Уебър е обвинен от 15 настоящи и бивши модели, че ненужно ги е карал да се събличат по време на снимки, както и да демонстрират сексуално поведение, пише \"Ню Йорк Таймс\".\r\n\tМоделът Джош Ардолф твърди, че по време на голи снимки Уебър го е хванал за гениталиите. Друг негов колега обвинява фотографа, че се е опитал да бръкне в панталоните му по време на кастинг през 2007 г.\r\n\tВ изявление, изпратено до \"Ню Йорк Таймс\" през адвоката му, Уебър казва, че е шокиран и натъжен от яростните твърдения срещу него. Той напълно отрича обвиненията.", "date": "2018.01.14", "title": "И фотографите Марио Тестино и Брус Уебър бяха обвинени в сексуален тормоз"}
