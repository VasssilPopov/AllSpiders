{"url": "http://www.mediapool.bg/dve-pochti-ednakvi-rokli-i-mnogo-komentari-news276316.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\tС почти еднакви рокли в тъмнозелено и с дантела се появиха съпругата на президента Румен Радев – Десислава, и вицепрезидентът Илияна Йотова на приема по случай 3 март. Събитието по традиция се организира от държавния глава по случай националния празник на България.\r\n\tТоалетите на Йотова и Радева бяха сред най-коментираните теми в социалните мрежи наред с външния вид на звездите по време на церемонията по раздаването на Оскарите.\r\n\tРоклята на Илияна Йотова е на дизайнера Евгения Живкова. Десислава Радева пък се довери дизайнера Невена Николова.\r\n\tПоредната дискусия за облеклото на Радева, чиито тоалети често биват публично обсъждани, предизвика реакция на президентската съпруга. Тя също използва социалната мрежа фейсбук, за да отговори на коментарите за дантелените рокли, с които тя и Йотова се появиха.\r\n\t\"Хора, честно ли важното в момента са моят и на вицепрезидента тоалети?! Това ли е темата? Дори в деня на националния празник?!\n\n\r\n\tДори тогава ли не можем да потиснем желанието си да сме пенкелери? И да празнуваме заедно. И да МИСЛИМ заедно. Къде сме? Каква е реалността? Какво е бъдещето ни?\r\n\tЗа какво говоря ли? За онова синьо-червено и какво-ли-още-не, дето ни дели от 90-те. За онова Левски-ЦСКА, в което влизаме с охота.\r\n\tТака ли ще оцелеем като нация - ядящи се помежду си? Това ли са ни проблемите? Ако да - с мед да ги намажеш!\", написа Радева. Добави, че по време на приема се пошегувала с Йотова, че трябва да се уговарят за външния си вид предварително, а вицепрезидентът отвърнал: \"Карай, току виж решили, че сме се уговорили\".\r\n\t\"Не вярвах, че това ще се превърне в поредното отвличане на внимание от истинските проблеми на България. И все още не вярвам, че дотолкова сме отвикнали да мислим и да отсяваме важното. Тук е мястото да цитирам Томас Джеферсън: Ако една нация очаква да бъде невежа и свободна, това не е било, и няма и да го бъде!\r\n\tА всички мои критици искам да уверя, че за мен е важно как ме оценя човекът до мен. Защото съм негов избор. Не ваш! Не градете образ, който няма нищо общо с действителния. Ще рухне - рано или късно. (Правило на маркетинга)\", пише още Радева.\r\n\tПостът й е придружен с линк към песента на Motorhead - Love me Forever.\r\n\tДизайнерът на роклята й – Невена Колева коментира пред бТВ, че подобни съвпадения се случват.", "date": "2018.03.05", "title": "Две почти еднакви рокли и много коментари"}
{"url": "http://www.mediapool.bg/do-dni-zapochva-stroitelstvoto-na-noviya-uchastak-ot-hemus-ot-yablanitsa-do-boaza-news276308.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДо 20 март ще започне реалното строителство на новия участък от магистрала \"Хемус\" от Ябланица до пътен възел \"Боаза\", съобщи в Ловеч министърът на регионалното развитие и благоустройството Николай Нанков, цитиран от БТА.\r\n\t \r\n\tПо думите му, проектирането на трасето от 9.3 км все още тече, а изграждането му трябва да бъде завършено за година и половина. Нанков допълни, че в момента се извършва проектирането и геологията в участъка между пътен възел \"Боаза\" и разклона за Ловеч и Плевен от път II - 35. Строителството на трасето, с дължина 52 км. ще бъде разделено на три етапа. В средата на годината ще бъде обявена обществената поръчка за избор на изпълнител.\r\n\t \r\n\t\"С това проектиране променихме параметрите на авто-магистралното трасе. Проектната скорост е 120 км. / ч., но позволената скорост ще е 130 км./ч.\", поясни регионалният министър. Той добави, че по този начин, от държавния бюджет, от който се финансира строителството на магистралата, ще бъдат спестени 300 милиона лева.\r\n\t \r\n\t\"С новото проектиране спестяваме седем мостови съоръжения и три дълги тунела.\", каза още Николай Нанов.", "date": "2018.03.05", "title": "До дни започва строителството на новия участък от \"Хемус\" от Ябланица до \"Боаза\""}
{"url": "http://www.mediapool.bg/formata-na-vodata-triumfira-s-chetiri-oskar-a-news276303.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tФантастичната мелодрама на Гийермо дел Торобе отличена за най-добър на филм на 90-та церемония по връчване на наградите \"Оскар\" в Лос Анджелис.\r\n\tСамият режисьор получи приз и в своята категория, изпреварвайки Кристофър Нолан (\"Дюнкерк\"),\r\n\t спечели \"Оскар\" за най-добра актриса с филма , а британецът – \"Оскар\" за най-добър актьор за ролята на Уинстън Чърчил в . \r\n\tЗа втори пореден път церемонията бе водена от Джими Кимел, който в началото предупреди шеговито гостите\r\n\t\n\n\r\n\t\"Формата на водата\", разказващ за това как жена се влюбва в морско създание, бе номиниран общо в 13 категории и накрая получи четири \"Оскар\"-а, включително за най-добър дизайн и най-добра музика. \r\n\t на Кристофър Нолан спечели три \"Оскар\"-а, но предимно в технически категории, сред които за най-добър монтаж и най-добър звук.\r\n\tКато цяло юбилейната церемония протече без изненади, макар че в категориите \"Най-добър филм\" и \"Най-добър оригинален сценарий\" интригата се запази до самия край. В последната категория наградата отиде при афроамериканеца  за сценария на сатиричния хорър, който бе и сред претендентите за главния \"Оскар\" но в крайна сметка получи само утешително отличие. \r\n\tВ категорията \"Най-добър адаптиран сценарий\" победител стана известният британски кинематографист  за романтичната история за първа любов  по романа на Андре Асиман.\r\n\tГийермо дел Торо посвети своя \"Оскар\" на младите режисьори: \"Искам да посветя наградата на всички млади режисьори, на младежите, които ни показват как се прави. Наистина е така и ги има във всяка страна по света. Докато растях в Мексико, мислех, че това никога няма да се случи. Но се случва. Затова искам да кажа на всички, които мечтаят да използват фентъзи жанра, за да разказват за истинските неща в живота - можете да го направите!\"\r\n\t59-годишният Гари Олдман, който спечели първия си \"Оскар\", благодари на Уинстън Чърчил, както и на екипа, работил над филма \"Най-мрачният час\", след което отправи и послание към майка си: \"Искам да благодаря на майка ми, която е по-възрастна от Оскар-а. Ще стане на 99 скоро. Тя гледа церемонията от канапето у дома си. Затова й казвам: Слагай чайника, ще донеса Оскар!\".\r\n\tПри връчването на \"Оскар\" за главна женска роля в \"Три билборда извън града\", Франсис Макдорманд постави статуетката на пода пред себе си и помоли всички останали номинирани жени да се изправят и да приемат бурните аплодисменти на публиката. Нейното послание беше към мениджърите във филмовата индустрия: \"Огледайте се, дами и господа, защото всички имаме истории за разказване и проекти, които се нуждаят от финансиране. Не говорете с нас за тях на празненствата тази вечер, а ни поканете в кабинета си след няколко дни, или елате в нашия, както ви е по-удобно. Тогава ще ви разкажем всичко най-подробно. Оставям ви с две думи, дами и господа: клауза за разнообразие.\"\r\n\tСтава дума за клауза в договора, която всеки актьор може да поиска, като тя изисква актьорският състав и екипът на филма да покрива определено ниво на етническо и полово разнообразие.\r\n\tСам Рокуел бе отличен за най-добра поддържаща роля в същия филм. \r\n\tАлисън Джани е с наградата за най-добра женска второстепенна роля за филма \"Аз, Тоня\". \r\n\t\"Тайната на Коко\" печели \"Оскар\" за най-добър пълнометражен анимационен филм, а \"Мълчаливото дете\" - за късометражен игрален филм. \r\n\tВ категорията за най-добър чуждоезичен филм победител стана чилийската драма \"Фантастична жена\". Така филмът на руския режисьор Андрей Звягицев \"Нелюбов\" остана без \"Оскар\".", "date": "2018.03.05", "title": "\"Формата на водата\" триумфира с четири \"Оскар\"-а"}
{"url": "http://www.mediapool.bg/protesti-i-naprezhenie-okolo-kazusa-s-lekarya-ubil-kradets-v-doma-si-news276306.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\t\r\n\t\r\n\tЖители на Пловдив за втори пореден ден излязоха на протест в защита на д-р Иван Димитров, задържан по обвинение в умишлено убийство на крадец, нахлул в дома му. В неделя те проведоха шествие от Второ полицейско управление до прокуратурата в града, където хиляди скандираха \"Свобода за доктора!\". Там те не успяха да разговарят с прокурор, който да им разясни причините за задържането на лекаря.\r\n\tПротест със същите искания се проведе и в София, където граждани се събраха пред Съдебната палата.\r\n\tДемонстранти смятат, че Димитров е застрелял нахлулия в дома му рецидивист при самоотбрана и в защита на съпругата и двете си деца.\n\n\r\n\tУчастващите в пловдивското шествие лекари, учители, бизнесмени, таксиметрови шофьори, художници, общински съветници, съседи на д-р Иван Димитров и стотици други пловдивчани, които го подкрепят, блокираха центъра на града за час.\r\n\tСамите протестиращи се преброиха към 2000-3000 души. Протестът се озвучаваше с микрофони, мегафони и тонколони, захранвани от акумулатор, съобщи сайтът \"Под тепето\"\r\n\tПред събралото се множество говориха колеги и съседи на арестувания д-р Иван Димитров, който е с повдигнато обвинение за предумишлено убийство на 38-годишния рецидивист, известен с прякора  Жоро Плъха.\r\n\t  \r\n\t\r\n\tХората апелираха управляващите да си зададат въпроса \"какво е накарало един уважаван лекар, положил Хипократова клетва,  да вдигне пистолет срещу човек в дома му?\".  \r\n\tОсвен това протестиращите питаха:  \r\n\t\r\n\t\r\n\t\r\n\t\r\n\tЕдин от ораторите попита дали има юристи на протеста и микрофонът бе даден на бившия депутат от \"Атака\" Павел Шопов, който не пропусна да каже, че партията е внасяла 3 пъти предложения за промяна в закона. \"Аз самият писах за последно през 2011-а година. Нужна е промяна в института за неизбежната отбрана\", заяви Шопов от трибуната пред стълбите на Второ РУП.\r\n\t  \r\n\t\r\n\tЧуха се искания президентът да приложи правото си на помилване.\r\n\tМножеството се обяви за промяна в закона. \"Политиците трябва да променят закона у нас, така, както е в САЩ – влязат ли в дома ти да крадат, да имаш право на самозащита и да не носиш никаква наказателна отговорност за това\", каза колега д-р Димитров.\r\n\tШествието от Второ РПУ до прокуратурата в Пловдив бе предвождано от патрулна кола и булевардите по маршрута му бяха отцепени. Протестиращите така и не успяха да се срещнат с дежурен прокурор.\r\n\t  \r\n\t\r\n\tУчастниците заявиха, че демонстрациите им ще продължават всеки ден от 17.30 часа пред паметника на Съединението в Пловдив. Исканията са освобождаване от ареста на д-р Иван Димитров и за приемане на законодателни промени, регламентиращи правото на самозащита. Подписката за такива промени вече е подкрепена от над 700 души, съобщи БНР.\r\n\t\"Самият факт, че Джевизов има девет присъди и смелостта да продължава да краде, показва, че нещо в нашата правораздавателна система не е в ред\", коментира пред БНР доктор Румен Дачев, който участва в протеста.\r\n\t\"Трябва така да се направят законите, че да няма две тълкувания на едно и също нещо. Щом е влязло в твоята къща с нож през нощта - няма за него човешки права\", каза той. И уточни, че протестиращите ще искат от прокуратурата да прецизира обвинението срещу Димитров и то да не бъде за умишлено убийство. \r\n\tПротести в подкрепа на д-р Иван Димитров бяха организирани също в Стара Загора и Варна. \r\n\t  \r\n\t\r\n\tСпоред д-р Кръстев, председател на пловдивската структура на Българския лекарски съюз, редица регионални колегии на организацията вече са обявили, че застават зад д-р Димитров и подкрепят исканията за на гражданите за спешни законодателни промени.\r\n\tКръстев заяви, че етническата принадлежност на извършилия кражбата няма значение, защото \r\n\tВ коментар по случая адвокат Емануил Йорданов, бивш министър на вътрешните работи, заяви, че за него е безспорно, че задържането на доктора е абсурдно и че то представлява нарушение на закона и на конституцията. Пред БНР той припомни, че по принцип мярката за неотклонение на обвиняемия има за цел да предотврати укриването му или извършването на друго престъпление. Йорданов е убеден, че за явяването на доктора по делото е достатъчно да се определи дори и най-леката мярка за неотклонение, предвидена в закона – подписка.\r\n\tСпоред адвоката много често се получава така, че мярката за неотклонение се използва за получаване на самопризнания и за ограничаване правото на защита на обвиняемия и тази практика се толерира от част от съдиите.\r\n\tБившият вътрешен министър припомни, че по време на управлението, в което той е участвал през 1997 г., в Наказателния кодекс са били въведени изменения, разширяващи значително обхвата на неизбежната отбрана.\r\n\t  \r\n\t\r\n\tказа Емануил Йорданов и допълни, че на мястото на д-р Димитров би реагирал по подобен начин.\r\n\tЖурналистката Юлиана Методиева от сайта \"Маргиналия\" изрази преди всичко съболезнования на вдовицата и децата на убития. Като правозащитник ме е смущавало това, което се нарича \"самоотбрана, неизбежна отбрана\", подчерта Методиева: \"\r\n\t  \r\n\t\r\n\tПравозащитничката напомни, че извършването на кражба е криминален акт и за него трябва да има най-сурово правосъдие, \".\r\n\tМетодиева предупреди за рисковете, ако се либерализира носенето на оръжие. Тя даде пример с нарастващото напрежение в САЩ около убийствата на млади хора.\r\n\tСпоред нея в сърцевината на дискусиите следва да бъдат въпросите за това каква е превенцията, каква е охраната на домовете ни, какви са и защитните функции, изпълняват ли се ефикасно защитните функции от полицията.\r\n\t\r\n\tТя изрази уважение към демонстрираната от протестиращите солидарност с д-р Димитров, но сподели опасенията си, че към тях се присъединяват и футболни фенове и предупреди, да не се бърза с изводите и да не се дава повод за междуетнически сблъсък.", "date": "2018.03.05", "title": "Протести и напрежение около казуса с лекаря, убил крадец в дома си"}
{"url": "http://www.mediapool.bg/dvete-vodeshti-populiski-sili-v-italiya-se-schepkaha-za-vlastta-sled-izborite-news276304.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПроведените в Италия парламентарни избори се оказаха сериозен удар срещу политическата система в страната, след като популисктото движение \"Пет звезди\" и антиимигрантската и евроскептична партия \"Лига\" получиха най-голяма преднина на вота. Изборните резултати вещаят дълъг период на нестабилност и преговори за съставяне на коалиция, след като нито една от политическите сили не получи достатъчно гласове за самостоятелно управление.\r\n\tВ понеделник лидерите и на \"Пет звезди\", и на \"Лига\", изявиха претенциите на всяка от тях да управлява Италия.\r\n\tДесният съюз, включващ партията на бившия премиер и медиен магнат Силвио Берлускони \"Форца Италия\", получава най-голям брой гласове. Самият Берлускони обаче претърпя лично поражение, което изглеждаше невъзможно само преди седмица, тъй като неговата партия бе изпреварена от партньорската й крайнодясна и категорично антиимигрантска партия \"Лига\".\r\n\tАнтисистемното Движение \"Пет звезди\" обаче бележи най-голяма преднина като самостоятелна партия и негови представители обявиха в понеделник, че формирането на коалиционно правителство без тяхно участие ще е невъзможно.\r\n\tУправляващия лявоцентристки блок около Демократическата партия на експремиера Матео Ренци взе 22%, като той обяви, че подава оставка заради слабия резултат.\n\n\r\n\tЛидерът на \"Пет звезди\": Имаме отговорност да дадем правителство на Италия\r\n\t\"Имаме отговорността да дадем правителство на Италия. Ние сме политическа сила, която представлява цялата страна, нещо което не мога да кажа за другите формации и това неизбежно ни придвижва към управлението на страната\", заяви 31-годишният лидер на \"Пет звезди\" Луиджи ди Майо на пресконференция в Рим.\r\n\t \r\n\t\"Движение \"Пет звезди\" утрои броя на депутатите си, както и бяхме обявили по време на кампанията\", добави той и благодари на 11-те милиона избиратели, които са дали доверието си на движението му.\r\n\t \r\n\t\"Има цели области, където получихме над 50 процента, има райони, където взехме 75 процента от гласовете\", изрази задоволство Ди Майо.Той изброи основните проблеми, с които трябва да се захване следващото управление: бедността, разхищенията, имиграцията, сигурността и заетостта.\r\n\t \r\n\t\"Имаме историческата възможност да отговорим на тези проблеми, да направим неща, които чакаме от 30 години\", заяви Ди Майо. Той изрази готовност да преговаря с всички политически партии за съставянето на следващия кабинет, отбелязва ДПА, цитирана от БТА.\r\n\t\r\n\tДвижение \"Пет звезди\" се появи през 2009 г. от отхвърлянето на старата политическа класа и за по-малко от 10 години стана първата партия на Италия, като взе 32 процента от гласовете в неделя, отбелязва АФП.\r\n\tЛидерът на \"Лига\": Извоювахме си правото и задължението да управляваме \r\n\tЛидерът на италианската антимигрантска евроскептична партия \"Лига\" Матео Салвини заяви от своя страна, че получилата на вчерашните избори 37 процента от гласовете дясна коалиция си е извоювала \"правото и задължението да управлява\" Италия.\r\n\t\r\n\t\"Това е изключителна победа\", коментира Салвини на пресконференция в централата на партията си в Милано. \"Имаме правото и задължението да управляваме през следващите години\", добави той.\r\n\t \r\n\tНеговата партия отбеляза растеж от 4% във вота преди пет години до близо 18% сега, изпреварвайки коалиционния си партньор \"Форца Италия\", получила близо 14 на сто от подадените бюлетини. Въпреки това дясната му коалиция не се очаква да има мнозинство в парламента. Салвини обаче заяви, че няма да участва в \"супа минестроне\", явно имайки предвид широка коалиция, отбеляза Ройтерс.\r\n\t\r\n\tАсошиейтед прес тълкува думите му като нежелание да управлява с популисткото Движение \"Пет звезди\", което стана най-голямата отделна партия в страната с 32 процента от гласовете.\r\n\t \r\n\tСалвини уточни, че \"в следващите часове\" ще разговаря със съюзниците си от предизборната кампания и по-конкретно с магната Силвио Берлускони, лидер на \"Форца Италия\".\r\n\t \r\n\tИзбирателите решиха да не бъдат управлявани от Берлин, Брюксел или финансовите пазари. Решенията за Италия ще бъдат вземани от италианците, каза Салвини. \"Еврото беше и си остава грешка\", заяви той, но допълни, че организирането на референдум за членството на Италия в еврозоната е \"немислимо\".\r\n\t\r\n\t\"Оставам си горд популист\", каза Салвини и допълни, че Европа трябва да се страхува по-скоро от \"престъпниците и паразитите\", отколкото от популистките движения.\r\n\t \r\n\tГермания пожела успех на италианските партии във формирането на правителство, заяви правителственият говорител Щефен Зайберт, цитиран от ДПА.\r\n\t \r\n\tНадяваме се, че ще им отнеме по-малко от шест месеца, добави Зайберт, чиято страна вече повече от пет месеца след парламентарните избори няма правителство.\r\n\tОкончателните резултати от изборите в Италия, протекли при избирателна активност от 73%, се очаква да бъдат обявени в понеделник вечерта.\r\n\tРезултатите на \"Пет звезди\" и \"Лига\" показват, че популистките и евроскептичните сили укрепват позиции в една от най-големите страни членки на ЕС в момент, в който той се опитва да извърши големи икономически и политически реформи, предаде ДПА.\r\n\t \r\n\tТози резултат, както вече написа в Туитър френската крайнодясна лидерка Марин Льо Пен, ще накара ЕС да не спи спокойно.\r\n\t \r\n\t\"Форца Италия\", \"Лига\" и \"Италиански братя\" са обединени в дясноцентристка коалиция. Процентите им взети заедно показват, че те водят и в двете камари, но нямат необходимото мнозинство за съставяне на правителство.\r\n\t \r\n\tНяколко извода се налагат от изборите. Италия се очертава с нестабилен парламент и вероятността от политическа безизходица е голяма. И коалицията, и партията, които са съответно най-големият политически блок и най-голямата самостоятелна партия в парламента, не могат да съставят сами правителство. \"Пет звезди\" не е склонно да договаря коалиция с традиционни партии.\r\n\t \r\n\tВ самия дясноцентристки блок нещата също се усложниха. Ако той успее да състави правителство, то фактът, че \"Лигата\" изпреварва \"Форца Италия\", може да надделее при пазарлъците кой да бъде премиер. Берлускони предлага Антонио Таяни, председателя на Европейския парламент, но Салвини има също премиерски амбиции.\r\n\t \r\n\tЕдна единствена сигурност имаше на изборите и това е, че левицата продължава да се срива, отбелязва Франс прес.\r\n\t \r\n\tСпоред данните, изнесени досега, се очертава тя да се е представила най-зле от 2007 г., когато бе основана. Вече се отправят призиви към Матео Ренци да подаде оставка, но той засега каза, че няма да коментира резултатите от вота, предаде ДПА. Преди четири години на изборите за Европейски парламент Демократическата партия спечели 40.8 процента. Тя беше и доминиращата партия в отиващия си италиански парламент.\r\n\t \r\n\tКакво следва от този момент нататък?.\r\n\t \r\n\tДясноцентристко правителство, в което освен партиите на Берлускони, Салвини, Мелони, може да влезе и центристката партия \"Ние сме с Италия\". Кой ще оглави правителството в този случай си остава голямата неизвестна, отбелязва ДПА.\r\n\t \r\n\tПравителство на \"Пет звезди\" е друг вариант. Преди изборите Движението представи проект на кабинет с 18 членове, оглавяван от Луиджи Ди Майо и каза, че ще поиска от останалите партии да подкрепят неговата програма, предлагайки отстъпки в замяна. \"Лига\" може да е подходящ партньор, защото споделя евроскептичните възгледи на Движението. Но по-левите негови членове може и да не са склонни на такава коалиция. Демократическата партия вече отхвърли възможността за сделка с \"Пет звезди\".\r\n\t \r\n\tТрети вариант е правителство на президента Серджо Матарела.\r\n\t \r\n\tДо него може да се стигне, ако не бъде съставена коалиция. Той може да бъде посредник в постигане на споразумение за правителство на националното единство с краткосрочен мандат, което ще проправи пътя към нови избори възможно най-скоро.\r\n\t \r\n\tАко тези варианти не се осъществят, Матарела може да поиска настоящия премиер Паоло Джентилони от Демократическата партия да продължи да изпълнява текущите задължения, докато партиите се опитват да се споразумеят по нов изборен закон. Подобно правителство ще е много слабо.\r\n\t \r\n\tДо април новият парламент ще трябва да се е събрал и да избере председатели на двете камари и лидери на политическите групи и Джентилони да подаде оставка. Засега се планира първото парламентарно заседание да е на 23 март.\r\n\t \r\n\tАко не се постигне никакъв напредък за договаряне на новото управление, не е изключено спешно провеждане на нови избори.", "date": "2018.03.05", "title": "Двете водещи популиски сили в Италия се счепкаха за властта след изборите"}
{"url": "http://www.mediapool.bg/patyat-sofiya-samokov-e-zatvoren-pone-do-ponedelnik-po-obed-news276310.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПътят София - Самоков остава затворен заради свлачище до понеделник на обед, съобщиха от пътната агенция.\r\n\t \r\n\tПътят беше затворен в събота вечерта поради срутване на скална маса на част от пътното платно, вследствие на обилните валежи от дъжд и сняг.\r\n\t \r\n\tВ момента пътният участък се разчиства. Трафикът е пренасочен по обходни маршрути: по път III-181 София - Бистрица - Ярема; по път III-822 Ново село - Живково - гр. Ихтиман - АМ \"Тракия\" или II-62 Самоков - Дупница - АМ \"Струма\", посочиха от пътната агенция.\r\n\t \r\n\tОчаква се утре на обяд да се възстанови движението по пътя. Дотогава ще се извършват огледи от екипи геодезисти и алпинисти и ще се обрушват опасни скали от ската над пътя, уточниха от АПИ.\n\n\r\n\t\r\n\tВсички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.apI.bg, lIma.apI.bg и по всяко време от денонощието на тел. 0700 130 20 в АПИ.", "date": "2018.03.05", "title": "Пътят София-Самоков е затворен поне до понеделник по обед"}
{"url": "http://www.mediapool.bg/dps-obyavi-gotovnost-za-izbori-news276314.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДвижението за права и свободи обяви готовността си да участва на избори, макар че искането му за преформатиране на властта не минавала задължително през избори. Това не е нова позиция на партията, но бе потвърдена отново от лидера й Мустафа Карадайъ в понеделник по време на семинар \"Участие на гражданите в процеса на вземане на решения, касаещи държавата\". Във форума учатваха централното оперативно бюро на ДПС, парламентарната група на партията, кметове на общини, а специален гост е сър Греъм Уотсън, дългогодишен председател на АЛДЕ.\r\n\t\"Свободните и активни граждани с помощта на информационните и комуникационните технологии могат да се превърнат в мощен катализатор на необходимите социални промени\", коментира още Карадайъ по време на пресконференция, чиято основна новина беше, че ДПС е против влизането на държавата в сделката за ЧЕЗ.\r\n\t \r\n\tЖурналистът Илхан Андай коментира пред БНР, че форумът е посветен на стремежа на ДПС за завръщане във властта.\r\n\t\"На този форум ДПС най-напред ще покажат респекта си към дългогодишния председател на АЛДЕ сър Греъм Уотсън, а \"А\" отборът на партията, който бе в сарая при Доган преди седмица, днес вече и с някои попълнения от \"Б\" отбора, ще продължат разговорите си по темата за похода на ДПС към властта, като този път не толкова със знакови речи, а, надявам се, с повече конкретика\", каза Андай.\r\n\tСпоред него на срещата в сараите Доган е посочил пред елита на ДПС че, предвид последните скандали в страната, пътят на ДПС към участие във властта е отворен.\n\n\r\n\t\"Това е важна тема за нас и не само за нас. От тази гледна точка можете да го приемете дори като един вид подготовка за управление на страната от наша страна\", заяви Мустафа Карадайъ след среща на депутатите и ръководството на партията в сараите на Ахмед Доган в Бояна миналата седмица. Той обаче каза, че това не означава, че се готвят за нови избори.\r\n\tПреди няколко месеца централното ръководство на ДПС и почетния му председател Ахмед Доган спуснаха директива на цялата партия да работи за преформатиране на властта чрез изваждането на \"Обединени патриоти\" от управлението.\r\n\tИлхан Андай коментира, че нито ДПС, нито ДПС и БСП могат да съборят правителство. Но ако все пак се стигне до едни предсрочни избори, резултатите на всички социологически агенции сочели, че няма обществени нагласи за различни играчи в новия парламент и за по-добър резултат на ДПС, даващ възможност за по-позитивни пазарлъци.\r\n\t\"Аз не очаквам толкова преформатиране и включването на ДПС в един формат или някаква уговорка, която да не дразни обществото, а по-скоро Борисов да е по-далновиден и да отиграе една ситуация за провеждане на предсрочни избори след европредседателството, когато все още ще може да мачка БСП\", каза Андай.\r\n\tСпоред него Борисов все още бие БСП безпроблемно, но \"сам се натресе на друга писта – срещу президента Румен Радев\", като в това състезание \"на този етап има паритет, но тенденцията е в полза на Радев\".\r\n\t\"Докато Радев не е играч на парламентарната писка и докато Слави Трифонов реално още не е канализирал гнева на народа, най-добре за Борисов е да предизвика едни избори още тази година. За този вариант трябва да е готова и ДПС\", коментира Андай.", "date": "2018.03.05", "title": "ДПС обяви готовност за избори"}
{"url": "http://www.mediapool.bg/es-udalzhi-zamrazyavaneto-na-avoarite-na-bivshiya-ukrainski-prezident-yanukovich-news276311.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСтраните от Европейския съюз удължиха с една година замразяването на авоарите на бившия проруски президент на Украйна Виктор Янукович и още 12 души, обвинени в присвояване на държавни средства и избягали от Украйна след бунта на Майдана през 2014 г., предаде Франс прес.\r\n\t \r\n\tСанкциите се удължават до 6 март 2019 г., уточнява комюнике на Съвета на ЕС.\r\n\t\r\n\tНаказателната мярка беше въведена през март 2014 г. и оттогава се подновява всяка година.\r\n\tБившият президент и обкръжението му, \"смятани за отговорни за отклоняване на украински държавни средства и злоупотреба с власт, причинили пропуснати ползи на украинските държавни финанси\", остават в черния списък на ЕС, се казва в комюникето.\r\n\t \r\n\tОт него обаче отпадат бизнесменът Сергей Клюев и бившият укрински министър на правосъдието Елена Лукаш, отбелязва пресслужбата на на Съвета на ЕС. Санкциите включват замразяване на авоарите в Европа и забрана за достъп на територията на ЕС.", "date": "2018.03.05", "title": "ЕС удължи замразяването на авоарите на бившия украински президент Янукович"}
{"url": "http://www.mediapool.bg/dps-e-protiv-vlizane-na-darzhavata-v-sdelkata-za-chez-news276305.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДПС се оказва единствената парламентарна партия, която е против влизането на държавата в сделката за ЧЕЗ, както и против национализация на електроразпределителните дружества. ДПС представи позицията в понеделник по време на партиен семинар с европейско участие, на който движението отчете, че е готово да участва в избори.\r\n\t \r\n\tНа фона на гласовитите призиви на БСП за одържавяване на ЧЕЗ и новия курс на правителството за съдружие с купувачката на българските активи на чешката компания Гинка Върбакова поради съмненията около нейното финансиране и опит, ДПС досега заемаха уклончива позиция. Догадките за това ослушване бяха, че ДПС вероятно стои зад Върбакова.\r\n\t \r\n\tНамесата на държавата в сделки не е либерален подход\n\n\r\n\t \r\n\tСега обаче лидерът на партията Мустафа Карадайъ обоснова позицията с принципния аргумент, че \"намесата на държавата в сделки не е либерален подход\".\r\n\t \r\n\t, каза Карадайъ на пресконференция.\r\n\t \r\n\tАталай: Върбакова няма никакъв капацитет да управлява ЧЕЗ\r\n\t \r\n\tДългогодишният депутат от ДПС Рамадан Аталай, член на парламентарната комисия по енергетика, заяви от своя страна, че фирмата на Върбакова няма нито финансов, нито какъвто и да е друг капацитет, за да управлява ЧЕЗ.\r\n\t \r\n\t\"Министър-председателят трябва да подава сериозни сигнали, че знае за сделката, връщането назад, ако държава влезе и с 34%, това е намеса на държава и то много сериозна. От всяка безизходица има 17 изхода. Пожелавам на премиера да намери най-добрия изход\", коментира Аталай, който присъства на откритата и закритата част на изслушването на регулаторите, службите и Върбакова по сделката за ЧЕЗ в четвъртък.\r\n\tОт ненамеса до искане на държавно съдружие с Върбакова \r\n\tМиналата седмица стана известно, че правителството планира да придобие пълен или контролен 34-процентов дял в сделката на Гинка Върбакова за придобиване на българските активи на ЧЕЗ. До този обрат се стигна миналия четвъртък, седмица след подписването на предварителен договор между Върбакова и чешката компания, за който управляващите първоначално твърдяха, че няма как да се месят, а и не виждат нищо нередно. Под натиска на БСП и данни за финансирането на сделката, публикувани в чешки вестник, контролиран от чешкия премиер Андрей Бабиш, Бойко Борисов внезапно обяви покупко-продажбата за \"планирана операция\", целяща свалянето на властта у нас. При това положение трите български банки, фигуриращи в официалния документ на ЧЕЗ до Борисов с писмени потвърждения за евентуална подкрепа, вече няма как да стоят зад сделката и тя е под въпрос. В същото време собственичката на \"Инерком\" Върбакова отрече договорена подкрепа от въпросните банки, а член на екипа й каза, че се преговаря за синдикиран заем от международна банка.\r\n\t \r\n\tОпозиционната БСП и участващите в управлението \"Обединени патриоти\" искат държавата да получи пълен или поне контролен дял в ЧЕЗ, като \"патриотите\" готвят и спешен закон, който да развърже ръцете на българските регулатори да стопират придобиването на ЧЕЗ от Върбакова.\r\n\t \r\n\tИзненадващо, финансовият министър Владислав Горанов, който участва на срещата, на която Върбакова се съгласи да отстъпи изцяло или частично активите на ЧЕЗ, обяви в събота, че според него държавата не бива да настоява за собственост в ЧЕЗ.\r\n\tПреговорите между \"Инерком\" и \"ЧЕЗ груп\" ще са в Прага и започват тази седмица в сряда, съобщиха преди ден от фирмата на Върбакова. \r\n\tКарадайъ: В сделката с ЧЕЗ да се намеси гражданското общество\r\n\tВ сделката с ЧЕЗ трябва да се намеси гражданското общество, настоя в понеделник лидерът на ДПС Мустафа Карадайъ.\r\n\t\"При всички случаи, ако погледнем теоретичната част в този процес с продажбата на ЧЕЗ, как изглежда картината? Два търговски субекта сключват договор. Това е картината, докато не говорим за отношение власт – граждани\", поясни той.\r\n\t\"Ако властта по един или друг начин се опитва да обсебва процесите, тя се превръща в диктатура. Тук трябва да се намеси гражданското общество. Но не онова гражданско общество, което ние сме свикнали да го определяме като неправителствените организаци. А това създадено от свободни и активни граждани, които знаят и познават процеса, и носят своята отговорност, и които реагират към такъв тип процеси\", заяви Карадайъ, но без да конкретизира кои са визираните от него представители на гражданското общество.\r\n\t\"Сделката с ЧЕЗ ме притеснява най-много с реакцията на институциите. Това е сделка, която не е правена тайно, а всички са изненадани. Как ще се управлява дружеството, това трябва да ни интересува\", каза евродепутатът от ДПС Искра Михайлова.\r\n\t\"Последните два месеца властта генерира проблем\", констатира още лидерът на ДПС. В същото време той отчете, че избирателите на ДПС се обединяват и в партията се наблюдава обратният процес - тези, които не са гласували за ДПС на избори, се връщат.", "date": "2018.03.05", "title": "ДПС е против влизане на държавата в сделката за ЧЕЗ"}
{"url": "http://www.mediapool.bg/zashto-chez-byaga-ot-bulgaria-news276312.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВсеки, който чете общодостъпни медийни източници и поне малко се интересува от темата, вече знае, че изплувала от нищото бизнесдама ще купува ЧЕЗ. От друга страна всеки що-годе нормално мислещ е наясно, че никоя нормална голяма международна компания не би си плюла на лицето с такава сделка (освен ако не иска на всяка цена да се отърве и да избяга), че никоя нормална банкова институция не би финансирала такава сделка (не и без много сериозни гаранции от трето лице) и че никоя нормална държава не би проспала такава сделка.\r\n\tТук съответните политически фактори се правят на ударени (\"изненадани\", \"шокирани\") и се държат така, сякаш въпросната бизнесдама наистина е крайният купувач. Но едва ли могат да заблудят някого. Доказателство за което е един от най-хубавите вицове, родили се през последните 30 години: \"Мъжът ѝ я пратил да плати тока, а тя се объркала и купила енергото\".\r\n\tНа кого всъщност ЧЕЗ продава българския си бизнес е важен въпрос, чийто точен отговор едва ли някога ще научим. Но не по-малко важен е въпросът защо изобщо ЧЕЗ продава. Тук отговорът е съвсем ясен.\r\n\t\r\n\tЗа илюстрация да започнем със случка отпреди два месеца. Ден преди началото на Коледните празници електроразпределителните дружества (т.нар. ЕРП-та, едно от които е ЧЕЗ) получиха от държавата \"честитки\" във вид на глоби на обща стойност 12 милиона лева заради \"нарушения\" отпреди 4-5 години. Най-високо са оценени две от тези \"нарушения\". Ето кои: Законът задължава ЕРП-тата да сменят за своя сметка всички стари електромери в държавата с нови, както и да го правят в присъствието на двама свидетели. Последното изискване е абсурдно, понеже по същия закон електромерите са собственост на самите ЕРП-та. А и понеже има много по-прости начини да се документират показанията на стария електромер. Освен това изпълнението на това изискване е крайно проблематично, тъй като обитателите на съответния имот често са различни от титуляра на партидата и понякога е много трудно да се намерят двама свидетели. Независимо от това през последните години стотици хиляди, дори милиони електромери бяха успешно сменени. С две изключения, при които съответните индивидуални клиенти са се оплакали, че преди близо четири години електромерите им са били сменени без тяхно знание. Доказано е, че това не отговаря на истината - и двамата са били надлежно уведомени в съответния срок. Но въпреки това не са се явили и затова е имало само един свидетел. Четири години по-късно общата санкция, наложена на съответното ЕРП, е 6 милиона лева - по 3 милиона на (липсващ втори) подпис.\n\n\r\n\tГлобата определено е несъразмерна, тъй като т.нар. \"нарушение\" не само е нищожно, но и от него не са произлезли никакви щети за когото и да било. Казват, че санкцията отговаряла на \"буквата на закона\". Ако е така, това съвсем нагледно доказва, че самият закон е абсурден и че ЕРП-тата са принудени да оперират в условията на нещо като български \"параграф 22\".\r\n\t\r\n\tВ една такава ситуация за тях очевидно няма нищо по-логично от това да избягат, по възможност - с минимални щети. Най-големият от трите големи инвеститори, дошли през 2004 година (германската Е.ОН), едва издържа до 2011-а. Вторият се измъква сега. А третият? Попитан за плановете си след случката с електромерите, той заяви, че е \"предпазлив относно бъдещото си развитие в България\". И още нещо: колкото и 6 милиона да изглеждат прекалено висока цена за два подписа, трябва да се има предвид, че тази случка е само дребен детайл в цялостната картина.\r\n\t\"Енергийната сфера в България има много нестабилни моменти и е чувствителна политически тема\", каза тези дни бивш шеф на ЧЕЗ в България. Обяснението му е крайно дипломатично. Защото истината е, че години наред тази сфера представлява отровна смес от огромни дози политика, популизъм и далавера (с щипка пазар). Много правителства и парламентарни мнозинства отлагаха неизбежните пазарни реформи, като същевременно използваха енергийните цени, за да си купуват избори и политическо спокойствие. Командвани от тях \"независими\" регулатори изкуствено натискаха цените на тока надолу и така лека-полека доведоха целия сектор до ръба на финансовата пропаст. Сред плащащите цената обикновено бяха и ЕРП-тата. Напоследък нещата се попромениха и стабилизираха, но явно не дотолкова, че да притъпят инстинкта им за самосъхранение.\r\n\t\r\n\tОколо ЕРП-тата винаги са витаели две съзнателно раздухвани заблуди, които могат да се чуят и в момента. Едната е, че те \"качват\" цената на тока. Истината обаче е, че не само нямат нищо общо с тая работа, но и са сред дежурните потърпевши от решенията на регулатора, който в дълги периоди от време определяше цени под пазарната себестойност. Имаше време например, когато цената, на която ЕРП-тата купуваха енергия от държавната НЕК, беше по-висока от цената, на която продаваха тази енергия на битовите потребители. От друга страна определяните от регулатора тарифи за предлаганата от тях услуга (относително малка част от крайната цена на тока) системно не отразяват реалните разходи за лицензионната им дейност.\r\n\tВтората заблуда е, че ЕРП-тата не правят инвестиции. Истината е, че са направили каквото са могли. И то хич не е малко - достатъчно е да се сравнят данните за загубите при преноса на енергия, които са намалели повече от два пъти в сравнение с окаяните времена на държавното енерго. А не са направили повече, понеже не са им разрешили - регулаторът системно потиска инвестициите в мрежата, защото те влизат в цената на тока. Затова и докато в света се извършва технологична революция, българската енергосистема още си стои в предмодерните времена.\r\n\tГодини наред ЕРП-тата бяха подложени на разнообразни форми на тормоз като най-удобен дежурен виновник за всички несгоди в системата, като отдушник за всякакви социални недоволства и като средство за отвличане на вниманието от истинските далавери в енергетиката. Абсурдни санкции за измислени прегрешения като посочените в началото, които в повечето случаи падат в съда, но стресът си остава. Постоянни шумни проверки, от които по правило нищо не излиза (запомни се например как служители на ДАНС нахълтаха в клиентските центрове, но, естествено, не намериха нищо). Несекващи заплахи с одържавяване и сочене с пръст като изедници, мошеници и престъпници. Поредица от процедури по отнемане на лиценз (само за ЧЕЗ два пъти) с изсмукани от пръстите или направо абсурдни мотиви (запомни се случаят от 2014 година, когато ЕРП-тата си прихванаха от плащанията към НЕК част от много по-големите и отдавна просрочени борчове на държавната компания към самите тях). Естествено, и тези процедури приключиха безславно и безшумно, но споменът остана незаличим.\r\n\t\r\n\tВсички тези хитрини едва ли ще останат безнаказани. И трите ЕРП-та заведоха пред международен арбитражен съд искове за стотици милиони евро, които най-вероятно скоро ще трябва да се плащат. Но, разбира се, не от хората, създали и възползвали се от българския \"параграф 22\", а от българските данъкоплатци.", "date": "2018.03.05", "title": "Защо ЧЕЗ бяга от България"}
{"url": "http://www.mediapool.bg/otets-rafail-ruskiyat-patriarh-doide-v-rolyata-na-politik-news276315.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВизитата на руския патриарх Кирил в България предизвика противоречиви реакции, като според едни той се е дължал повече като политик, отколкото като духовник, а други са впечатлени от грижата му за единството на православието.\r\n\tПосещението бе свързано с информация, че няколко българи са били посетени в навечерието на 3-и март в домовете си заради техни постове в социалните мрежи, в които службите съзрели заплаха и довели до предупредителни протоколи.\r\n\tЕдин от тях - отец Рафаил, изрази пред БНР възмущението си.\r\n\t\"Много съм възмутен като гражданин. Не че самото посещение ми е създало някакъв дискомфорт, но тук има един опит за крещящо нарушаване на правата ми като гражданин. Руският патриарх не дойде в ролята на духовник, нека да не се лъжем. Той дойде в ролята на политик, за да предаде определени послания\", каза още отец Рафаил.\r\n\tСпоред него \"има един процес на тласкане на България в Евразийската орбита, за съжаление и с посредничеството на Българската църква, по-точно със Синода й\".\n\n\r\n\tВизирайки действията на службите, отец Рафаил каза, че \"виждаме една все по-репресивната българска власт, която започва да действа с все по-милиционерски методи, познати ни от преди 28 години\".\r\n\tТой обясни причината, поради която е бил \"профилактиран\": \"Някой беше сложил коментар (в социална мрежа), че трябва да бъде посрещнат руският патриарх с Макаров, вероятно се има предвид не посланикът на Руската федерация, а съответната марка пистолет и аз отдолу съм коментирал – \"Със сребърен куршум J\".\r\n\t\"Очевидно никой не би приел това като заплаха… Това цели нещо друго – цели сплашване и ограничаване на свободата\", каза отец Рафаил.\r\n\tПо-друга е оценката за посланията руския патриарх Кирил на богослова Мариян Стоядинов, който е най-впечатлен от словата му да единството на православието.\r\n\t\"Хората, които са запознати с процесите в съвременното православие, няма как да отрекат, че това е най-важната тема. Тя беше послание към всички, които по някакъв начин поставят въпросителна пред мечтата… за единство на православната църква\", каза той пред БНР.\r\n\tСпоред Стоядинов има сериозно напрежение между поне два лагера в съвременното православие, така че грижата за единството на православието трябва да е водеща.", "date": "2018.03.05", "title": "Отец Рафаил: Руският патриарх дойде в ролята на политик"}
{"url": "http://www.mediapool.bg/zashto-kolenichim-pred-ofitser-gundyaev-i-praznuvame-3-ti-mart-news276307.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\r\n\t*(Българска народна поговорка, изразяваща парадоксално\r\n\tповедение при асоциални индивиди)\r\n\t \r\n\tВ навечерието на 3-ти март се появи информация, че органите на реда са обикаляли по домовете на критици на посещението на руския патриарх Кирил Гундяев, за да им окажат натиск. Едва ли някой се съмнява, че тези действия са извършвани без инициатива от най-високо равнище в правителството.\n\n\r\n\tКому обаче е хрумнало да се конфронтира със собствените си граждани, за да прави мили очи на представител на религиозна организация, чиито правомощия се намират в рамките на друга държава извън ЕС и който дори твърди пред БНТ, че няма нищо общо с правителството на Русия?\r\n\tНищо подобно не се случи на Константинополския Вселенски патриарх, чиито викачи през есента на 2015 г. не само не бяха възпрени, а дори излезе информация в пресата, че са били подстрекавани от държавни служители. И то при положение, че става дума за представител на религиозна организация доста по-авторитетна пред Западния свят.\r\n\tЗа разлика от Кирил Гундяев, Вселенският патриарх Вартоломей и неговата църква никога не е отричала принципите, върху които се крепи Западният свят – върховенство на закона, демократичните процедури, човешките права, милосърдието и солидарността. За разлика от своя руски колега той никога не е подкрепял военната агресия и окупацията на територии.\r\n\t\r\n\t Защо е така? В моя анализ ще се опитам да дам отговор на този въпрос.\r\n\t.\r\n\tИсторическите могат да се проследят в българското образование и масово съзнание, което, живее в пародия на 19 в.\r\n\tВсе още децата учат за Русия и Балканите, за Европа и света необективно и в понятията на митологията. Така \r\n\tТази любов в образователната система е толкова интернализирана, че възприема тази далечна страна в понятията на \"родината\". Никакви обективни затруднения в съвремието – икономически противоречия, политически разминавания не могат да я помрачат. \r\n\tДруга историческа причина е, че , който в много отношения е освободен от \"моралните юзди\" на буржоазното европейско мислене. По този начин онова, което на 3-ти март мнозина видяха като всенародно себеунижение, в главите на средностатистическия българин е нещо нормално.\r\n\tДругото много важно историческо наслагване е  Това е дълбоко погрешно, тъй като знаем, че поне милион са мюсюлмани, поне половин милион са католици и протестанти, а поне 1/3 не вярват в Бога. Активните православни са сравнително малък процент от населението и рядко се интересуват от политика. Техните огледални образи – политически идентифициращите се като „православни“ са значително повече, но едва ли вярват в Бога.\r\n\tКъм непосредствените причини бих поставил следното –  Разсъждавайки по стъпките на Цветан Тодоров, си позволявам да направя едно историко-семиотични сравнение. Подобно на Монтесума, който, мислейки митологично, смята, че като подари повече злато на Кортес, последният ще се върне в Океана, откъдето е дошъл, \r\n\tРуският елит обаче, разсъждавайки рационално като Кортес, разчита действията на опонента си като слабост и иска повече и още повече. Така всеки няколко години плащаме по няколко милиарда евро за различни неосъществени проекти на кремълския „Кортес“.\r\n\tСлед това, малко преди празниците, паравоенната организация БНО „Шипка“ излезе със съобщение, че на 3-ти март ще тръгнат от Шипка към София като партизаните някога и ще свалят властта, след което - \"народен съд\".\r\n\tС крайно сервилното посрещане на празника властите в София изглежда целяха да оберат заявената деструктивна енергия.\r\n\tТретата и може би най-важна причина за получилата се колизия е н и то в нарушение на Конституцията (чл. 37-40).  Пред закона всички са поставени в равностойно положение.\r\n\tСъщо така,  Дори от историческа гледна точка, РПЦ и БПЦ нямат нищо общо със събитието.\r\n\tБългарската екзархия, предшественик на БПЦ според устава ѝ, не е активна организация по време на Руско-Османския конфликт през 1877-1878 г., защото е държавна Османска институция на директно подчинение пред Султана. Не случайно нейните представители по време на войната, а и след това имат доста обрано поведение.\r\n\tРПЦ пък по онова време не е била автономна организация, защото е била управлявана от държавен канцлер, а не от патриарх. \r\n\tПри това положение мисля, че е ясно защо правителството възприе унизителната поза. Тя всъщност, за голяма част от населението е естествена. Сплашването на няколко луди глави в София, открито и демонстративно, само успокои агресивно настроените националисти.\r\n\tГолемият въпрос за нас като общество, обаче, остава: \r\n\t\r\n\tКъде бяха българските турци и българи-мюсюлмани на този ден? Къде бяха католиците и протестантите? Къде бяха останалите малцинствени групи – роми, гърци, власи, гагаузи, евреи, арменци? Къде бяха всички онези, които полицията посети?\r\n\tНе станаха ли твърде много онези, които нямат повод да празнуват? И не станаха ли твърде малко онези, които празнуваха заедно с високопоставения чужденец?", "date": "2018.03.05", "title": "Защо коленичим пред офицер Гундяев и празнуваме 3-ти март?"}
{"url": "http://www.mediapool.bg/bozhidar-dimitrov-si-osnova-dvizhenie-kan-kubrat-news276309.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБившият шеф на Националния исторически музей Божидар Димитров основа движение \"Кан Кубрат\", което си поставя за цел България да стане президентска република. Негови учредители са също Кубрат Пулев, отец Боян Саръев, писателят Христо Бойчев, певецът Коцето Калки и др.\r\n\tСъздаването на Българско надпартийно движение \"Кубрат\" (БНСК), станало известно като \"Кан Кубрат\", беше обявено за началото на февруари, но тогава Димитров постъпи в болница заради тежък грип и събитието бе отложено за 5 март.\r\n\t \r\n\tУчредителният конгрес се състоя във Военния дом-паметник в София (някогашната централа на Шесто управление на Държавна сигурност), където Божидар Димитров бе донесъл б и български знамена.\r\n\t \n\n\r\n\t\"След едно тригодишно обсъждане, един Боянски клуб, в който се събраха първоначално двайсетина професори, стигнахме до мнението, до което са стигнала доста светли умове в световната история, че парламентарната република има свойството да изчезне, или както казва президентът Румен Радев- да атрофира. Последното доказателство е от вчера, погледнете Италия, в момента за кандидати за министър-председател са един продавач на пици, един комик, треторазряден, един стюард, и кой беше- един чистач\", каза Димитров. \r\n\tСпоред него парламентарната република има свойството да се \"нацепва\" и да се правят безсмислени коалиции. Това се е случвало и в България, 1931-1934 г., тогава е епохата на тоталитаризма в Европа и въпросът е решен много просто- става военен преврат, партиите са забранени и царят започва да управлява с истинския елит на нацията- професорите, казано най-общо. И тези професорски правителства, както още се наричат, прави България за 8 години едно цвете, смята историкът.\r\n\tТой подчерта, че целта на движението ще бъде смяна на формата на държавно управление - от. Димитров изрази надежда, че това ще стане скоро със свикване на Велико Народно събрание. \r\n\t \r\n\t\"Не може с референдум, както Слави искаше за мажоритарния вот, но можем да направим референдум:\r\n\tСред другите цели на формацията са административна реформа, която да намали областите от 28 на 6, отмяна на три четвърти от лицензионните режими, назначаване на кметовете на средни и малки общини, намаляване на числеността на парламента на сто депутати и свикването му на сесии при нужда.\r\n\tНа въпрос дали вижда човека, който би могъл да оглави подобна президентската република в момента, той отговори: \"Да, виждам, аз, Божидар Димитров, но естествено това ще реши народът\".\r\n\t \r\n\t\"Минал съм само през една политическа партия - Българската социалистическа партия, когато излязох, казах, че една партия за един живот- стига. И сега не правим партия, а наднационално движение\", уточни Димитров, който бе и министър в първия кабинет на Бойко Борисов, но напусна заради агентурното си минало.\r\n\tБожидар Димитръв твърди, че вече има две партии, които са колективни членове на \"Кан Кубрат\" - партия \"Възраждане\" и една от земеделските партии – тази на д-р Стойчо Касабов.\r\n\t\r\n\tСред кандидатите за членове на \"Кубрат\" са хора \"от национално отговорните академични среди, интелигенция, офицерство и професионалисти, с гости от Унгария и български политически и граждански организации\", съобщиха създателите.", "date": "2018.03.05", "title": "Божидар Димитров си основа движение \"Кан Кубрат\""}
{"url": "http://www.mediapool.bg/gazprom-pristapi-kam-raztrogvane-na-dogovorite-s-naftogaz-ukraina-news276313.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\"Газпром\" е изпратил до \"Нафтогаз Украйна\" официално известие за начало на разтрогването на двустранните договори в съда\r\n\t \r\n\tРуската държавната компания \"Газпром\" е изпратила до \"Нафтогаз Украйна\" официално известие, че започва процедура по разтрогването на договорите за доставка и транзит на природен газ в Стокхолмския арбитражен съд, заяви пред журналисти президентът на Газпром Алексей Милер, цитиран от ТАСС.\r\n\t \r\n\tВ понеделник бе изпратено известие до НАК Нафтогаз Украйна за начало на процедурата по разтрогване на доставките и транзита на газ чрез Стокхолмския арбитраж, заяви Милер.\r\n\t \n\n\r\n\tВ отговор Киев поиска от руския монополист компенсация за отказа на доставки от 1 март, позовавайки се на отсъствието на допълнително споразумение към договора от 2009 г. В резултат на спрените доставки от Русия, \"Нафногаз\" започна да купува синьо гориво от Европа, но по сметки на Украйна то излиза 34% по-скъпо от руското.\r\n\t \r\n\tИ Русия, и Украйна са длъжни да изпълняват решенията на Стокхолмския арбитраж, заяви представителят на германското правителство Щефан Зайберт на пресконференция в понеделник.\r\n\t \r\n\tТой допълни, че Берлин е в контакт с партньорите си по този този въпрос, а освен това поддържа действията на зам.-председателя на Европейската комисия по енергийния съюз Марош Шефчович, които биха могли да доведат за разрешаване на конфликта.\r\n\t \r\n\tНа 28 феврурари Стокхолмският арбитражен съд задължи \"Газпром\" да плати на \"Нафтогаз\" 4.63 млрд. долара за това, че не е доставил съгласуваните обеми газ за транзит. След преизчисляване на резултатите от двата арбитражни спора между двете компании за дотавка и транзит на газ, \"Газпром\" е длъжен да плати на украинската компания 2.56 млрд. долара.\r\n\t \r\n\tШефът на \"Газпром\" Алексей Милер разкритикува решението и заяви, че руският концерн незабавно ще разтрогне договора за доставка и транзит с Украйна и ще върне на \"Нафтогаз\" предплатената сума. Украинските власти призоваха гражданите на страната за по-икономично потребление на газ.", "date": "2018.03.05", "title": "\"Газпром\" пристъпи към разтрогване на договорите с \"Нафтогаз Украйна\""}
