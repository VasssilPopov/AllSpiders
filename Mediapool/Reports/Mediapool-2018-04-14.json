{"url": "http://www.mediapool.bg/novi-tri-zhertvi-pri-intsidenti-na-patya-news277965.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНов тежък пътен инцидент на магистрала ”Тракия” взе две жертви в събота.\r\n\tНа 297 км в посока София пътнически бус е излязъл от платното и е самокатастрофирал, съобщи бТВ.\r\n\tНа място са загинали двама мъже. Най-малко осем души са ранени и се превозват към близките болници. На място са изпратени линейки от Карнобат и Бургас.\r\n\tВ спешното отделение на ямболската болница са приети най-тежките случаи.\r\n\tПо първоначална информация в буса са пътували работници, които са се прибирали от Бургас към село Хаджидимитрово до Ямбол.\r\n\tОт полицията в Ямбол обявиха телефон, на който близките могат да получат информация в коя болница са пострадалите и какво е състоянието им: 046 680 323.\n\n\r\n\tПри друг пътен инцидент загина още един човек по-рано в събота.\r\n\tМъж е загинал, а други двама души са пострадали при тежка катастрофа на пътя Русе–Велико Търново между селата Раданово и Петко Каравелово, съобщи говорителят на Областна дирекция на МВР Марияна Христова.\r\n\tСигналът за инцидента е получен в 09.55 часа в събота. Произшествието е станало между трактор и три автомобила.\r\n\t”По първоначална информация е загинал водачът на единия автомобил и са пострадали водач и пътник от втори автомобил\", каза Христова. От Спешна помощ в Полски Тръмбеш съобщават, че тежко ранени при катастрофата са двама мъже, но те са без опасност за живота.\r\n\tПричините за произшествието са в процес на изясняване.", "date": "2018.04.14", "title": "Нови три жертви при инциденти на пътя"}
{"url": "http://www.mediapool.bg/reaktsii-na-arabski-strani-na-udarite-v-siriya-news277962.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВъздушните удари на САЩ, Франция и Великобритания по сирийски военни цели може да дадат възможност на тероризма в региона да се засили, заяви иракското министерство на външните работи, цитирано от Ройтерс.\r\n\t   \r\n\tЕгипет е дълбоко обезпокоен от увеличилото се напрежение около Сирия във връзка с нанесения тази сутрин ракетен удар по територията на тази арабска страна, заяви египетското министерство на външните работи, цитирано от ТАСС.\r\n\t   \r\n\tКатарското ръководство подкрепи военната операция на САЩ и съюзниците им в Сирия, съобщи телевизионният канал \"Ал Джазира\", като се позова на министерството на външните работи на емирството.\r\n\t   \r\n\tОфициален Рияд подкрепи военната операция, проведена в нощта на петък срещу събота от САЩ и съюзниците им срещу Сирия, съобщи телевизионният канал \"Ал Арабия\", като се позова на саудитското министерство на външните работи.\r\n\tЛиванският президент Мишел Аун осъди нанесените въздушни удари от чужди държави по Сирия. Както съобщи телевизионният канал \"Ал Манар\", той подчерта, че те \"не спомагат за политическото уреждане на кризата\".", "date": "2018.04.14", "title": "Реакции на арабски страни на ударите в Сирия"}
{"url": "http://www.mediapool.bg/organizatsiya-agitirashta-za-brekzit-mozhe-da-e-narushila-zakona-news277956.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОрганизация, агитираща за Брекзит по време на британския референдум за напускането на Европейския съюз, може да е нарушила изборните правила чрез свръхразходи по време на кампанията, съобщи Ройтерс. Според комисия в британския парламент е възможно организацията \"Гласувайте за напускане\" да е направила разходи от 625 000 британски лири, които не са били декларирани пред изборните власти.\r\n\tВ правно становище, публикувано от Комисията за цифровите технологии, културата, медиите и спорта в Камарата на общините, се посочва, че е нужно \"спешно разследване, за да може да се прецени дали случаят да бъде отнесен до Кралската прокуратура за решение дали да се предприеме наказателно преследване\".", "date": "2018.04.14", "title": "Организация, агитираща за Брекзит, може да е нарушила закона"}
{"url": "http://www.mediapool.bg/vtorata-pensiya-e-na-baza-vnoski-ne-obeshtaniya-news277938.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрез последната седмица беше публикувана Концепция за регламентиране на фазата на изплащане от допълнителното пенсионно осигуряване, която предизвика множество коментари.\r\n\tПричината за публикуването на подобна концепция е от една страна недобре разписана фаза на изплащане на вторите пенсии, а от друга приближаването на момента, когато вторите пенсии ще започнат да се изплащат – документът посочва, че първите \"редовни\" пенсионери от индивидуалното осигуряване се очакват в края на 2021 г., а по-значителни кохорти пенсионери се очакват през 2024 г. На практика, качественото разписване на фазата на изплащане на вторите пенсии можеше да бъде направено още преди 10 години, но въпросът беше  и оставен за последния момент.\r\n\tПовечето коментари по концепцията  на вторите пенсии, а върху предоставените актюерски разчети (радващо е, че все пак такива се публикуват) и съответно върху очаквания размер на вторите пенсии. В медиите отчетливо се четеше  Комбинацията от задължително осигуряване и актюерски разчет за 30 лева пенсия нормално предизвиква гневни коментари. Повечето мнения обаче като че ли пропускат няколко основни неща.\r\n\t е това, че при т. нар. втори стълб (индивидуалните партиди) няма \"справедлив\" и \"несправедлив\" размер на пенсията. Втората пенсия по своята същност допълва пенсията от НОИ и зависи от това колко си внасял през годините. Тук го няма (и по-добре) празното обещание на политиците за \"адекватен\" размер на пенсията. Втората ти пенсия зависи от натрупаните средства по индивидуалната партида – \r\n\t е важно да отбележим, че за т. нар. първа кохорта пенсионери от втория стълб имат  Това не са работници, които през целия си трудов стаж са внасяли по 5% вноска от заплатата си в личната партида. Ако в момента изискването за стаж за първа пенсия, тоест периодът на внасяне на осигуровки, е над 35 години за жените и над 38 години за мъжете, то първата кохорта пенсионери от втория стълб ще е внасяла вноски в личната си партида около 20 години, тъй като първите вноски са от 2002 г. Тук трябва да отбележим, че продължителността на получаване на първа пенсия у нас вече е над 21 години, което неизбежно се взима под внимание при определянето на пожизнената пенсия. Накратко,  и после ти смятат пожизнена пенсия със средна продължителност от над 20 години – трудно ще докараш \"голяма\" пенсия с тази сметка.\r\n\tВ горния пример дори сме пренебрегнали това, че в първите години вноската за втора пенсия не е 5%, тъй като се тръгва от 2% вноска през 2002 г. Знаете ли колко например е била брутната вноска за втора пенсия на осигурените на минимална заплата през 2002 г.? Отговорът е 2 лв. на месец. Общо 24 лв. за цялата 2002 г. До 2007 г. месечната вноска на осигурените на минимална заплата  В случая комбинацията от осигуряване на минимални доходи, ниска вноска и съкратен почти наполовина период на осигуряване на практика гарантира крайния резултат.\n\n\r\n\tАктюерският разчет показва, че ако например мъж се осигурява за втора пенсия с 5% вноска на средния осигурителен доход за период от 38 години, то  Това е 10 пъти повече от цитираните 30 лв. при осигуряване на минимална заплата за период от 20 г. Разбира се, през 2040 г. въпросните 305 лв. също няма да осигуряват адекватен доход сами по себе си, но в случая говорим за допълващ такъв и то на база запазване на вноската на нива от 5% от заплатата.\r\n\t трябва да отбележим, че концепцията разписва  за получаване на втората пенсия –  Вариантите са напълно логични и следва да се търси максимално либерален режим по отношение на опциите пред пенсионерите, тоест всеки да има право на избор кой вариант е най-добър за него.\r\n\tВ това отношение втората пенсия отчетливо се различава спрямо тази от НОИ и дава много повече възможности за гъвкави решения. Тези, които са се осигурявали на минимална заплата например, ще имат натрупани 4 324 лв. през 2021 г. и 6 165 през 2024 г. При тях вариантът еднократно плащане е най-вероятният. Ако си се осигурявал на средния осигурителен доход, сметките показват натрупани средства от 8 229 лв. през 2021 г. и 11 519 през 2024 г.\r\n\t не трябва да забравяме, че  и да прехвърли всичките си средства в НОИ. Този \"избор\" е бил , тъй като е форма на доброволно предаване на спестяванията в полза на държавата, но все пак е наличен. Данните досега показват, че  – общият размер на прехвърлените средства е около 65 млн. лв. за 2015 и 32 млн. лв. за 2016 г., тоест осигуряващите се масово предпочитат личните си партиди, вместо да зависят изцяло от НОИ.", "date": "2018.04.14", "title": "Втората пенсия е на база вноски, не обещания"}
{"url": "http://www.mediapool.bg/bashar-asad-pusna-kadri-kak-otiva-na-rabota-sled-vazdushnite-napadeniya-news277959.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\tБроени часове след ударите сирийските власти разпространиха кадри с президента Башар Асад.\r\n\tВидеото с дължина 8 секунди показва Асад да влиза в президентския си дворец в Дамаск в делови вид. Клипът е озаглавен от Дамаск \"Утрото на издръжливостта\".\r\n\tАсад заяви, че е по-твърдо решен отвсякога да се бори с тероризма, съобщи Франс прес.\r\n\tПо-рано в столицата се състояха няколко демонстрации в подкрепа на правителството. \r\n\n\n\r\n\tУчастниците в тях носеха сирийски, ирански и руски знамена. \r\n\tПо-рано в събота Съединените щати, Вeликобритания и Франция нанесоха координирани и ограничени въздушни удари срещу сирийски инсталации за разработване, съхранение и производство на химически оръжия в отговор на химическата атака, при която преди седмица бяха убити десетки мирни граждани в сирийския град Дума.\r\n\tToва е най-мащабната военна намеса на Запада в Сирия от началото на конфликта преди седем години.", "date": "2018.04.14", "title": "Башар Асад пусна кадри как отива на работа след въздушните нападения"}
{"url": "http://www.mediapool.bg/dvama-zadarzhani-v-london-po-podozrenie-che-podgotvyat-atentat-news277957.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДвама души - мъж и жена - бяха задържани в Лондон в резултат на провеждаща се операция на антитерористичното подразделение на британската полиция. Както съобщиха от Скотланд Ярд, лицата за заподозрени в подготовка на терористичен атентат.\r\n\t\"27-годишен мъж беше задържан в Източен Лондон по подозрение в съучастие, подготовка и подстрекаване към осъществяването на терористичен акт. Той е бил задържан въз основа на Закона за борба с тероризма и е отведен в полицейския участък в южната част на столицата\", обявиха от полицията в официално комюнике.\r\n\tПо-късно в северните части на града пък е била задържана и 24-годишната жена, за която се смята, че е била уведомена за плановете да бъде извършено нападение и въпреки това не е предприела никакви действия. Във връзка с нейния случай се провежда обиск на още три адреса в Източен Лондон.", "date": "2018.04.14", "title": "Двама задържани в Лондон по подозрение, че подготвят атентат"}
{"url": "http://www.mediapool.bg/sasht-imat-dokazatelstva-che-siriyskoto-pravitelstvo-e-otgovorno-za-himicheskata-ataka-news277963.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСАЩ обвиниха сирийското правителство за химическата атака и остро разкритикуваха Русия, че не е спряла съюзника си Башар Асад, съобщи Ройтерс.\r\n\t   \r\n\t\"С голяма доза увереност смятаме, че Сирия е отговорна и за пореден път част от проблема е това, че Русия не я спря, както и продължаващата липса на действия от (руска) страна на този фронт\", каза говорителката на Белия дом Сара Сандърс.\r\n\tАмериканските разузнавателни данни показват, че руските твърдения, че атаката е инсценировка, са неверни, допълни тя. \"Нашите разузнавателни данни говорят друго. Но не мога да кажа повече\", заяви Сандърс.\r\n\t   \r\n\tДържавният департамент също каза, че САЩ имат доказателства, позволяващи с \"голяма доза увереност\" да се заяви, че сирийското правителство е извършило атаката, но допълни, че САЩ все още работят за установяване на използваната смес от химикали.", "date": "2018.04.14", "title": "САЩ имат доказателства, че сирийското правителство е отговорно за химическата атака"}
{"url": "http://www.mediapool.bg/ozho-planira-poseshtenie-v-siriyskiya-grad-duma-news277964.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tИнспектори от Организацията за забрана на химическите оръжия (ОЗХО) планират посещение в сирийския град Дума - мястото на предполагаемата химическа атака от миналата седмица, съобщи Ройтерс.\r\n\tАко ситуацията по сигурността в района го позволява, инспекторите смятат да осъществят кратко посещение, са заявили източници от организацията.", "date": "2018.04.14", "title": "ОЗХО планира посещение в сирийския град Дума"}
{"url": "http://www.mediapool.bg/sasht-velikobritaniya-i-frantsiya-nanesoha-vazdushni-udari-v-siriya-news277951.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСъединените щати, Вeликобритания и Франция нанесоха рано в събота координирани и ограничени въздушни удари срещу сирийски инсталации за разработване, съхранение и производство на химически оръжия в отговор на химическата атака, при която преди седмица бяха убити десетки мирни граждани в сирийския град Дума. Toва е най-мащабната военна намеса на Запада в Сирия от началото на конфликта преди седем години.\r\n\tУдарите са продължили един час и засега не се предвижда друга военна операция срещу Сирия. Целите са били внимателно подбрани и съюзниците са се постарали да избегнат да улучат разположените в Сирия руски военни сили.\r\n\tНад 100 ракети са били изстреляни от кораби и бойни самолети, като ТАСС твърди, че сирийската противовъздушна отбрана е свалила повечето от тях със съветски комплекси \"Бук\" и \"Квадрат\".\r\n\t \r\n\tСирийското военно командване съобщи, че няма човешки жертви, а само материални загуби. Според сирийската държавна телевизия трима цивилни са ранени в град Хомс. Съюзниците не са понесли загуби. \r\n\t \r\n\tАмериканският министър на отбраната Джеймс Матис каза, че става въпрос за \"еднократен\" удар с ограничени цели, но президентът Доналд Тръмп допусна нови удари, ако режимът на сирийския президент Башар Асад използва отново химическо оръжие. \r\n\t \r\n\tАмериканският президент обяви ударите като отговор срещу \"варварството и бруталността\" на режима и благодари на съюзниците си.\r\n\t \r\n\tПо-късно в събота Тръмп похвали в Туитър  \"перфектно осъществения удар\" в Сирия и каза, че \"мисията е изпълнена\" и не е могло да има по-добър резултат. \r\n\t \r\n\t\r\n\t\t\r\n\t\r\n\t\r\n\r\n\t\r\n\t\t \r\n\r\n\t на западните съюзници и заплаши, че те няма да останат без отговор.\r\n\t \r\n\tСирийският режим осъди \"варварската и брутална агресия\" на западните страни и посочи, че нападението няма да повлияе на решителността на сирийската армия да засили борбата срещу бунтовниците и да възстанови контрола си над цялата страна.\r\n\t \r\n\t\r\n\t \r\n\tИнформацията за поразените цели и нанесените щети е все още противоречива. Според Вашингтон при ударите са използвани крилати ракети \"Томахок\". В 01 ч. сутринта по Гринуич са били поразени \r\n\t \r\n\tТелевизия \"Ал Джазира\" съобщи, че западните въздушни удари по Сирия са били насочени по военното летище Мезза в предградие на Дамаск и база на ПВО в района на планината Касюн, както и по 41-а бригада на силите за специално предназначение и 105-а бригада на Републиканската гвардия. \r\n\t \r\n\tСпоред телевизията са ударени общо девет цели в Дамаск, негови предградия и други райони на Сирия.\r\n\tСирийската държавна телевизия съобщи, че противовъздушната отбрана е влязла в действие срещу западните ракети. Според сирийски военни източници са били прехванати 20 ракети, които били изстреляни по района на Касва южно от Дамаск, предаде ДПА.\r\n\tСирийската държавна агенция САНА пък съобщи, че сирийската противовъздушна отбрана е прехванала всички ракети, изстреляни по цели в провинция Хомс.\r\n\t \r\n\tЛетището на Дамаск не е било сред целите на западните удари. Според САНА основните цели на въздушните удари са били обекти в предградия на Дамаск и позиции на ПВО.\r\n\t \r\n\tВ Дамаск е било частично нарушено електроподаването, съобщи панарабската телевизия \"Ал Маядин\", според която \"сирийската ПВО е поразила значителен брой от изстреляните по столицата ракети\".\r\n\t \r\n\t\r\n\t \r\n\t\r\n\t\t\"Нанесените в продължение на един час удари срещу сирийската програма за химически оръжия изпратиха ясно послание на сирийския президент Башар Асад\", заяви министърът на отбраната на САЩ Джеймс Матис.\r\n\r\n\t \r\n\t\r\n\t\t\"Ясно е, че миналата година режимът на Асад не разбра посланието\", каза Матис, припомняйки американските удари от април 2017 г. по сирийската военна база Шайрат близо до Хомс след приписана на Дамаск химическа атака. \r\n\t\r\n\t\t \r\n\t\r\n\t\tТой уточни, че при днешните удари са били използвани двойно повече ракети, отколкото в миналогодишните, когато бяха изстреляни 59 ракети.\r\n\t\r\n\t\t \r\n\r\n\tПредседателят на Комитета на началник-щабовете на въоръжените сили на САЩ генерал Джоузеф Дънфорд съобщи, че по данни на Пентагона западните удари по Сирия са били отразявани само от сирийската противовъздушна отбрана. \r\n\t \r\n\tДоколкото е известно на Вашингтон, намиращите се в Сирия руски военнослужещи и военна техника не са участвали в отразяването на тези удари.\r\n\t \r\n\t\r\n\t \r\n\t\r\n\t\tТой уточни, че целите на ударите са били внимателно подбрани и че съюзниците са се постарали да избегнат да улучат разположените в Сирия руски военни сили.\r\n\t\r\n\t\t \r\n\t\r\n\t\tДънфорд обаче подчерта, че Москва не е била предварително уведомена за ударите по Сирия.\r\n\t\r\n\t\t \r\n\t\r\n\t\tТой посочи, че са били използвани обичайните канали за предотвратяване на конфликти и те са били активно използвани тази седмица за решаване на въпроси, свързани с използването на въздушното пространство.\r\n\t\r\n\t\t \r\n\t\r\n\t\t\"Не сме извършили никаква координация с руснаците за ударите и не ги уведомихме предварително\", заяви Дънфорд.\r\n\t\r\n\t\t \r\n\t\r\n\t\t\r\n\t\r\n\t\t \r\n\t\r\n\t\t\r\n\t\t\tСпоред телевизия \"Ал Арабия\" обаче през последните дни сирийските власти са евакуирали техниката и военнослужещите от обектите, които бяха ударени от САЩ, Великобритания и Франция.\r\n\t\r\n\t\r\n\t\t \r\n\r\n\tСпоред британското министерство на отбраната, цитирано от Ройтерс, сред ударените цели има военен обект на около 24 км западно от Хомс, където се смята, че Сирия съхранява прекурсори (първични, изходни вещества) за химически оръжия. Министерството заяви, че удареният обект е бил отдалечен от всички известни струпвания на цивилни жилища.\r\n\t \r\n\tСпоред кореспондента на ТАСС правителственият квартал на Дамаск и президентският дворец не са пострадали от западните удари по града. Центърът на столицата, където има хотел с гостуваща руска парламентарна делегация, не е бил засегнат от западните удари. \r\n\t \r\n\t\r\n\t \n\n\r\n\tВ осемминутно телевизионно обръщение от Белия дом президентът Доналд Тръмп обяви, че САЩ, съвместно с Великобритания и Франция, са започнали военна операция срещу Сирия в отговор на извършената според тях от сирийския режим химическа атака в град Дума на 7 април.\r\n\tТръмп благодари на Великобритания и Франция и обеща, че операцията ще продължи \"колкото е необходимо\" и докато Сирия не престане да използва химически оръжия.Часове по-късно обаче стана ясно, че военната операция на практика е приключила и засега не са планирани нови удари.\r\n\tТръмп заяви, че се нанасят прецизни удари по \"обекти от програмата за производство на химически оръжия на сирийския диктатор Башар Асад\".\r\n\tПо думите му съдбата на режима в Дамаск е в ръцете на сирийците и предупреди Иран и Русия заради връзките им със Сирия.\r\n\t\"Каква е тази нация, която би искала да бъде свързвана с масовото убийство на невинни мъже, жени и деца?\", запита той.\r\n\t\r\n\tСАЩ, Франция и Великобритания се бият \"срещу варварството\", заяви Тръмп, който окачестви като \"чудовищни\" химическите атаки на Асад. Той каза, че на 7 април в Дума сирийският президент Башар Асад е използвал химически оръжия и това е \"значителна ескалация в употребата на химически оръжия от този много ужасен режим\".\r\n\tТръмп заяви, че ударите по Сирия са пряк резултат от неуспеха на Русия да спре употребата на химически оръжия от Сирия и добави, че Русия трябва да реши \"дали да продължи по този мрачен път или да се присъедини към цивилизованите нации\".\r\n\tТръмп увери, че САЩ не се стремят към \"безкрайно присъствие\" в Сирия и ще обмислят изтегляне на войските си, щом групировката \"Ислямска държава\" бъде разгромена.\r\n\tСАЩ разчитат на подобряване на отношенията си с Русия и Иран, но приемат, че това може да не стане, заяви Тръмп.\r\n\t\r\n\tБританският премиер Тереза Мей заяви, че е наредила нанасянето на координирани и високоточни удари за намаляване на капацитета на сирийския режим за химически оръжия и възпиране на употребата им, предаде Ройтерс.\r\n\tМей увери, че тези удари нямат за цел намеса в гражданската война, нито смяна на режима.\r\n\t\"Действаме заедно с нашите американски и френски съюзници\", каза Мей.\r\n\tТереза Мей заяви, че ударите са ограничени и високоточни. По думите й те не ескалират допълнително напреженията в региона и се прави всичко възможно да се избегнат цивилни жертви.\r\n\tЦелта на операцията е възпиране на сирийския режим. Тя ще изпрати ясен сигнал на всеки друг, който смята, че може безнаказано да използва химически оръжия, заяви британският премиер.\r\n\tМей заяви, че решението за употреба на сила не е било взето с лека ръка. \"Направих това, защото смятам, че тези действия са в националния интерес на Великобритания\", каза тя.\r\n\t\"Не можем да допуснем използването на химически оръжия да се нормализира - в Сирия, по улиците на Великобритания или където и да било другаде по света\", заяви Тереза Мей.\r\n\tМей заяви, че не е имало алтернатива на военната операция в Сирия и спомена руските налагания на вето на проекторезолюции в Съвета за сигурност на ООН.\r\n\t\r\n\tФренският президент Еманюел Макрон заяви, че Франция участва в операцията в Сирия заедно със САЩ и Великобритания, защото Париж и съюзниците му не могат \"да толерират да се банализира употребата на химически оръжия\", предаде Франс прес.\r\n\tЗапочналата намеса \"е ограничена до капацитета на сирийския режим, позволяващ производство и употреба на химически оръжия\", обясни Макрон малко след съобщение, че над сирийската столица Дамаск са прелетели самолети и са били чути силни експлозии.\r\n\t\"Няма никакво съмнение във фактите и отговорността на сирийския режим за смъртта на десетки мъже, жени и деца\" в химическа атака в град Дума на 7 април, заяви Макрон.\r\n\t\"Червената линия, която Франция определи през май 2017 г., бе премината. Затова наредих на френските въоръжени сили да с намесят тази нощ в рамките на международна операция, водена в коалиция със САЩ и Великобритания и насочена срещу незаконния химически арсенал на сирийския режим\", заяви френският президент.\r\n\t\"Франция и партньорите й още днес ще възобновят усилията си в ООН да се въведе международен механизъм за установяване на отговорностите, предотвратяване на безнаказаността, и осуетяване на всеки опит за рецидив на сирийския режим\", каза Макрон.\r\n\t\"От май 2017 г. приоритетите на Франция в Сирия са постоянни: завършване на борбата срещу \"Ислямска държава\", създаване на достъп на хуманитарната помощ до цивилното население, задействане на колективна динамика за постигане на политическо уреждане на конфликта, за да може Сирия най-сетне отново да познае мира и да бдим за стабилността в региона. Ще продължа решително тези приоритети в следващите дни и седмици\", заяви френският президент.\r\n\tМакрон уточни, че както се изисква от конституцията, \"парламентът ще бъде уведомен и ще се организират парламентарни дебати след това решение за намеса на въоръжените ни сили в чужбина\".", "date": "2018.04.14", "title": "САЩ, Великобритания и Франция нанесоха въздушни удари в Сирия"}
{"url": "http://www.mediapool.bg/dbg-napusna-reformatorskiya-blok-news277967.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПартия \"Движение България за гражданите\" (ДБГ) взе решение да не бъде част от коалицията Реформаторски блок (РБ). Това обяви председателят Димитър Делчев в събота след проведен Национален съвет на партията. Като причина за напускането на Блока бе изтъкнат мотивът, че част от партиите в РБ не желаят с действия да бъдат опозиция на прокорупционното управление на ГЕРБ и Обединени патриоти.\r\n\tРешението бе взето само два днш, след като бе създадено обединението \"Демократична България\", в което влизат \"Да, България\", ДСБ и \"Зелените\"\r\n\tНа въпрос за евентуални разговори с Демократична България, Делчев припомни: \"Ние имаме отдавна изразена позиция и се гордеем с нея. Тя е нашето усилие да отхвърляме корупционния модел на управление на ГЕРБ. Това не изключва разговори с партии, които споделят голямата цел - промяна в модела на управление\".\r\n\tСлед решението на ДБГ в Реформаторския блок остават единствено СДС, БНД на доц. Борислав Великов и бившия здравен министър Петър Москов.\r\n\tНа 10 март ДБГ реши, че замразява членството си в Реформаторския блок, тъй като не вижда достатъчна опозиционност в действията на коалицията. От партията, основана от Меглена Кунева, настояха тогава за незабавни действия от страна на РБ за падане на кабинета \"Борисов 3\".", "date": "2018.04.14", "title": "ДБГ напусна Реформаторския блок"}
{"url": "http://www.mediapool.bg/novoruski-legendi-i-mitove-i-news277961.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНа 3 т. м. беше световното представяне на най-новата книга на харвардския историк Тимъти Снайдър Пътят на несвободата. Русия, Европа, Америка.[1] Не знам друг като него да може да прави точни политологически изводи от професионално организирана историческа фактология; да не говорим, че неговите изводи ни засягат пряко. Започнах да пиша статия, представяйки основната му аргументация, когато на 9 т. м. се появи ненадейно руско включване по темата. Тъй като то е едновременно предварително изчислено в мисленето на Снайдър – но и надминава очакванията му – реших, че може да свърши работата на руска фуга, предшестваща американската симфония в Новоруски легенди и митове 2.\r\n\tИде реч за една статия в официозното списание Россия в глобальной политике, озаглавена \"Самотата на метиската (14+)”.[2] Самотната метиска според автора е Русия; (14+) е многозначителна добавка, която ще разясня по-долу; а авторът е Владислав Сурков, „дясната ръка” на Путин до уволнението му от официален свръхвластови пост през 2013 година. Оттогава Сурков е използван като „момче за специални поръчки”, изискващи нечиновническа инициативност и поемане на рискове; официалният му ранг е – прощавайте, звучи комедийно, както всички имперски рангове, преведени през ХVІІІ век от немски, които Путин възстанови – \"Действителен държавен съветник на Руската федерация първи клас”, което го било изравнявало с армейски генерал или с адмирал.\r\n\tИгривият тон на заглавието подготвя читателя, че авторът може да говори за Русия най-глобално-дълбинно сериозно, но с иронично-самоиронично пламъче: човекът се е освободил. Далеч е Сурков от Иван Илин, официалния идеолог на Путин от ХХ век, който твърдеше, че за Русия може само молитвено да се мълчи: “Нима за нея може да се говори? Тя е като жива тайна: с нея можеш да живееш, по нея можеш да въздишаш, на нея можеш да се молиш; и непостигайки я, да я лелееш в себе си; и да благодариш на Твореца за това щастие; и да мълчиш…”[3] Путиновите чиновници тъкмо усвоиха мъдростта на Илин, и ето ти сега Сурков, който и свален има неизвестно колко голяма власт, който сам е метис от чеченец и славянка – вменява това състояние на мелез на Майка Русия!?\r\n\tИ така, защо Русия да е метиска? Защото е! – твърди Сурков – метиска, родена от съешаването на Запада с Изтока. Поради което може да бъде част и от Запада, и от Изтока. Първо опитва да е от Изтока и почти си туря един „татаро-монголски завоевател” за цар. Но се осъзнава в последния момент и се отплесва по Запада чрез славянските царе Лъже-Димитрий и Петър І. Западна Европа, която – пояснява Сурков – „може да се смята за най-склонният към масово насилие и най-кръвожаден от всички континенти”, я прелъстява да участва в постоянните си гадни войни; Русия, благодарение на руското в себе си (а не на получената наготово от Запада военна наука и техника), постоянно побеждава, но постоянно е нещастна.\r\n\tНе защото Западът не я иска, той я иска (за да я пороби); и тя се оставя, като туря тоя път разни немкини на престола си, после Западът я заразява с комунизъм, но тя и тази невярна болест успява да преболедува; но Западът не я оставя на мира, дава ѝ демокрация, като я лъже, че това било лекарство за комунизъм, и почти успява да я унищожи този път! Но идва Путин и донася 2014 година! Не се казва какво се случва в тази година, а само, че от нея нататък, едно 100-200-300 години, Русия вече няма да ходи ни на Изток, ни на Запад, а ще си стои у дома и ще пребъде сама в себе си. Оттук и загадъчното 14+ в заглавието. Можеше да бъде +безкрайност, можеше като Райха да е хилядолетие, но службата на Сурков е да съветва държавата, затова е реалист: 300 години максимум – като русалките на Андерсен.\n\n\r\n\tСбитият преразказ свърши, сега да се успокоим с малко аналитика. Защото да се четат докрай такива държавнически размишления е интелектуално самоунижение, да се преразказват е мазохизъм, но като мазохизма на Русия, без удоволствие… Защо високопоставен путинист като Сурков си позволява да пише така и каква е аудиторията под прицел?\r\n\tКогато бях малък, но прочел вече Древногръцки легенди и митове от Кун, намислих, че най-ефективното писателстване е да съчиниш мит: пишеш една приказка и после цял живот те цитират! Отпосле прочетох Фройд и разбрах защо писателите не се нахвърлят масово на този жанр: да съчиниш мит е много трудно, ако става дума за истински мит, за измислица, която ни разкрива истината (както е разсъждавал Аристотел). Но в наше време политически митове се измислят с цел истината да бъде скрита. Защо тогава смятам, че Сурков е сътворил поредния руски властови мит, а не просто хвърля поредната им лъжа?\r\n\tЗащото за пръв път официален руснак отговаря на два въпроса, които до онзи ден в Русия отговор нямаха (а именно митът отговаря на „въпроси без отговор”, а не просто подменя верния отговор): „Защо Русия се отказа от демокрацията?” и „Защо Русия заграби Крим?” Не само нямаха отговор, а самите въпроси бяха табу, под страх от президентски гняв. Лично Сурков навремето измисли как Русия да лъже, че не се е отказала от демокрацията – тя си строяла „суверенна демокрация”. На въпроса „суверенна от кого?”, Сурков и тути кванти мълчаха. А сега става ясно, че още тогава идеята е била: „суверенна от Запада”. Знаем, че понякога прилагателното отрича същината на съществителното – златната ябълка не се яде, суверенната демокрация не е народовластие. Лъжата за суверенната демокрация бе последвана от други лъжи, в тях златната ябълка бе подменена с пластмасова ябълка, само боядисана със злато, а тя на свой ред – с пластмасова ябълка, боядисана с фалшиво злато. Знаем, че такива ябълки стават само за играчки на малки деца. А Сурков знае, че ние от заграницата на Русия деца не сме и няма да се заиграем. Очевидно адресатът на Сурковите лъжи е бил собственият му народ. Но те явно са се натрупали толкова, че дори на руснаците им е дошло много.\r\n\tЗатова Сурков рязко сменя говоренето, сменя лъжите с „истината”: Русия се е отказала от демокрацията, поне от 2014 година насам. Това там за „суверенната демокрация” бяха последните ни опити да излъжем Запада и себе си, че сме като него. Сега можем да въздъхнем с облекчение и да кажем честно пред своите си – и който чужд иска да слуша – че Русия вече няма да се мъчи и маймуносва: демократичните блянове – дотук. Сега вече ще бъдем себе си и ще се управляваме по нашему. (Казват, че той е измислил и името на путинисткото движение \"Нашите”.) Защо е възможно всичко това днес? Защото бил настъпил историческият момент. И как го познахме, че е настъпил? Сурков може да отговори: ами псковският монах Филотей как позна през ХVІ век, че Москва е третият Рим? Позна, защото оттогава Русия се държи така, че да стане Рим 3! И аз сега ви казвам: Русия ще започне – и започна вече – да пребивава в себе си. Това не значи, че няма да има сношения с неруския свят, но в тях ще остава себе си, няма да се прави на Запад или Изток за чужда угода. Русия ще си поиска своите \"права”.\r\n\tПоследното не е преразказ, а цитат – а какво значи то не ни се казва, нека всеки свободно си го пълни със съдържание от сегашни и бъдещи действия: за руснака ще бъде радост, а за неруснака – плач и скърцане със зъби! Кой ѝ е дал тия права? Сама си ги е дала. И няма да се съобразява с никакви конвенции, валидни в неруския свят. Защото вече има силата, която нямаше – или не демонстрираше – до 2014. Тук има пряко подменяне на правото със силата, но новомитологична Русия може само да се гордее с това. Така говори митът, а дали Русия реално има такава сила е друг въпрос, който в рамките на мита не се задава. Пък за външна консумация надеждата е, че наглото безсрамие, ако не обезоръжава, поне внася объркване. Поне в началото.\r\n\tСурколозите бездруго биха се заели с формата на това митотворчество: заемките и скритите цитати са в културно-стиловия диапазон от Блок (\"Скитите”) до завършващата мръсна дума – от уличния арсенал на съвременната руска дипломация; аз не изпитвам тъкъв изследователски интерес, надявам се и вие, любезни читатели.\r\n\tВ своята книга Тимъти Снайдър е „изчислил” съвременната позиция на Русия – позицията на вечно онеправданата невинност, която ѝ дава морално право да иска компенсации. Но той не е очаквал, че Русия може да признае, че анексирайки Крим, тя не че си е взела своето (както беше досегашната лъжа), а е заграбила чуждото. И да се гордее с тази първа победа, която е само началото на осъществяването на руските „права”, защото е настъпил „историческият момент”. Настъпил е момент, това е вярно, моментът, според Сурков, в който лъганият-прелъган руски народ е дотолкова замаян, че може да приеме и такъв мит, обясняващ неговото настояще и бъдеще.\r\n\tПо този начин Путин има още една опция за словесни манаври: когато му изнася, може да си кара по досегашните лъжи а ла Лавров: не сме ние, наши там няма, вие сами сте се нашибали (по Гогол…). А може и да обърне а ла Сурков: вие кво искате бе, басма ли да ви цепим? Ние, великата-могъща Русия!? Същите две линии държаха комунистическите партии на власт: всички са братя, другарки и другари, ние сме за мир в целия мир… Но при желание веднага обръщаха дебелия край: ти си враг, враговете ние нали знаеш кво ги правим?!\r\n\tКато споменахме комунистическата рационалност на Сурковото митотворчество, можем да се сетим, че Маркс като че с учудване беше отбелязал: дори идеята може да стане материална сила, стига да овладее масите. Сурков е разбрал друга истина за Путин през ХХІ век (но и за Хитлер и Пол Пот през ХХ): и най-голямата глупост може да стане материална сила, стига да овладее ума на един-едничък диктатор. И няма значение дали това се преживява като бълнуваща обсесия или студена калкулация, важното е, че оправдава всякакви действия на самодържеца.\r\n\t\r\n\t\r\n\t\r\n\t\r\n\tТекстът е взет от .", "date": "2018.04.14", "title": "Новоруски легенди и митове (I)"}
{"url": "http://www.mediapool.bg/ninova-konfliktat-v-blizkiya-iztok-ne-mozhe-da-bade-reshen-s-voenni-sredstva-news277966.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСпоред лидера на БСП Корнелия Нинова конфликтът в Близкия Изток не може да бъде решен с военни средства, а с трайно политическо решение със съдействието на ООН.\r\n\t\"Военната сила само задълбочава проблемите, а не ги решава. Употребата на химическо оръжие, разбира се, е недопустима, но такава употреба в Сирия трябва да бъде установена и доказана от независимо разследване на ООН. Военни действия без санкция на ООН, както и задълбочаване на кризата в отношенията между Русия и САЩ, ни отдалечават от целта - траен мир в Близкия Изток\", коментира тя в събота.\r\n\t\"Мястото на това решение е Съвета за сигурност към ООН. Надяваме се, че там ще се свали напрежението и в диалог, във взаимно разбирателство, ще бъде изготвена трайна позиция за намиране на мирно излизане от кризата и развитие на Близкия Изток в бъдеще\", заяви Нинова.", "date": "2018.04.14", "title": "Нинова: Конфликтът в Близкия Изток не може да бъде решен с военни средства"}
{"url": "http://www.mediapool.bg/nato-i-es-podkrepiha-deistviyata-v-siriya-news277952.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t\r\n\t\t\r\n\t\t\tГенералният секретар на НАТО Йенс Столтенберг и председателят на Европейския съвет Доналд Туск подкрепиха решението на САЩ, Великобритания и Франция за нанасяне на удари по Сирия в отговор на химическата атака, проведена от силите на президента Башар Асад.\r\n\t\t\r\n\t\t\t \r\n\t\t\r\n\t\t\t\"Това ще намали възможността на режима да извършва по-нататъшни атаки срещу населението на Сирия с помощта на химически оръжия\", се посочва в позиция на Столтенберг.\r\n\t\t\r\n\t\t\t \r\n\t\t\r\n\t\t\t\r\n\t\t\t\r\n\t\t\t\r\n\t\t\r\n\t\t\r\n\t\t\t \r\n\t\t\r\n\t\t\tГенералният секретар на ООН Антониу Гутериш призова от своя старана всички страни да проявят сдържаност и да се въздържат от всякакви действия, които могат да доведат до ескалация след ударите на САЩ, Великобритания и Франция в Сирия тази нощ, съобщи  Франс прес.\r\n\t\t\r\n\t\t\t \r\n\t\t\r\n\t\t\t\"Призовавам всички страни членки на ООН да проявят сдържаност в тези опасни обстоятелства и да избягват действия, които могат да доведат до ескалация и да засилят страданията на сирийския народ\", се казва в декларация на Гутериш.\r\n\t\t\r\n\t\t\t \r\n\t\t\r\n\t\t\t Той отмени посещение в Саудитска Арабия заради военната операция на трите западни страни в Сирия, насочена срещу военни химически обекти, които според тези страни притежава сирийското правителство.\r\n\t\t\r\n\t\t\t \r\n\t\t\r\n\t\t\t\"Всяка употреба на химически оръжия е ужасяваща\", се казва в декларацията на Гутериш. Той подчертава, че трябва да се действа съобразно с Устава на ООН и международното право.\r\n\t\t\r\n\t\t\t \r\n\t\t\r\n\t\t\tЗападната военна интервенция в Сирия не бе разрешена от Съвета за сигурност на ООН.   \r\n\t\t\r\n\t\t\t \r\n\t\t\r\n\t\t\tГутериш призова страните - членки на Съвета за сигурност, да се споразумеят за разследване, което да установи извършителите на химически нападения в Сирия.\r\n\t\t\r\n\t\t\t \r\n\t\t\r\n\t\t\t\r\n\t\t\r\n\t\t\t \r\n\t\r\n\t\r\n\t\tМалко преди това Гутериш предупреди за риск от \"тотална военна ескалация\" в Сирия заради хаоса в Близкия Изток и невъзможността да се постигне компромис, съобщиха световните агенции. \r\n\r\n\t \r\n\t\"Близкият Изток е в хаос. И то до такава степен, че се превърна в заплаха за мира и международната сигурност. Студената война се завърна. Сирия днес представлява най-сериозната заплаха за международния мир и сигурност. Нарастващото напрежение и невъзможността да постигнем компромис в Съвета по механизъм за контрол, заплашват да доведат до мащабна военна ескалация”, заяви Гутериш по време на извънредното заседание на Съвета за сигурност на ООН, свикано по искане на Русия.\r\n\t \r\n\tТо се проведе малко преди САЩ, Великобритания и Франция да атакуват цели на режима на Башар Асад в Сирия в отговор на нападението с химическо оръжие в град Дума преди седмица. \r\n\t \r\n\tГутериш съобщи, че до часове експертите от Организацията за забрана на химическите оръжия ще започнат работата си в Сирия. Той посочи, че сирийските власти са готови да предоставят на инспекторите \"всички необходими условия\", за да работят \"прозрачно\". \r\n\t \r\n\t\r\n\t \r\n\tАмериканският посланик в организацията Ники Хейли заяви, че сирийският президент Башар Асад е използвал поне 50 пъти химически оръжия по време на седемте години  на конфликта.\r\n\t \r\n\t\"В един момент трябва да се направи нещо, трябва да се каже \"достатъчно\". Видяхме какво стана в Солсбъри. Това е нов опит за завръщане на химическите оръжия и не можем да го допуснем. Към онези, които се чудят защо Асад би го направил: поради същата причина, заради която го направи няколко пъти след Хан Шейхун - за да елиминира враговете си в региона. Има доказателства за това”, каза Ники Хейли.\r\n\t \r\n\t”Русия сама не се спря пред нищо да защити многократната употреба на химически оръжия от сирийския режим. Русия сама уби съвместния механизъм за контрол над употребата на химически оръжия в Сирия. Русия сама използва правото си на вето шест пъти, за да попречи на осъждането на употребата на химически оръжия от режима на Асад\", добави тя.\r\n\t \r\n\tОт своя страна руският посланик в ООН Василий Небензя обвини Съединените щати в \"пряко подстрекателство\" към мащабна война в Сирия. По думите му Вашингтон и съюзниците му - Великобритания и Франция се интересуват само от свалянето на режима на Башар Асад.\r\n\t \r\n\t\"Войнствената реторика от всички страни се засилва, включително на най-високо ниво. По бреговете на Сирия Съединените щати и съюзниците им струпват военни и техника. И това става след като Вашингтон взе еднолично решение да поеме курс на военен сценарий в Сирия. Не трябва да го допускаме, защото то ще има тежки последствия за световната сигурност.\"\r\n\t \r\n\tПо-рано говорителят на руското министерство на отбраната Игор Конашенков обвини конкретно Великобритания, че е организирала \"провокацията\" с мнимата химическа атака в Източна Гута.\r\n\t \r\n\t\"Руското военно министерство има доказателство за прякото участие на Великобритания в организирането на тази провокация в Източна Гута. Знаем със сигурност, че между 3 и 6 април представители на т.нар. \"Бели каски\" са били притискани от Лондон да изпълнят по най-бързия начин планираната преди това провокация. Истинската цел вече е ясна на всички - да се провокират САЩ да извършат въздушен удар срещу Сирия\", посочи Игор Конашенков.\r\n\t \r\n\tПостоянният представител на Великобритания в ООН Карън Пиърс отрече Обединеното кралство да има връзка с предполагаемата химическа атака в Сирия. \r\n\t \r\n\t\"Това е гротеска! Това е явна лъжа - една от най-слабите фалшиви новини, дошли от руската пропагандна машина! Но бих искала да използвам възможността и да заява категорично, че Великобритания не е и никога няма да бъде замесена в употребата на химическо оръжие\".", "date": "2018.04.14", "title": "НАТО и ЕС подкрепиха действията в Сирия"}
{"url": "http://www.mediapool.bg/borisov-nauchil-za-udarite-v-siriya-ot-voennoto-razuznavane-a-ne-ot-partnyori-news277960.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългария подкрепи ударите на САЩ, Великобритания и Франция в Сирия заради атаката химическо оръжие, извършена от режима на президента Башар Асад миналата седмица.\r\n\tЧасове след ударите премиерът Бойко Борисов събра на извънредно заседание вицепремиерите Красимир Каракачанов и Екатерина Захариева и ръководителите на службите за сигурност, след което Министерският съвет излезе с позиция, осъждаща употребата на химическо оръжие.\r\n\t, се посочва в българската позиция.\r\n\tВ същото време правителството изрази загриженост от възможна ескалация на конфликта и призова ”всички страни и особено сирийския режим да преустанови всякакви действия, нарушаващи международното хуманитарно право”.\r\n\t, каза Екатерина Захариева и подчерта, че правителството ни изразява пълна подкрепа за работата на организацията за забрана на химическо оръжие.\n\n\r\n\t\r\n\tПо-рано вицепремиерът и военен министър Красимир Каракачанов обяви в интервю за БНТ, че той и премиерът Бойко Борисов са получили информация късно снощи за удара срещу Сирия, но по линия на военното ни разузнаване, а не на партньорските служби.\r\n\t, каза Каракачанов.\r\n\t, каза Каракачанов.\r\n\tНовината за информацията на военното ни разузнаване идва на фона на многократните заплахи на американския президент Доналд Тръмп в \"Туитър\" през последната седмица за предстоящ удар в Сирия.\r\n\tСъщевременно в последните седмици експерти и анализатори предупредиха, че България рискува да остане изолирана при споделянето на информация между евроатлантическите ни партньори заради половинчатата позиция по случая \"Скрипал\" и отказа ни да изгоним руски дипломати в знак на солидарност с Великобритания.\r\n\t\r\n\tНяма пряка опасност за България от въздушните удари в Сирия, коментира по-рано вицепремиерът Красимир Каркачанов.По думите му атаката е била еднократен предупредителен удар към сирийското правителство.\r\n\t, каза Каракачанов, цитиран от БНР.\r\n\tПо думите му не е необходимо да се повишава готовността на нашите въоръжени сили, макар че \"Гранична полиция\", специалните сили и други подразделения на армията, които охраняват българо-турската граница, ще са внимателни за приток на нелегални имигранти.\r\n\t, посочи той.", "date": "2018.04.14", "title": "Борисов научил за ударите в Сирия от военното разузнаване, а не от партньори"}
{"url": "http://www.mediapool.bg/kostov-predupredi-za-politicheski-razminavaniya-v-demokratichna-bulgaria-news277968.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНовото политическо обединение \"Демократична България\", което събра заедно \"Да, България\", ДСБ и \"Зелените\", е съставено от партии, част от които имат политически разминавания. Това коментира в събота създателят на ДСБ и бивш премиер Иван Костов пред Дарик радио.\r\n\tКато пример за политически разминавания той даде позициите на основаната от него партия ДСБ и \"Зелените\" по някои теми.\r\n\t, каза още Костов.\r\n\tПо повод въздушните удари на САЩ, Великобритания и Франция в Сирия Костов заяви, че това не е начало на по-мащабен конфликт.\r\n\tПо думите му руската пропагандна машина разпространява тезите за предстояща световна война, което е напълно несъстоятелно, но това е начин да се всява страх.\r\n\tСпоред него много са причините да се смята, че риск от голям военен конфликт не съществува.\n\n\r\n\tКостов каза, че целта на ударите е да се унищожи възможността на Дамаск да произвежда химическо оръжие.\r\n\tТой коментира още, че с позицията си да не изгони нито един руски дипломат в знак на солидарност с Великобритания, която обвини Русия за отравянето на двойния агент Сергей Скрипал, България може само да отдалечи страната от влизането в Шенген и в еврозоната.\r\n\tПо думите му в Европа мисленето е много по-различно от това тук и затова обществото трябвало да \"трансформира част от разбиранията си\". Като пример затова посочи Истанбулската конвенция.\r\n\t\"Когато не се ратифицира конвенцията, към Народното събрание се проявява огромно подозрение, че не е адекватно с ценностите на Европейския съюз\", уточни Костов.", "date": "2018.04.14", "title": "Костов предупреди за политически разминавания в \"Демократична България\""}
{"url": "http://www.mediapool.bg/plevneliev-bulgaria-tryabvashe-da-izgoni-edin-ruski-razuznavach-news277954.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългария трябваше да изгони един руски разузнавач, активен в България, който има дипломатически паспорт, за да покаже солидарност с европейското си семейство, каза бившият президент Росен Плевнелиев (2012-2017).\r\n\t \r\n\tТой смята, че това е щяло да позиционира България по друг начин.\r\n\t \r\n\tСпоред Плевнелиев работещата формула за България не е принципът на цар Борис III \"Винаги с Германия, никога срещу Русия\".\n\n\r\n\t \r\n\tБългаринът избира центъра, когато духат ветровете, но не е това изборът на Левски, допълни Плевнелиев пред БНТ.\r\n\t \r\n\t\r\n\t\tБългария остана една от малкото страни в ЕС, които не изгониха руски дипломати в знак на солидарност с Великобритания заради отравянето на нейна територия на бивш руски агент и неговата дъщеря. Премиерът Бойко Борисов поиска допълнителни доказателства за вината на Русия, въпреки че срещу позицията му има съпротива дори в ГЕРБ.\r\n\t\r\n\t\t \r\n\r\n\tПлевнелиев коментира, че имало много лидери, които дават заявка за \"силни\", но им липсва мъдрост.\r\n\t \r\n\tМного лидери по света се правят на силни лидери, но малцина са мъдрите, заяви президентът Росен Плевнелив (2012-2017). \r\n\t \r\n\tТой припомни, че в исторически план след силни лидери е настъпвала голяма катастрофа, като за такива посочи Владимир Путин, Реджеп Ердоган, Виктор Орбан, Доналд Тръмп и други. \r\n\t \r\n\t\" Например, президентът на Русия е много силен - той окупира територия на съседа си, дестабилизира десетки държави около себе си. Но той за мен не е доказателство за мъдрост. Президентът на САЩ - излиза и казва \"Америка на първо място\". На мен ми се щеше именно президентът на Съединените щати да каже \"Мир на първо място\", а не да се връщаме десетилетия назад\", коментира Плевнелиев.\r\n\t \r\n\tТой определи действията на Виктор Орбан като \"източване на демократичната държава\" и определи Тръмп, Путин и Ердоган като лидери, които омаловажават демокрациите на собствените си народи. \r\n\t \r\n\tНай-големият дефицит днес е образователният, заяви Плевнелиев, защото уроците на историята не са научени.\r\n\t \r\n\tДнес имаме нужда от устойчиви решения и по отношение на ситуацията, в която се намира планетата, климатичните промени, глобалните кризи, заяви Плевнелиев. \r\n\t \r\n\tНито един от \"силните лидери\" не дава такива, допълни той.\r\n\t \r\n\tАко се връщаме назад към ужасните столетия на доминирането на националните интереси и велики сили, вървим към тежък конфликт, допълни бившият президент.\r\n\t \r\n\tРосен Плевнелиев определи българското европредседателство като по-успешно от очакваното. Според него е мъдър ход на българската държава да се поставят приоритетите ? като интегрирането на Западните Балкани.", "date": "2018.04.14", "title": "Плевнелиев: България трябваше да изгони един руски разузнавач"}
{"url": "http://www.mediapool.bg/pochina-legendarniyat-rezhisyor-milosh-forman-news277958.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГолемият режисьор Милош Форман е починал на 86 г. в Съединените щати след кратко боледуване, съобщи \"Ройтерс\".\r\n\tИнформацията беше съобщена от неговата съпруга Мартина.\r\n\t\"След кратко боледуване почина Милош Форман. Той си отиде заобиколен от семейство и приятели”, пише в официалното съобщение.\r\n\tФорман е роден в чешкия град Чеслав. Родителите му загиват в концлагер по време на Втората световна война.\r\n\tПрез 1967 г. Форман заминава на специализация в САЩ, през 1968 г. е в Париж за преговори за провеждане на снимки на нов филм и остава там, заради събитията от Пражката пролет.\n\n\r\n\tОт 1971 г. работи в САЩ и още с първия си филм печели престижния фестивал в Кан.\r\n\tКинокариерата на Форман започва още през 1955 г. В Чехословакия снима филмите \"Черен Петър“ (1964 г.), ”Любовта на русокосата“ (1965 г.) и „Пожар, момичето ми“ (1967 г.).\r\n\tТой е режисирал едни от най-култовите филми в Холивуд като ”Полет над кукувиче гнездо”, ”Коса”, ”Амадеус” и ”Човек на Луната”.\r\n\tФорман работи с операторите Хаскъл Уекслър и Мирослав Ондржичек, и актьорите Джак Никълсън, Луис Флечър, Трийт Уилямс, Джон Савидж, Джеймс Кагни, Хауърд Ролинс, Брат Дуриф, Том Хълси, Ф. Мъри Ейбръхам, Анет Бенинг и др.", "date": "2018.04.14", "title": "Почина легендарният режисьор Милош Форман"}
{"url": "http://www.mediapool.bg/den-na-traur-v-pamet-na-zhertvite-ot-intsidenta-na-magistrala-trakiya-news277955.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДнес е ден на национален траур след в памет на жертвите на тежката катастрофа на автомагистрала \"Тракия\".\r\n\tШест души загинаха, а над 20 са ранени след като кола удари автобус и той се преобърна близо до Вакарел.\r\n\tВ памет на загиналите националните флагове на всички държавни институции ще бъдат свалени наполовина.\r\n\tСъстоянието на най-тежко пострадалите при катастрофата остава сериозно, но те са стабилизирани и контактни. Четирима от тях са на собствено дишане и само един от тях остава на апаратно.\r\n\tПо-леко пострадалите са само с охлузни рани и лекарите обещават, че до няколко дни ще бъдат изписани.", "date": "2018.04.14", "title": "Ден на траур в памет на жертвите от инцидента на магистрала \"Тракия\""}
{"url": "http://www.mediapool.bg/moskva-zaplashi-che-atakite-v-siriya-nyama-da-ostanat-bez-posledstviya-news277953.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДействията на Съединените щати в Сирия нарушават международното право, още повече задълбочават хуманитарната катастрофа и носят страдание на цивилното население. Това каза руският президент Владимир Путин по повод въздушните атаки в Сирия.\r\n\tПо думите му те могат да предизвикат нова бежанска вълна. По-рано Москва предупреди, че военните удари на САЩ, Великобритания и Франция в Сирия, няма да останат без последствия.\r\n\t, коментира още Путин.\r\n\tТой съобщи, че Русия свиква извънредно заседание на Съвета за сигурност на ООН, за да обсъдят ”агресивните действия на САЩ и съюзниците им”., каза по-рано руският посланик във Вашингтон Анатолий Антонов.\r\n\tПрессекретарят на руското МВнР Мария Захарова заяви, че САЩ и техните съюзници са нанесли удара по Сирия в момента, в който страната е получила шанс за мирно бъдеще, предава ТАСС., заяви Захарова, имайки предвид, че подкрепяните от Русия сирийски правителствени сили си върнаха голяма част от териториите, които бяха държани от бунтовнически групи., заяви Захарова.\r\n\tТя сравни сегашното положение с началото на войната в Ирак през 2003 г. въз основа на твърдения, че Ирак разработва оръжия за масово поразяване.\r\n\tПреди 15 години Белият дом използва епруветка и своя държавен секретар, а сега \"вместо епруветки Вашингтон използва медиите\", заяви Захарова, цитирана от ТАСС.\r\n\tЗаместник-председателят на руската парламентарна комисия за отбраната Александър Шерин сравни Доналд Тръмп с Адолф Хитлер и заяви, че приема тези действия като насочени срещу Русия, съобщи АП.\r\n\tТръмп \"може да бъде наречен Адолф Хитлер номер 2 на нашето време. Той дори избра същия час, в който Хитлер нападна Съветския съюз\", каза Шерин пред агенция РИА.\r\n\tНачалната атака на нацистките сили срещу Съветския съюз през 1941 г. започна около 04 ч. сутринта местно време (съвпада с българското).\r\n\tНито една от изстреляните по Дамаск ракети не е влязла в зоната на покритие на руската ПВО в Тартус и Хмеймим, заяви руското министерство на отбраната, цитирано от ТАСС.", "date": "2018.04.14", "title": "Москва заплаши, че атаките в Сирия няма да останат без последствия"}
{"url": "http://www.mediapool.bg/obvinenie-za-shofyorkata-na-avtomobila-prichinila-tezhkata-katastrofa-news277969.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЗа 72 часа е задържана 29-годишната жена от Плевен, която се удари с автомобила си в автобус при тежката катастрофа край Вакарел в петък. Това обяви на извънреден брифинг наблюдаващият прокурор по делото Мирослав Ангелов в Софийската окръжна прокуратура.\r\n\tТой обясни, че няма техническа неизправност на автомобила на 29-годишната шофьорка и че катастрофата се дължи на нейни субективни действия. Тя е с обвинение за извършено престъпление, квалифицирано като \"причиняване на пътно-транспортно произшествие, при което са загинали и пострадали повече от двама души\".\r\n\tПри трагичния инцидент вчера край Вакарел живота си загубиха шестима, а над 20 са пострадалите, които са настанени в различни столични болници.\r\n\tЩе бъде внесено искане за постоянна мярка за задържане на 29-годишната жена, която ще се гледа в понеделник. Ангелов каза още, че до момента са разпитани 26 свидетели, сред които и пострадалите, които са настанени в болниците.\r\n\tПробите за наркотици и алкохол както на шофьора на автобуса, така и на водачката на лекия автомобил са отрицателни, каза още Мирослав Ангелов.\n\n\r\n\tОт Прокуратурата призоваха свидетели на катастрофата от другите автомобили, които са били на магистралата по време на тежкия инцидент, да се обадят, за да може истината да се изясни по-бързо.", "date": "2018.04.14", "title": "Обвинение за шофьорката на автомобила, причинила тежката катастрофа"}
