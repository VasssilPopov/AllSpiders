{"url": "http://www.mediapool.bg/lyuis-hamiltan-vze-parva-pobeda-za-sezona-news278507.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЧетирикратният световен шампион Люис Хамилтън (Великобритания) с \"Мерцедес\" спечели състезанието за Голямата награда на Азербайджан във Формула 1, четвърти кръг за сезона.\r\n\tПобедата му дойде след поредица изненадващи обрати и бе до голяма степен резултат на късмет, което призна и самият той след края на състезанието.\r\n\tВ последни обиколки пилотите на \"Ред бул\"Рикардо и Верстапен се удариха и извадиха един друг от състезанието, фаворитът до този момент Себастиан Фетел допусна груба грешка и пропусна пред себе си съотборника на Хамилтън Валтери Ботас, който пък след това спука гума.\r\n\tВ надпреварата по улиците на Баку втори завърши Кими Райконенс Ферари, следван от пилота на \"Форс Индия\" Серхио Перес.\r\n\tФетелсъщо с Ферари останачетвърти, пред Карлос Сайнц с Рено, дебютанта от Забуер Шарл Леклерк и Фернандо Алонсос Макларън.Пилотът на \"Уилямс\" Ланс Строл,Щофел Вандоорн (Макларън)и Брендън Хартли с Торо росо допълниха десетката.\n\n\r\n\tСлед това състезание във Формула 1 води Хамилтън със 70 точки, пред Фетел – 66, Райконен - 48, Ботас с 40 и Рикардо с 37.\r\n\tПри конструкторите начело е \"Ферари\" със 114 точки, пред \"Мерцедес\" със 110.", "date": "2018.04.29", "title": "Люис Хамилтън взе първа победа за сезона"}
{"url": "http://www.mediapool.bg/v-riyad-pompeio-se-zastapi-za-edinstvo-v-zaliva-news278500.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tДържавният секретар на САЩ Майк Помпейо изтъкна необходимостта от единство в Залива, по време на кратко посещение в саудитската столица Рияд, съобщи Ройтерс.\r\n\t\"Единството /на държавите/ в района на Залива е необходимо и ние трябва да го постигнем\", заяви Помпейо на пресконференция.\r\n\tСаудитска Арабия, Обединените арабски емирства, Бахрейн и Египет прекъснаха връзките си с Катар през юни м.г., обвинявайки малкото емирство в подкрепа на тероризма и в сближаване с шиитски Иран, големия регионален противник на сунитската Саудитска Арабия. Доха отхвърля обвиненията и твърди, че тези страни целят да ограничат катарския суверенитет.\r\n\tПо-рано днес Помпейо, който пристигна снощи в Рияд, се срещна със саудитския крал Салман, предаде Асошиейтед прес.", "date": "2018.04.29", "title": "В Рияд Помпейо се застъпи за единство в Залива"}
{"url": "http://www.mediapool.bg/phenyan-zakriva-prez-mai-yadreniya-si-poligon-news278493.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВластите в Северна Корея окончателно ще закрият ядрения полигон \"Пхунгери\" през май, съобщи президентството в Сеул.Пхенян ще покани скоро експерти и журналисти от Южна Корея и САЩ, за да осъществи по прозрачен начин процеса по демонтирането на съоръженията, използвани за ядрени опити.\r\n\tСевернокорейският лидер Ким Чен-ун е дал това обещание на южнокорейския президент Мун Дже-ин по време на срещата им в петък, заяви говорител на президентството, цитиран от осведомителните агенции.\r\n\tПроучване на китайски сеизмолози, публикувано тази седмица, показа, че полигонът може да е станал неизползваем заради частично срутване на планината, под която се намира. Там бяха извършени всички шест севернокорейски ядрени опита от 2006 до 2017 г. Шестият и най-мощен опит на 3 септември, за който Пхенян каза, че е изпробвал водородна бомба, предизвика земетресение с магнитуд 6,3. Според учените именно той може да е извадил обекта от строя.\r\n\tОсвен това Северна Корея планира да уеднакви часовата си зона с тази на Юга. Двете Кореи използваха една и съща часова зона в продължение на десетилетия. През 2015 г. Пхенян въведе своя собствена часова зона, като върна стрелките с 30 минути назад спрямо Сеул.\r\n\tТогава той оправда решението си с желанието да скъса с наследството на японското колониално управление. Южна Корея и Япония са в една и съща часова зона - 9 часа напред от времето по Гринуич. Тя е въведена по време на японското управление на Корейския полуостров.\n\n\r\n\t\r\n\t\"Въпреки моето противопоставяне срещу САЩ, хората ще разберат, че не съм човек, който ще нанесе ядрени удари по Южна Корея, Тихоокеанския регион или Америка\", е казал Ким по думите на южнокорейския говорител.\r\n\t\"Ако организираме чести срещи, ако изградим доверие със САЩ и получим обещания за край на войната и за договор за ненападение, тогава защо да си усложняваме живота, като пазим ядрените си оръжия\", е казал Ким според говорителя.\r\n\tНовият американски държавен секретар Майк Помпейо пък каза в интервю за телевизия Ей Би Си нюз, че севернокорейският лидер е готов да представи план, който ще допринесе за денуклеаризацията. Помпейо научил това от \"хубав разговор\", който е имал с Ким по време на неотдавнашната си тайна визита в Пхенян.\r\n\tАмериканският президент Доналд Тръмп разговаря вчера по телефона с южнокорейския си колега Мун Дже-ин, съобщи президентството в Сеул, цитирано от Ройтерс.\r\n\tТръмп оцени като добри новини за света, че двамата корейски лидери са заявили като цел пълната денуклеаризация на полуострова на срещата си на върха в петък.\r\n\t\r\n\tДвамата са обсъдили две или три възможни места, където да се проведат преговорите между Тръмп и Ким, които американският държавен глава каза по-рано, че ще се състоят до три-четири седмици.\r\n\tТе ще бъдат или в Монголия, или в Сингапур по данни на телевизия Си Би Ес, която се позова на двама осведомени източници от американската администрация, предаде ТАСС.\r\n\tВчера пред свои поддръжници в щата Мичиган Тръмп каза, че възнамерява да се срещне с лидера на Северна Корея Ким Чен-ун в близките три-четири седмици, за да обсъдят денуклеаризацията на Корейския полуостров. \"Мисля, че срещата ни ще се състои до три-четири седмици. Това трябва да бъде много важна среща за денуклеаризацията на Корейския полуостров, Северна Корея. Да видим как ще мине\", каза той.\r\n\tПо думите му подготовката за среща на върха САЩ-Северна Корея \"върви много добре\".\r\n\tТой отбеляза, че е разговарял също с японския премиер Шиндзо Абе, за да го информира за \"водените преговори\".\r\n\tСевернокорейският лидер Ким Чен-ун изразил готовност за диалог с Япония по време на срещата си с южнокорейския президент Мун Дже-ин, съобщи междувременно кабинетът на южнокорейския президент, цитиран от агенция Киодо.\r\n\tСлед като Мун казал на Ким по време на срещата им в петък, че японският премиер Шиндзо Абе е готов да разговаря със Северна Корея, Ким отговорил, че страната му също е готова да стори това, се казва в съобщението.\r\n\tШиндзо Абе заяви на пресконференция в Токио, че Ким и Мун са обсъдили въпроса за отвлечените японски граждани от Северна Корея през 70-те и 80-те години. Японският премиер заяви също, че иска да благодари на Мун за това, че на преговорите с Ким е поставил въпроса за отвлечените японци, както бил обещал.\r\n\tАбе добави, че Мун предал на Ким предложенията му за решаване на въпроса, но не пожела да каже как е отговорил севернокорейският лидер. \"На този етап не мога да дам подробности\", заяви японският премиер. Решаването на въпроса за отвличанията е приоритет за неговото правителство, отбелязва Киодо.", "date": "2018.04.29", "title": "Пхенян закрива през май ядрения си полигон"}
{"url": "http://www.mediapool.bg/tramp-pak-ne-otide-na-vecheryata-na-korespondentite-v-beliya-dom-news278494.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАмериканският президент Доналд Тръмп не присъства на вечерята на кореспондентите в Белия дом и вместо това отиде на митинг на свои привърженици в градчето Вашингтон в щата Мичиган, съобщи ДПА.\r\n\t\"Може би сте чули, че бях поканен на друго събитие тази вечер - вечерята на кореспондентите в Белия дом - но предпочетох да дойда тук във Вашингтон, Мичиган\", каза Тръмп пред тълпата.\r\n\tЗа втора поредна година Тръмп, чието презрение към журналистите е добре известно, не участва в събитието в столицата, оставяйки асоциацията на репортерите, които отразяват изявите му, без обичайния си почетен гост.\r\n\tПовечето президенти отиват поне веднъж през мандата си на тази вечеря, на която стават обект на шегите на участниците.\r\n\t\"Защо да бъда затворен в зала с група либерали, които съобщават фалшиви новини и ме мразят\", написа по-рано през седмицата Тръмп на уебсайта на кампанията си.", "date": "2018.04.29", "title": "Тръмп пак не отиде на вечерята на кореспондентите в Белия дом"}
{"url": "http://www.mediapool.bg/krai-kubrat-polskite-patishta-sa-po-dobri-ot-republikanskata-patna-mrezha-news278498.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНад 200 жители на Кубрат се включиха в неделя в протест заради разбитите пътища към Разград и Русе, предадоха БНР и бТВ. Те блокираха пътните отсечки Кубрат-Разград и Кубрат-Русе за няколко часа.\r\n\tПротестираме заради лошото състояние на пътните отсечки и пресичаме шосето напречно, големи машини на пътя няма, това съобщи Недялка Кирилова, един от организаторите на протеста.\r\n\t„Основните ни цели са незабавни мерки по пътищата Кубрат-Русе и Кубрат-Разград. Всяка пролет ни замазват очите с едни подобия на кърпежи, които после много лесно се разпиляват. Това го отчитат като ремонтна дейност. Няма маркировки, пътищата са в окаяно състояние. Искаме поне да заприличат на нещо до края на тази година“, каза Кирилова пред БНР.\r\n\tСпоред протестиращите вече 30 години тези пътища не се ремонтират. Пред бТВ местни жители казаха, че харчат хиляди левове за ремонт на автомобилите си и че полските пътища в района са по-качествени от републиканската пътна мрежа там.\r\n\tОт Агенция „Пътна инфраструктура“ в неделя разпространиха съобщение, в което се посочва, че за основния ремонт на двата участъка са необходими десетки милиони левове, с които в момента агенцията не разполага.", "date": "2018.04.29", "title": "Край Кубрат полските пътища са по-добри от републиканската пътна мрежа"}
{"url": "http://www.mediapool.bg/chez-predupredi-za-opiti-za-izmama-s-falshivi-imeili-ot-negovo-ime-news278501.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tИма опити за измама с фалшиви имейли от името на ЧЕЗ, предупреждават от електроразпределителното дружество. За тях са сигнализирали клиенти на ЧЕЗ, които са получавали на пощите си писма за събиране на несъществуващи задължения, предаде БНР.\r\n\tИзмамници се представят за служители на компанията и ги призовават да плащат сметки, които те реално не дължат.\r\n\tВ отговор от електроразпределителното дружество уверяват, че констатираните опити за измами са извършени чрез съмнителни електронни писма, изпратени от адреси, които нямат общо с корпоративните имейли на ЧЕЗ в България, и се отнасят за събиране на несъществуващи задължения.\r\n\tДружеството предупреждава своите клиенти, че не събира лични данни по телефон и че всички плащания за услуги не включват имейл съобщения. Компанията призовава при всяко съмнение за злоупотреби, корупционни практики и други нередности, потребителите да се свързват с органите на МВР.", "date": "2018.04.29", "title": "ЧЕЗ предупреди за опити за измама с фалшиви имейли от негово име"}
{"url": "http://www.mediapool.bg/bulgaria-e-na-parvo-myasto-po-zabolevaemost-ot-belodrobni-bolesti-news278502.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългария е на първо място по заболеваемост на белодробните болести. Една трета от болните деца в България са с дихателни заболявания. Голяма част от родителите, които пушат в дома си оказват много влияние на децата с астма. Това обявив неделя д-р София Ангелова - председател на Сдружение \"НАПББ\", цитирана от БТА.\r\n\tТя каза, че хроничната обструктивна белодробна болест /ХОББ/ е вече на трето място като причина за преждевременнатаa смърт заедно с катастрофите. Около 5-10 на сто от населението е болно от ХОББ. Само 75 000 човека се лекуват.\r\n\tТютюнопушенето е една от най-важните причини за белодробни заболявания, а в много страни - и най-важната причина за инвалидизиране, страдание и преждевременна смърт. Това е единствената причина за влошаване на здравето, която е напълно предотвратима.\r\n\tСпирането на лечението на ХОББ веднага влошава състоянието на болните, каза Ангелова.\r\n\tУ нас дори на фона на лечението, пушачите продължават да пушат и така се влошават, а лечението става безсмислено.\n\n\r\n\tОсвен ХОББ, остри инфекции на долни дихателни пътища, рак и туберкулоза са основните заболявания, които водят до смърт. Десет човека на ден умират от рак на белите дробове, посочи София Ангелова.", "date": "2018.04.29", "title": "България е на първо място по заболеваемост от белодробни болести"}
{"url": "http://www.mediapool.bg/sestri-stoevi-s-evropeiskata-titla-na-dvoiki-v-badmintona-news278503.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tСестрите Стефани Стоева и Габриела Стоева постигнаха огромен успех, спечелвайки титлата на двойки жени на европейското първенство по бадминтон в Уелва (Испания).\r\n\tВторите поставени в схемата българки победиха на финала номер 6 Емили Лефел и Ане Тран (Франция) с 21:12, 21:10 за 43 минути.\r\n\tСтефани Стоева и Габриела Стоева нямаха никакви проблеми в двубоя. В първия гейм те поведоха с 10:5 и 19:11,а във втория взеха аванс от 10:3 и домакинира до края.\r\n\tТова е пореден голям успех в кариерата на Стефани Стоева и Габриела Стоева. Те спечелиха сребърните медали на европейския шампионат през 2017 година, а освен това имат златно отличие от Европейските игри през 2015 година.", "date": "2018.04.29", "title": "Сестри Стоеви с европейската титла на двойки в бадминтона"}
{"url": "http://www.mediapool.bg/siderov-bil-predupredil-borisov-che-shte-hodi-v-krim-news278504.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЛидерът на „Атака“ Волен Сидеров е предупредил премиера Бойко Борисов, че ще ходи в Крим.\r\n\t\"Формално не съм длъжен, но коректно го предупредих. Той каза \"еми да, \"Атака\" си има тази политика, това си е ваша инициатива\", разказа самият Сидеров в неделя пред БНТ.\r\n\tЛидерът на \"Атака\" увери, че управляващата коалиция е стабилна. Той е убеден, че посещението му в Крим, за което е информирал предварително премиера Бойко Борисов, не застрашава разбирателството в управлението.\r\n\tОще при подписването на коалиционното споразумение всички са били наясно, че всяка партия ще има свое мнение по определени въпроси, обясни Сидеров, като в един момент заговори на руски.\r\n\tСпоред него, няма нищо ново в това, че са били поканени от \"Атака\" в Крим, тъй като и през 2014 година са били изпратили наблюдатели, самият Сидеров също е ходил, срещал се е и с държавния глава.\n\n\r\n\tЛидерът на „Атака“ не е притеснен от острата реакция на ДПС, приема я за нещо нормално.\r\n\t“Да престанем да се плашим с националистите, колко е лошо патриоти да има във властта. ДПС няма как да не си говорят това, особено когато имат гости от своя Алианс. Аз от тези думи не се впечатлявам. Те са длъжни да си го направят, тука е дошъл началникът да се представят пред него. А иначе санкции не виждам как могат да станат. Нещата са стабилни в управляващата коалиция. Това е най-важното и ние сме се съгласили и приели едно нещо, че ще правим нужното. Нищо страшно не се очертава - някой да изважда България, да я разклаща, да я разцепва. Всичко това са думи приказки на политически опоненти, които трябва да напомнят за себе си“, обясни Сидеров.\r\n\tСпоред него България в момента има уникален шанс да стане мост при подобряване на отношенията Русия-Запад.\r\n\tТой смята, че и ГЕРБ, и ДПС са казали това, което е трябвало да кажат, но и двете партии знаят, че нещата са динамични и предстои промяна в отношенията. “Не става дума за симпатии, а за чисто прагматична изгода за нашата страна“, каза националистът и добави, че „скоро това, което те правят, тяхното поведение ще бъде последвано и от други политици“.\r\n\t“Няма как Европа да се развива добре без нормални икономически отношения с Русия. Тези санкции бяха измислени. С бойкот и санкции нищо не се постига. Те не работят. Русия от това нещо не отслабна, напротив тя укрепна като държава, придоби още самочувствие и се видя, че това просто не работи. Въпрос на време е да паднат“, прогнозира Сидеров.", "date": "2018.04.29", "title": "Сидеров бил предупредил Борисов, че ще ходи в Крим"}
{"url": "http://www.mediapool.bg/rusiya-zabrani-na-polititsi-ot-litva-da-vlizat-na-neina-teritoriya-news278496.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРуското министерство на външните работи съобщи, че е забранило редица литовски политици, депутати и политически анализатори да влизат в Русия, съобщи Ройтерс.\r\n\tИмената на хората в списъка не се съобщават, но Кремъл предупреждава, че той остава отворен.\r\n\tМинистерството уточнява, че действията му са отговор на забраната на Литва десетки руски граждани да влизат в страната заради предполагаеми нарушения на човешките права и пране на пари.", "date": "2018.04.29", "title": "Русия забрани на политици от Литва да влизат на нейна територия"}
{"url": "http://www.mediapool.bg/do-4-mai-se-sabirat-zeleni-idei-za-konkursa-climatelaunchpad-news278505.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългарските кандидати за световния конкурс за зелени бизнес идеи ClimateLaunchpad ще имат 5 дни повече за участие.\r\n\tПознат в над 35 страни от цял свят, конкурсът е създаден, с цел да подпомогне предприемачите със зелени идеи в начален етап на развитие по пътя им към постигане на международен успех.\r\n\tВ конкурса се търсят иновации в областта на възобновяемите енергийни източници, енергийната ефективност, храните и селското стопанство, водата, транспорта, индустриалните технологии или всякакъв друг начин за справяне с негативните ефекти от изменението на климата.\r\n\tКонкурсът се провежда за 4-та поредна година в България. Той дава на предприемачите подкрепа за стартирането на техния бизнес. Миналата година българският екип Sea Harmony грабна наградата за устойчиво производство на храни по време на международния финал на състезанието.\r\n\tКъм момента над 350 обещаващи идеи от 31 страни са постъпили за участие в ClimateLaunchpad.\r\n\tИзбраните отбори от всички участващи страни ще преминат двудневен BootCamp с международен експерт, както и шест треньорски сесии, за да се подготвят за националните финали. Топ 3 от всички страни ще се състезават на големия финал в Шотландия през ноември 2018 г.\r\n\tНай-добрите 10 идеи на международния финал печелят достъп до програмата Climate-KIC Accelerator – единствената акселераторска програма насочена към комерсиализацията на технологични решения за справяне с климатичните промени. Първите три места в конкурса печелят и парични стимули - 10 000 евро за първо място, 5000 евро за второ и 2500 евро за трето.\r\n\tЖелаещите да кандидатстват трябва да отговарят на няколко условия. Те не трябва да са започнали бизнеса си или да са го направили преди по-малко от година. Привлечените в бизнес идеята инвестиции не трябва да надхвърлят 200 000 евро. Кандидатите не трябва да стигнали до етапа на продажба на продукти, решения или прототипи при търговски условия. Трябва да владеят добре английски, а в екипа да участват поне двама души.\r\n\tКандидатстването за ClimateLaunchpad става чрез попълването на .", "date": "2018.04.29", "title": "До 4 май се събират зелени идеи за конкурса ClimateLaunchpad"}
{"url": "http://www.mediapool.bg/avstraliya-obeshtava-da-poharchi-polovin-miliard-dolara-za-da-vazstanovi-golemiya-barieren-rif-news278495.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАвстралийското правителство съобщи, че ще похарчи 500 милиона австралийски долара (380 милиона щатски долара) през следващите години за възстановяване и опазване на Големия бариерен риф, предаде ДПА. Средствата ще бъдат използвани за възстановяване на кораловия риф, подобряване на качеството на водата, борба с вредители и увеличаване на устойчивостта на коралите към по-високи температури и ярка светлина.\r\n\t Най-голямата в света система от коралови рифове, с площ по-голяма от тази на Италия, е една от екосистемите с най-голямо биоразнообразие в света и дом на милиони морски форми на живот.\r\n\tПрез последните години тя страда от нашествие на вид морски звезди, известен с името \"трънен венец\", от окисление на океана и от явление, при което коралите се избелват в резултат от високите температури.\r\n\t\"Рифът поддържа 64 000 работни места, донася на икономиката над 6 млрд. долара и привлича над два милиона посетители годишно\", заяви пред австралийската телевизия Ей Би Си министърът на околната среда Джош Фрайденбърг.", "date": "2018.04.29", "title": "Австралия обещава да похарчи половин милиард долара, за да възстанови Големия бариерен риф"}
{"url": "http://www.mediapool.bg/spored-eksperti-ne-biva-da-se-pozvolyava-na-antikoruptsionnata-komisiya-da-zadarzha-news278497.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНе бива да се разширяват правата нановата Комисия за противодействие на корупцията и за отнемане на незаконно придобитото имущество (КПКОНПИ) и да й се позволява да задържа заподозрени, смятат директорът на правната програма на Институт „Отворено общество“ Иванка Иванова и бившият директор на БОРКОР Румен Миланов.\r\n\tМесеци след приемането на антикорупционния закон, седмици след избирането си и дни след първата акция на комисията (срещу кмета на „Младост“) председателят на КПКОНПИ Пламен Георгиев поиска тя да може \"поне да задържа\" лица.\r\n\t на Medipool показа, че нагласите сред управляващото мнозинство в парламента е да приеме това искане. Така, едва окомплектована, новата комисия \"Антикорупция\" най-вероятно ще получи нови правомощия, които ще я превърнат на практика в структура дублираща МВР. Засега представители на ГЕРБ се въздържат да защитят тази позиция с имената си, защото \"финалното решение е на Борисов\".\r\n\tКоалиционните им партньори от Обединените патриоти също не пожелаха да коментират официално новата идея на Георгиев, но от думите им става ясно, че не биха се възпротивили. ДПС засега също нямат становище, но казват, че не виждат пречка \"ако комисията трябва да арестува - да арестува″.\r\n\tПред БНР в неделя Иванка Иванова каза, че функцията по задържане не е сама по себе си изолирана от полицейската дейност. Тя върви с функцията по разследването на престъпленията.\n\n\r\n\t„Тя служи, за да гарантира, че ще има бързо и навременно разследване на определеното престъпление. Тя не може да бъде дадена отделно, без на комисията да ѝ бъде дадена функцията по разследване на престъпленията. На нея ѝ беше дадена функция по разкриване на установени закононарушения, но това е нещо различно. В България има немалко органи, които задържат. От една страна аз не виждам това пролифериране на това възможността държавни органи да задържат да води до някакъв решителен напредък в борбата с корупцията. От друга страна това поставя тежък проблем, свързан със защитата на основните права на гражданите\", Смята Иванова.\r\n\tСпоред нея ако се разреши на различни структури да задържат, е възможно да се нарушат международно-правните стандарти за защита на правата.\r\n\t„Ако задържането си остане само полицейска работа, както и разследването на престъпления, ще продължим да можем да гарантираме в някаква разумна степен основните права на задържаните. Ако там влязат и инспектори и държавни служители, каквито са служителите на новата комисия, този процес става напълно неконтролируем и губим всякакви гаранции за спазването на международноправните стандарти за защита на правата“, добави експертът.\r\n\tПо думите ѝ стои и въпросът как ще се мери ефективността на новата антикорупционна комисия, при условие че няма изначална база, която да посочва какъв е мащабът ѝ в момента.\r\n\tСпоред Румен Миланов е опасно да се разрешава на различни органи да имат право да задържат, защото, за да се извършва тази дейност, е необходима легитимност на органа.\r\n\t„При задържането има определени процесуални действия, които трябва да се изпълнят. Тези хора с тези жилетчици - това е изключително опасно. Първи - от това може да се възползва престъпността. Този подход крие много опасности. Тези, които извършват задържането, трябва да имат легитимност. Трябва да се знае, че това е орган, който извършва това процесуално действие задържане. В противен случай всеки може да каже: „Стой, не мърдай!“. Подходът за задържането трябва много внимателно да бъде проучен и преценен“, каза Милановпред БНР.\r\n\t„Идеята беше подобни органи да имат активна координираща функция към всички структури, които имат отношение към корупцията и да изграждат хоризонтални връзки. Това, което считам, че е грешно, е прехвърлянето на оперативно-издирвателната дейност от ДАНС в Комисията, тъй като този инструмент, особено в условията на ДАНС, в условията на МВР, има много по-голяма оперативна мощ, отколкото този, който ще е в Комисията. Мисля, че това е един недостатък“, посочи Миланов.\r\n\tБившият директор на БОРКОР определи случая „Иванчева“ като фалстарт за новия антикорупционен орган: „Фалстартът идва когато не си много добре подготвен и искаш бързо да напреднеш. Този случай активира обществото мнение и то се раздвои, това създаде напрежение, което означава, че не би било редно това да става. В БОРКОР също много бързахме и по същество неговото конструиране изпревари нормативната уредба, която да урежда всички въпроси и оттук вече се появиха известни дисбаланси“.\r\n\tСпоред Миланов е сбъркана е конструкцията на новата комисия за борба с корупцията: „Големият проблем пред Комисията е организирането на превантивната дейност. Организирането на останалите структури, които да могат да противодействат на корупцията и да я информират, за да се създаде превенция“.", "date": "2018.04.29", "title": "Според експерти не бива да се позволява на антикорупционната комисия да задържа"}
{"url": "http://www.mediapool.bg/kremal-ne-e-pokanil-srabskiya-prezident-vuchich-za-inauguratsiyata-na-putin-news278499.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрезидентът на Сърбия Александър Вучич не е поканен на церемонията по встъпването в длъжност на държавния глава на Руската федерация Владимир Путин, която ще се състои на 7 май. Вместо към Москва, както се надяваше, Вучич ще отпътува за Анкара, където ще се срещне с Реджеп Тайип Ердоган, съобщава хърватското електронно издание „Ютарни лист“, цитирано от Фокус.\r\n\tИзданието добавя, че за разлика от Вучич, президентът на Република Сръбска (в Босна и Херцеговина) Милорад Додик е поканен на инаугурацията на руския президент.\r\n\tТрадицията на Кремъл е на подобни събития да се канят само лидерите на най-близките постсъветски държави, затова присъствието на Додик не е изненадващо, пише хърватското издание.\r\n\tПренебрегването на Вучич обаче е. Сръбските медии имат теория: Москва не е изпратила покана на Вучич, за да не разваля добрите му отношения с германския канцлер Ангела Меркел, отбелязва загребският вестник.\r\n\tСпоред хърватското издание една от възможните причини за пренебрегването на Вучич на церемонията е нерешеният статут на руския хуманитарен център в Ниш, чието уреждане Белград отлага.\n\n\r\n\t„Ютарни лист“ пише, че по този начин Кремъл изпраща послание към Белград, че трябва да направи избори между Запада и Русия и че е невъзможно да „седи на два стола“.", "date": "2018.04.29", "title": "Кремъл не е поканил сръбския президент Вучич за инаугурацията на Путин"}
{"url": "http://www.mediapool.bg/evrokomisar-zaplashi-sasht-s-troina-reaktsiya-ako-vavedat-mita-za-evropeiski-stoki-news278506.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕврокомисарят по търговията Сесилия Малмстрьом заплаши САЩ с \"тройна реакция\", ако Вашингтон въведе мита върху стоманата и алуминия от ЕС.\r\n\tВ момента приоритетът ни е диалогът на високо равнище, каза Малмстрьом в интервю за неделното издание на германския в. \"Франкфуртер алгемайне\".\r\n\tБрюксел залага на продължаване на преговорите, но ако САЩ не се откажат в дългосрочна перспектива и без каквито и да било условия от идеята за въвеждане на мита, Европа ще бъде принудена да вземе мерки, добави еврокомисарят.\r\n\tЕвропейската комисия уточни какво има предвид под \"тройна реакция\" - сезиране на Световната търговска организация (СТО), мерки в подкрепа на европейските производители и налагане на мита за американски стоки, включително изделия на американския стоманодобив, портокалов сок, дънки, уиски и мотоциклети Харли-Дейвидсън (Harley-Davidson).\r\n\tВ неделя германският канцлер Ангела Меркел е разговаряла по телефона с френския президент Еманюел Макрон и британския премиер Тереза Мей. Трите страни са подчертали готовността на ЕС да защитава търговските си интереси, ако САЩ въведат мита за европейски стоки, съобщи днес говорителят на германското правителство Щефен Зайберт, цитиран от Ройтерс.\n\n\r\n\tТе (Меркел, Макрон и Мей) са били единодушни, че САЩ не бива да използват търговско-икономически мерки срещу ЕС, а Евросъюзът в противен случай трябва да бъде готов решително да защитава интересите си според международния търговски ред, се посочва в изявлението.", "date": "2018.04.29", "title": "Еврокомисар заплаши САЩ с \"тройна реакция\", ако въведат мита за европейски стоки"}
