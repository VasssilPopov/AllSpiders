{"url": "http://www.mediapool.bg/kosmicheskata-stantsiya-tyangun-1-navliza-v-atmosferata-v-ponedelnik-news277498.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tКитайската космическа станция \"Тянгун 1\" ще навлезе в земната атмосфера в понеделник, съобщи космическата агенция на Китай. Очаква се тя да премине в близост или над територията на България в периода от 5.38 часа до 10.17 часа. Тя ще бъде на височина 166 километра.\r\n\tИзчисленията са направени от екип на Висшето Веонноморско училище \"Никола Вапцаров\" и цитирани от БНР. Центърът за космическо и въздушно наблюдение на университета следи движението на необитаемата станция.\r\n\tПо последни данни от 4 до 10 часа тази сутрин станцията е обиколила четири пъти Земята. Две от обиколките са били по траектория извън границите на България.\r\n\tСпоред последните прогнози на Европейската космическа агенция отломки от станцията може да паднат в Сомалия още в ранните часове на понеделник. Тези прогнози обаче са с доста голямо отклонение.\r\n\tОт Военноморското училище смятат, че парчета от станцията едва ли ще паднат в България. Доста по-голяма била вероятността това да стане в Италия или Испания. Информацията за движението на станцията се предавала на Министерството на отбраната постоянно.\r\n\tВ петък министърът на отбраната Красимир Каракачанов обяви, че армията има готовност да реагира, ако останки от китайската космическа станция, паднат на наша територия.\r\n\tТой обясни обаче, че станцията преминава над България за 15 - 20 секунди на всеки 89 минути, като шансът останки от нея да паднат на нашата територия е 0.01 процента.\r\n\tАко това все пак се случи, хората не трябва да докосват парчетата, предупреди вицепремиерът.\r\n\tУчените предполагат, че станцията ще се разпадне при влизането си в плътните слоеве на атмосферата и по-голямата част от парчетата ще изгорят, но все пак е възможно късове с маса до 100 килограма да стигнат до земната повърхност.\r\n\tЕвропейската космическа агенция прогнозира, че отломките от станцията, която тежи 8.5 тона, ще паднат в райони, които се намират около 43-тия паралел. Това потенциално означава, че части от космическия обект може да паднат и на територията на България.\r\n\tДосега обаче няма случай човек да е наранен от паднала отломка от космически апарат.\r\n\t\"Тянгун 1\" беше изстреляна в орбита на 29 септември 2011 година и досега е приела две пилотирани експедиции. От 2016 година обаче няма контакт с нея.", "date": "2018.04.01", "title": "Космическата станция \"Тянгун 1\" навлиза в атмосферата в понеделник"}
{"url": "http://www.mediapool.bg/bezplatno-patuvane-s-bdzh-za-patnitsite-v-zapaliliya-se-vlak-news277495.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tС безплатно пътуване с влак по избрана дестинация ще бъдат компенсирани хората, пътували със запалилия се в петък вечерта влак от София до Бургас. Композицията пламна край гара Коньово. Изгоряха два вагона, а пътниците престояха на гарата два часа преди да бъдат извозени до Бургас с автобуси.\r\n\tЗаради инцидента \"БДЖ - Пътнически превози\" ЕООД ще компенсира клиентите си от този влак, съобщиха от дружеството в неделя.\r\n\tЖелаещите да получат компенсацията си могат да го направят на всяка гара от 2 април. Условието е да покажат билета си за запалилия се влак.\r\n\tКъсно в събота започна операцията по изтегляне на изгорелите вагони. Те трябва да бъдат закарани до депо в Пловдив, където ще се търси причината за пожара. Водещата версия остава проблем с електрическата инсталация.\r\n\tКондукторката, която първа е видяла дима и е помогнала за евакуацията, е обгазена и затова сега е настанена в болница. Медицинска помощ са потърсили началникът на влака и един от машинистите, които са помагала в гасенето на огъня с наличните пожарогасители.", "date": "2018.04.01", "title": "Безплатно пътуване с БДЖ за пътниците в запалилия се влак"}
{"url": "http://www.mediapool.bg/avtobus-s-detsa-katastrofira-news277496.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАвтобус, превозващ деца, и лек автомобил катастрофираха рано тази сутрин на пътя Севлиево-Варна, в района на Севлиево, до село Богатово. Загинал е шофьорът на леката кола. Няма други пострадали, децата са добре. Това съобщиха от пресцентъра на МВР.\r\n\tИнцидентът е станал след 07 ч. Вероятно децата са пътували на екскурзия. Малко преди 8 ч. от агенция „Пътна инфраструктура“ съобщиха, че временно е ограничено движението по пътя София - Велико Търново района на с. Богатово заради катастрофа.\r\n\tДвижението се пренасочваше през Севлиево и с. Богатово.", "date": "2018.04.01", "title": "Автобус с деца катастрофира"}
{"url": "http://www.mediapool.bg/erdogan-nareche-izrael-teroristichena-darzhava-news277497.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tТурският президент Реджеп Тайип Ердоган определи Израел като \"терористична държава\", предаде БТА. Думите му са част от размяната на остри реплики между него и израелският премиер Бенямин Нетаняху през последните дни. Спорът се разрази, след като турският президент критикува Израел за насилието по време на протестите на палестинци в ивицата Газа, обвинявайки го, че е използвал \"непропорционална сила\" и е извършил \"безчовечна атака\".\r\n\tИзраелският премиер каза на свой ред, че не приема да бъде поучаван \"от този, който безогледно бомбардира цивилни от години\". \"Ей Нетаняху, съвземи се\", заяви Ердоган в реч пред граждани преди окръжен конгрес в Адана на управляващата Партия на справедливостта и развитието (ПСР). \"Ти си терористична държава. Ясно е какво правиш в Газа, Ерусалим. Никой в света не те обича\", каза още турският президент.\r\n\t\"Трябва да знаеш следното: не се занимавай с угнетени хора. Не се занимавай с нас! Не чакай от нас положителна дума, когато не постъпваш честно\", добави Ердоган в обръщението си към израелския премиер.\r\n\tВ петък десетки хиляди палестинци се събраха близо до границата с Израел на протести. В тях се настоява за правото на завръщане на палестинските бежанци, които са избягали или са били прогонени от домовете си във войната, последвала създаването на държавата Израел през 1948 г.\r\n\tНай-малко 16 палестинци, които се доближили до граничните ограждения, са били застреляни от израелски войници, а над 1400 са били ранени по данни на здравното министерство на ивицата Газа. Израелската армия заяви, че е открила огън по протестиращи, които са замеряли войниците с камъни или коктейли \"Молотов\", стреляли са по тях или са се опитали да проникнат в Израел през граничните ограждения.", "date": "2018.04.01", "title": "Ердоган нарече Израел терористичена държава"}
{"url": "http://www.mediapool.bg/pravoslavnite-hristiyani-praznuvat-tsvetnitsa-katolitsite---velikden-news277488.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПравославната църква празнува днес големия празник Вход Господен в Йерусалим, който се нарича още Цветница или Връбница. Католическата църква празнува днес Възкресение Христово - Великден.\r\n\tПразникът Цветница се отбелязва в неделята след Лазаровден, една седмица преди Великден и е един от най-хубавите пролетни празници. Посветен е на тържественото посрещане на Исус Христос в Йерусалим с маслинови и лаврови клонки.\r\n\tСпоред евангелските текстове Христос влиза на магаре в Йерусалим, където го посрещат вярващите с клонки от маслина и го прославят като месиански цар с възгласи \"Осанна\". Предния ден Христос е върнал към живота мъртвия Лазар и е посрещнат от жителите на Йерусалим като възкресител. Христос отива в храма и с царствена власт изгонва оттам събралите се в двора му продавачи и купувачи на разни стоки и извършва множество изцеления на слепи, хроми и недъгави.\r\n\tДенят на влизането на Христос в Йерусалим бележи началото на Страстна седмица. Затова на Цветница християнската църква припомня тържественото влизане на Исус Христос в Йерусалим в дните преди еврейската Пасха.\r\n\t\"Пожелавам честита Цветница на целия български народ, който пази църковните обичаи и народните обичаи, и се радва на всички добри постижения в своя живот\", каза патриарх Неофит на влизане в патриаршеската катедрала \"Св. Александър Невски\", преди да отслужи празничната литургия на Цветница.\r\n\tНа службата в храмовете на Цветница християните държат в ръцете си осветени върбови клонки, които заменят палмовите. Осветяването на върбичките се извършва на всенощното бдение в събота вечер. След богослужението християните отнасят осветените върбови клонки в домовете си за здраве и предпазване от болести и зло. Вярва се, че осветената върба има предпазна и възпроизвеждаща сила, затова тя се запазва цяла година пред домашната икона.\r\n\tНародът нарича празника Цветница, Цветна неделя, Вая, Кукленден. Цветница е празникът на цветята и на цъфтежа. Според старите български обичаи имен ден празнуват всички, носещи имена на цветя, растения, храсти и дървета.\r\n\tСутринта над портите на всяка къща се закичват венчета от върбови клонки, които предпазват от зло и от неплодородие. Лазарувалите предишния ден моми се събират на реката, като всяка носи свое венче и омесения предварително обреден хляб (кукла) и изпълняват обичая \"кумичене\". Венчетата и парчета от хляба се нареждат на дъсчица и се пускат по течението. Момата, чието венче излезе най-напред, се избира за \"кумица\" и тя повежда моминското хоро към своята къща.\r\n\tПапа Франциск прикани снощи римокатолиците по света да изоставят самодоволството и да се върнат към вярата си, че несправедливостта може да бъде преодоляна.\r\n\tПо време на бдението за Велика събота в базиликата \"Свети Петър, състояло се при строги мерки за сигурност, Светият отец говори с печален тон за самодоволството и идващото с Възкресението обновление, предаде БТА.\r\n\tПо думите му самодоволният човек днес \"отстъпва пред реалността, което го кара да вярва, че не може да направи нищо, за да надделее над множеството несправедливости, които изпитват на гърба си много от неговите братя\". Папата добави, че самодоволният \"е потънал в угнетяващата рутина, която му отнема паметта\". Честването на Възкресение Христово е за \"обновяване на вярата на човека, че Бог влиза [. . .], като се опълчва на монтонния и парализиращ детерминизъм\".\r\n\tМерките за сигурност на съботната служба бяха по-строги от обичайните. Тази седмица италианската полиция осъществи четири акции срещу предполагаеми поддръжници на ислямистки терористични групи. Арестувани бяха седем души по подозрение, че са свързани с тунизиеца, извършил атаката с камион в Берлин.\r\n\tВ посланието си \"Урби ет орби\" (Към града и към света) по случай католическия Великден в неделя папа Франциск призова за мир в Светите земи два дни, след като 15 палестинци бяха застреляни от израелски войници на границата между ивицата Газа и Израел, и заяви, че конфликтът в региона \"не пощадява беззащитните\", предаде Ройтерс.\r\n\tВ посланието си от централния балкон на базиликата \"Свети Петър\" папата също призова да се сложи край на \"касапницата в Сирия\" и да се допусне там хуманитарна помощ, както и за мир в Южен Судан, Демократична република Конго, Венецуела и на Корейския полуостров.", "date": "2018.04.01", "title": "Православните християни празнуват Цветница, католиците - Великден"}
{"url": "http://www.mediapool.bg/kozunatsite-bez-mlyako-i-s-e-ta-news277499.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНай-разпространените в търговската мрежа козунаци са направени без мляко и изобилстват от Е-та. Положителното е, че в тях не са открити синтетични багрила, както преди години.\r\n\tТова показва проучване на Асоциация \"Активни потребители\". Изводите са направени на базата на информацията на етикетите на козунаците. В лаборатория е изследвано съдържанието на синтетични багрила. В проучването са включени 16 марки козунаци. Закупени са от различни търговски вериги и от Женския пазар в София.\r\n\tСпоред традиционната рецепта козунаците се правят с няколко традиционни и евтини съставки – брашно, прясно мляко, яйца, олио или мас, мая, захар. В 11 от 16-те анализирани козунака обаче мляко няма. Един производител е спестил освен от мляко и от яйца или яйчения меланж и ги е заместил с изкуствени добавки и химикали, твърдят от \"Активни потребители\".\r\n\t\"Пестенето от класически съставки води до добавяне в козунаците на модерни, индустриално произведени суровини. Усреднено във всяка марка са вложени 2 нетрадиционни съставки – между 1 и 3 за всеки продукт. Това са сух глутен, яйчен меланж, суроватка и палмова мазнина\", твърдят от \"Активни потребители\".\r\n\tСпоред тях се използва и по-нискокачествено брашно, което се подобрява с глутен и ензими. Добавя се и суроватка. \"Това е заместване на млякото с един по същество отпадъчен продукт, притежаващ свойства много различни от оригинала. Рецептите забъркани със заместителите позволяват да се намали себестойността на продукта, разбира се за сметка на качеството\", казват от \"Активни потребители\".\r\n\tСпоред тях нискокачествените суровини и заместители водят до използването в индустриалните рецепти на множество технологични добавки. Такива са описани на етикетите на всички изследвани козунаци. Средно във всеки продукт има по 6 добавени Е-та. Те са предимно емулгатори, ензими, антиоксиданти, консерванти, киселинни регулатори, оцветители и други.\r\n\tПреди 6 години \"Активни потребители\" установиха, че в някои козунаци се слага жълтата боя татразин (Е102). Тестовете за тази съставка сега са отрицателни. При 10 от 16-те марки е вложен естествения оцветител каротин.", "date": "2018.04.01", "title": "Козунаците – без мляко и с Е-та"}
{"url": "http://www.mediapool.bg/proverki-zabavili-20-avtobusa-s-balgari-na-srabsko-ungarskata-granitsa-news277500.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t20 автобуса с български граждани са били забавени на сръбско-унгарската граница. Сигнали са подадени във Външното ни министерство малко преди полунощ срещу 1 април, съобщи бТВ.\r\n\tПосолството на България в Будапеща е оказало незабавно съдействие на чакащите ни сънародници, съобщиха от МВнР.\r\n\tСлед осем разговора с главния дежурен на унгарското МВР е установено, че от март на граничните пунктове на Унгария се провежда постоянна операция \"Сухопътни граници 2018\". Това важи особено за уязвимите за миграционен натиск направления. Операцията включва тотална проверка на всички моторни превозни средства, влизащи в страната от Сърбия. Властите обръщат особено внимание на тирове и автобуси.\r\n\tТова е причината за забавянето на автобусите с българи, сред които и ученици. МВнР е уведомило своевременно подалите сигнала за операция \"Сухопътни граници 2018\".\r\n\tОт МВнР напомнят, че преминаването на унгарската граница може да бъде затруднено заради отбелязването на католическия Великден, намаления брой служители на граничен контрол и парламентарните избори в Унгария на 8 април.", "date": "2018.04.01", "title": "Проверки забавили 20 автобуса с българи на сръбско-унгарската граница"}
{"url": "http://www.mediapool.bg/ansambalat-po-hudozhestvena-gimnastika-vze-dva-zlatni-medala-na-turnira-v-sofiya-news277493.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългарският ансамбъл по художествена гимнастика спечели два златни медала от турнира за Световната купа по художествена гимнастика в София. След като в събота момичетата станаха първи в многобоя, в неделя те спечелиха злато и на финалите на отделните уреди. Те станаха първи в състезанието с пет обръча при ансамблите. Грешка им отреди третото място в надпреварата с топки и въже.\r\n\tСребърното отличие в многобоя спечели Япония с 38.700 точки, а на трета позиция завърши Италия с 38.550 точки. Руският ансамбъл остана на четвърто място с 38.300 точки.\r\n\tПри индивидуалните състезателки Катрин Тасева завърши четвърта в многобоя, а Боряна Калейн се класира на шесто място. Победителка стана рускинята Александра Солдатова със 72.100 точки, а след нея в класирането са Екатерина Селезньова (Русия) със 71.350 точки и Линой Ашрам (Израел) с 68.700 точки.\r\n\tВ неделя Катрин Тасева спечели златото в индивидуалното състезание на бухалки, стана втора на обръч и на лента и завърши трета на топка.\r\n\tБоряна Калейн завоюва бронз на обръч и се класира пета на топка.\r\n\tТака България завърши състезанието за Световната купа с три златни медала, два сребърни и два бронзови.", "date": "2018.04.01", "title": "Ансамбълът по художествена гимнастика взе два златни медала на турнира в София"}
{"url": "http://www.mediapool.bg/konfliktat-mezhdu-zapada-i-rusiya-tselyal-proval-na-mondial-2018-news277487.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОсновната цел на някои западни държави е да провалят Световното първенство по футбол, което трябва да се състои в Русия през това лято. Това коментира говорителят на Министерството на външните работи на Руската федерация Мария Захарова по повод напрежението между Русия и държавите от Северна Америка и Европа след отравянето на бившия руски двоен агент Сергей Скрипал и неговата дъщеря във Великобритания.\r\n\t\"Това не е просто тяхна мечта (на западните държави – бел. ред.), това е основната им цел\", каза Захарова в интервю за \"Пети канал\", отговаряйки на въпрос дали Русия ще се сблъска с изолация от западните държави на Мондиал 2018. \"Такова е моето впечатление, че просто искат да махнат Световното първенство по футбол от Русия\", допълни Захарова.\r\n\tМеждувременно руското министерство на външните работи публикува списък с нови въпроси към Великобритания и Франция по случая \"Скрипал\", предадоха АП и ТАСС.\r\n\tВъпросите - 14 към Лондон и 10 към Париж - се съсредоточават до френското участие в разследването на покушението с нервнопаралитично вещество в английския град Солсбъри в началото на март. Великобритания обяви, че баща и дъщеря Скрипал са атакувани с вещество, разработено в бившия Съветски съюз, и посочи Русия като извършител на престъплението. Русия отхвърля обвинението. След случая редица държави изгониха руски дипломати, а други, като България, привикаха посланиците си в Москва за консултации.\r\n\tС въпросниците Москва иска обяснение на какво основание към разследването са били привлечени французи и пита доколко те са експерти по бойните отровни вещества. Освен това руската страна се интересува как така френските експерти са установили, че използваното вещество в Солсбъри е с руски произход и разполагат ли във Франция с образци от групата бойни агенти \"Новичок\".\r\n\tПодобни въпроси са отправени и към британската страна. Британските власти са попитани още дали са уведомили Организацията за забрана на химическите оръжия за включването на Париж към разследването и предадени ли са на организацията изводите на френските следователи. Русия пита какво общо има Франция със случилото се с двама руски граждани във Великобритания и по кои свои процесуални законодателни текстове британците канят чужда държава да участва във вътрешно британско разследване.\r\n\tИска се обяснение защо е отказано правото на консулски достъп до двамата руски граждани, които са пострадали на британска територия. Освен това Москва пита какви противоотрови са приложени на пострадалите и как тези антидоти са се оказали в британските медици на мястото на инцидента.\r\n\tМеждувременно късно в неделя ТАСС съобщи, че всички руски дипломати, експулсирани от Съединените щати, са напуснали заедно със семействата си територията на посолството на Русия във Вашингтон. Те са се качили на два автобуса за международното летище \"Дълес\", откъдето да отпътуват със специален самолет за Москва. По време на потеглянето на автобусите не е имало произшествия и провокации.\r\n\tОт Държавния департамент на САЩ пък обясниха, че Русия може да замени експулсираните дипломати с други, съобщи Франс прес.\r\n\t\"САЩ експулсираха 48 служители на руското разузнаване, но не е казано, че Русия трябва да намали персонала на двустранното си представителство\", обясни представител на Държавния департамент. Той уточни, че всички нови молби за акредитация ще бъдат разгледани поотделно.\r\n\tМосква отрича, че експулсираните дипломати са шпиони. В отговор Русия експулсира 60 дипломати на САЩ и обяви затварянето на американското консулство в Санкт Петербург, но също не поиска съкращаването на броя на американските дипломати. Вашингтон също ще може да депозира нови искания за акредитация.\r\n\tВ същото време руското посолство в Лондон предупреди пътуващите за Великобритания руснаци, че може да станат обект на провокации, включително и с поставяне на чужди предмети в багажа им.\r\n\tНапрежението между Москва и Лондон се изостри след експулсирането на дипломати заради случая \"Скрипал\" и още повече вчера, след като британски официални лица претърсиха щателно пътнически самолет на \"Аерофлот\" на летище Хийтроу.\r\n\tВ същото време германският министър на външните работи Хайко Маас заявява, че неговата страна желае да запази диалога си с Русия въпреки конфликта около покушението срещу Сергей Скрипал, предаде ДПА.\r\n\tВ интервю за \"Билд ам зонтаг\" Маас казва, че \"много от доверието бе загубено заради действията на Русия през последните години\". Но същевременно \"ние се нуждаем от Русия като партньор, например да помага за решаването на регионални конфликти, за разоръжаване и като стълб в многостранния световен ред\". Министърът декларира, че Берлин е готов на диалог, и изразява надежда, че доверието ще бъде възстановявано \"стъпка по стъпка\", ако Москва желае това.", "date": "2018.04.01", "title": "Конфликтът между Запада и Русия целял провал на Мондиал 2018"}
{"url": "http://www.mediapool.bg/plevneliev-kritikuva-razkrachenata-pozitsiya-po-otnoshenie-na-moskva-news277491.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБългария е заела разкрачена позиция между Европа и Русия и така \"каним вълка в кошарата\". Това коментира Росен Плевнелиев, президент на страната от 2012 до 2017 г. пред Нова тв.\r\n\tТой критикува решението на правитeлството да не предприема по-драстични мерки срещу Москва и каза, че разкрачената позиция вече не работи. Според него българската държава трябва да изгони \"руски разузнавачи, скрити под дипломатически статут\", както направиха други страни от Европа и Северна Америка.\r\n\tВ същото време зам.-председателя на ГЕРБ Цветан Цветанов отново заяви че България трябва да подкрепи Великобритания в спора с Москва, а не да чака доказателства за вината на Русия за отравянето на бившия руски агент Сергей Скрипал и дъщеря му Юлия в Солсбъри. Той обаче не критикува пряко правителството, а опозицията от БСП за това, че искали обща парламентарна декларация за действията на Москва.\r\n\tПред БНР пък шефът на кабинета на премиера Румяна Бъчварова обясни, че позицията на кабинета по случая \"Скрипал\" е най-добрата с оглед на националния интерес. Освен това имало възможност да бъде променена, ако бъде доказана вината или невинността на Москва за отравянето на семейство Скрипал.\r\n\t\r\n\t, каза Плевнелиев пред Нова телевизия.\r\n\tТой добави, че голяма част от българския политически елит не иска да проведе честен дебат, но\r\n\tСпоред Плевнелиев сегашната реакция на света с масовото изгонване на руски дипломати е отговор на руски действия през последните години., обясни Плевнелиев и напомни, че \"Русия извърши кибератака в деня на изборите в България\".\r\n\tТой обясни, че твърденията, че няма категорични доказателства за вината на Русия, които бяха посочени като мотив и за позицията на правителството, се използват и като защитна теза от Москва. Плевнелиев изрази притеснението си от подобна позиция., смята Плевнелиев.\r\n\tСпоред него страната трябва да покаже характер и да заяви ясно, че е част от европейската общност, и че действията на руската администрация през последните 10 години са крайно неприемливи.\r\n\tПлевнелиев смята, че Русия открито противостои на ЕС и се опитва \"по всички начини да го отслаби\". , каза още той.\r\n\tБившият президент смята, че България отстъпва от европейските ценности. Като пример той посочи не само позицията по случая \"Скрипал\", но и решението засега да не се подкрепи Истанбулската конвенция, както и \"куп действия през годините\". Според него отстъплението от европейските ценности и курсът към Русия си личали и със \"скандалното поведение\" на вицепрезидента Илияна Йотова при посещението на руския патриарх. При посрещането му на летището Йотова коленичи пред него и му целуна ръка., призова той.\r\n\tПлевнелиев коментира, че \"българският национализъм, който е и в правителството, става все по-мощен, а той е проруски\".\r\n\tСветът не се намира в нова студена война, а в студен мир, а това е нов етап на развитие, много по-опасен, тъй като \"плуваме в непознати води\".\n\n\r\n\tТрябва да се числим към евроатлантическата, а не към евразийската общност. Ако парламентът приеме обща позиция по отношение на Русия, то тя трябва да кореспондира с тази на европейските лидери. Това пък заяви зам.-председателят на ГЕРБ Цветан Цветанов в неделя при посещение в местността Рупите, цитиран от партийния пресцентър. От няколко дни Цветанов настоява за по-твърд тон към Москва.\r\n\tВ неделя той определи действията на Русия като \"недопустими за 21-и век\". Според него България трябва да подкрепи общата европейска позиция по случая Скрипал, тъй като не е \"разследващ орган\", за да чака доказателства за вината на Москва.\r\n\tЦветанов каза още, че ходът на ГЕРБ да не подкрепи искането на БСП за обща парламентарна позиция по казуса е \"добър\". Тъй като в противен случай \"връщане назад няма\". Той обаче не видя вина в действията на правителството за \"изтикването на България от евроатлантическата общност\". Според него за това работели от БСП. , декларира председателят на парламентарната група на ГЕРБ.\r\n\t\r\n\tПроцесът на обсъждане на българската позиция по случая \"Скрипал\" не беше толкова лек, защото трябваше да отрази отговорността ни към страната, към събитието. Откакто беше поставен този въпрос, непрекъснато се провеждаха консултации и дебати. В крайна сметка, Съветът за сигурност стигна до това решение - че би било най-добре с оглед на националния интерес. Това каза пред БНР Румяна Бъчварова, началник на кабинета на министър- председателя.\r\n\tТя коментира и изказванията на десни политици, окачествили решението да не се гонят руски дипломати като \"позор\", \"липса на съюзническа солидарност\" и взето заради вътрешно коалиционни противоречия.\r\n\t, обясни Бъчварова.\r\n\tТя изтъкна, че никой не се съмнява в европейската принадлежност на Австрия или Гърция, които не са предприели мерки срещу Русия., коментира Бъчварова. Тя каза още, че въпреки че БСП се солидаризира с позицията на правителството по случая \"Скрипал\", все пак има една съществена разлика – кабинетът стигнал до това решение на базата на анализи, проучване и дебат, а левицата щяла да е на това мнение, независимо от информацията, която съществува в момента.\r\n\tБъчварова посочи като предимство на позицията на кабинета и това, че дава възможност да бъде променена, \"с оглед на развитието и резултатите от разследването\".", "date": "2018.04.01", "title": "Плевнелиев критикува \"разкрачената позиция\" по отношение на Москва"}
{"url": "http://www.mediapool.bg/zhalt-kod-za-silen-vyatar-v-17-oblasti-na-stranata-news277489.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЖълт код за бурен вятър е в сила за 17 области в страната днес, посочват метеоролозите от БАН.\r\n\tПредупреждението за потенциално опасно време важи за областите в Източна България, както и за София – град и Благоевград. Там ще духа силен и бурен юг-югозападен вятър с пориви до 22-24 м/с.\r\n\tСлед обяд вятърът ще отслабне и ще се ориентира от запад-северозапад.\r\n\tВъв връзка с прогнозата за силен вятър за София и обявения жълт код от Столичната община призоваха гражданите да бъдат внимателни при придвижването си и да обезопасят незакрепени предмети от тераси или прозорци на жилища, търговски обекти.\r\n\tНа строителните обекти изпълнителите да проверят състоянието на строителните оградите, крановете, скелета и да предприемат действия по обезопасяването им. Собствениците на търговски и рекламно-информационни елементи също да проверят обектите си.", "date": "2018.04.01", "title": "Жълт код за силен вятър в 17 области на страната"}
{"url": "http://www.mediapool.bg/gubernatorat-na-kemerovska-oblast-podade-ostavka-news277492.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГубернаторът на руската Кемеровска област Аман Тулеев се оттегли от поста, който заемаше в последните 20 години. Оставката му беше приета от руския президент Владимир Путин, съобщи пресслужбата на Кремъл, цитирана от ТАСС и БТА.\r\n\tТулеев поиска да се оттегли след . След трагедията стана ясно, че , а децата са били заключени в кинозалите, системата за предупреждение на клиентите не е работила, а алармената система е била повредена.\r\n\tСпоред официалното съобщение губернаторът се оттегля \"по собствено желание\". Във видеообръщение, поместено на уебсайта на областната администрация, самият Тулеев казва, че няма моралното право да остане губернатор \"с такъв тежък товар\" от \"страшната трагедия\" в Кемерово на 25 март.\r\n\tСедемдесет и три годишният Аман Тулеев ръководи Кемеровската област от 1997 г. В миналото е имало нееднократни слухове, че той ще напусне поста. Миналата година той претърпя операция на гръбначния стълб и беше в продължителен болничен, припомня ТАСС.\r\n\tПутин e назначил за временно изпълняващ длъжността ръководител на областта вицегубернатора Сергей Цивилев, съобщава още Кремъл.", "date": "2018.04.01", "title": "Губернаторът на Кемеровска област подаде оставка"}
{"url": "http://www.mediapool.bg/7-nelegalni-migranti-spaseni-ot-r-tundzha-news277494.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГранични полицаи задържаха 7 нелегални мигранти на границата в района на р. Тунджа, съобщи МВР.\r\n\tЗаловените са петима мъже и две жени, самоопределящи се като сирийци.\r\n\tТе опитали да влязат на българска територия в района на р. Тунджа, въпреки пълноводието. Наложило се да бъдат спасени от екипи на \"Пожарна безопасност и защита на населението\" от Ямбол и с хеликоптер от Специализирания отряд за въздушно наблюдение.\r\n\tЗадържани са още каналджията, иракски гражданин, който водел групата, и двама българи, които я чакали на наша територия.\r\n\tСлучаят е докладван на Районната прокуратура в Елхово.\r\n\tОбразувани са 3 досъдебни производства срещу нелегалните мигранти, срещу каналджията и българите.\r\n\tДействията по разследването продължават.\r\n\t17 нелегални мигранти пък са били заловени от полицията в Септември.\r\n\tАвтопатрул засякъл микробус с чужда регистрация на разклона за село Симеоновец и след кратко преследване бусът бил спрян. При извършената проверка униформените установили в него общо 17 чужди граждани без документи за самоличност. 13 от тях казали, че са афганистанци, останалите четирима - иракчани.\r\n\tЗа 24 часа е задържан водачът на микробуса. Работата по случая продължава.", "date": "2018.04.01", "title": "7 нелегални мигранти спасени от р. Тунджа"}
{"url": "http://www.mediapool.bg/rektor-iska-da-uvolni-prepodavatel-zaradi-signal-do-ministerstvoto-na-obrazovanieto-news277463.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРекторът на Академията за музикално, танцово и изобразително изкуство в Пловдив иска да уволни преподавател заради подаден срещу него сигнал до Министерството на образованието и науката. Причината е, че с него, както и с публичните си изказвания срещу , той уронил престижа на висшето училище.\r\n\tДруг преподавател, подписал сигнала до образователното министерство и критикувал присъждането на титлата на Стоянова, пък е принуден да дава обяснения за действията си.\r\n\tЗа конфликта в Академията за музикално, танцово и изобразително изкуство съобщи пловдивският сайт . Според документи, с които Mediapool разполага, на 19 март ректорът на университета проф. Милчо Василев е поискал предварително съгласие за уволнението на преподавателя проф. Юлиян Куюмджиев от синдикалната организация Съюз на българските музикални и танцови дейци. Това се налага, тъй като проф. Куюмджиев е член на организацията и се ползва със синдикална защита. Проф. Василев иска да го освободи за уронване на престижа заради сигнал за нередности в академията, изпратен до Министерството на образованието и науката.\r\n\tПред Mediapool ректорът потвърди за отправеното искане до синдикалната организация. Той добави, че само след съгласие от нейна страна може да пристъпи към уволнението на проф. Куюмджиев, но до там нямало да се стигне, тъй като съюзът нямало да разреши. На въпрос какви са мотивите, той отговори, че са много и е трудно да бъдат обяснени по телефона. На уточняващо питане дали несъгласието на Куюмджиев с присъждането на доктор хонорис кауза на Менда Стоянова има нещо общо, той отговори, че то е част от причините.\r\n\tСпоред podtepeto.com ректорът искал да уволни и друг преподавател в академията - проф. Албена Димова - Воскресенска, която също се изказа срещу присъждането на почетната титла на Стоянова. Проф. Василев обаче отрече и обяви, че няма никакви намерения да я освобождава. От документите става ясно, че той е поискал обяснение от Димова защо е подписала сигнала до министерството.\r\n\tВ сигнала се твърди, че факултетният съвет на факултета по \"Музикална педагогика\" се състои от 22-ма членове при законово изискване да са 25. Освен това не отговарял на условието 70% от членовете му да са хабилитирани. Според двамата преподаватели това прави решенията му нелегитимни. Освен това лекции по \"Артмениджмънт\" на магистри водила счетоводителката на университета, а в специалността ПР на арторганизации и аниматор изкуство в туризма преподавал нейният син. Двамата не били хабилитирани, за да водят лекции на магистри. Според сигнала имало и опит да се даде незаконно ход на процедура за защита на дисертация от докторант в академията в опит да се прикрие случай на плагиатство.\r\n\tСпоред ректора проверката на министерството не установила нарушения и това е основание да търси отговорност за уронване на престижа на училището от проф. Куюмджиев. Преподавателят също обясни, че констатацията на министерството е, че няма нарушения, но според него такива все пак има.\r\n\tВ защита на Куюмджиев и Димова е изпратено и писмо до министъра на образованието и до парламентарната образователна комисия от Международната федерация на музикантите. на Академията за музикално, танцово и изобразително изкуство заради заслуги в \"материална сфера\", по думите на ректора. А заслугите са лобирането ѝ за отпускането на 1.1 млн. лева от бюджета за ремонт на едно от сградите на академията - т. нар. Жълто училище, което се намира в Стария град на Пловдив и е паметник на културата.\r\n\tЗаради осигуряването на средства за него Менда Стоянова се нареди до известни музиканти и дейци на културата и изкуството като композиторът Марин Големинов, пианистът Юри Буков, джаз музикантът Милчо Левиев, фолклористът Николай Кауфман, музикантът Теодосий Спасов, оперната прима Красимира Стоянова, които също са удостоени с титлата доктор хонорис кауза на университета\r\n\tИзборът на Стоянова за доктор хонорис кауза е гласуван от Академичния съвет на университета по предложение на ректора. Част от преподавателите, сред които Албена Димова и Юлиян Куюмджиев са се обявили против, а по-късно изразиха мнението си и публично.", "date": "2018.04.01", "title": "Ректор иска да уволни преподавател заради сигнал до министерството на образованието"}
{"url": "http://www.mediapool.bg/abonamentat-za-onlain-sadarzhanie-veche-vazhi-za-tseliya-es-news277490.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЕвропейците вече имат достъп до онлайн съдържанието, за което са се абонирали в страната си, където и да се намират в ЕС. От 1 април влизат в сила новите правила на Европейския съюз, които позволяват хора, които например са платили за гледането на телевизионно съдържание онлайн в страната си, да могат да гледат програмите и в другите държави от Общността. До момента това не беше възможно заради т. нар. геоблокиране.\r\n\t\"От 1 април, когато пътувате в ЕС, вече няма да пропускате любимите си филми, телевизионни сериали и спортни предавания, нито ще се лишавате от игрите или електронните книги, за които имате цифров абонамент. Правилата ще се прилагат за платени услуги, но доставчиците на безплатно съдържание също могат да се възползват от тях. Полза от тези разпоредби ще имат и доставчиците на онлайн съдържание, тъй като вече няма да им се налага да придобиват лицензи за държавите, в които пътуват техните абонати“, се казва в изявление по темата на заместник-председателят на Европейската комисия Андрус Ансип и на комисаря по въпросите на цифровата икономика и цифровото общество Мария Габриел.\r\n\tСпоред ЕК отмяната на геоблокирането е нов успех на цифровия единен пазар след премахването на таксите за роуминг, от което се ползват потребителите в цяла Европа от юни 2017 г. насам.\r\n\tПромените засягат поне 29 млн. души, които представляват 5.7% от потребителите. Очаква се до 2020 г. броят им да достигне 72 млн. души. Данните показват, че за периода 2010 – 2014 г. разходите за видео абонаменти са нараснали със 113% годишно, а потребителите на тези услуги са с 56 на сто повече.\r\n\tПочти 60 на сто от младите европейци заявяват, че възможността да ползват абонаментите си при пътуване е важен въпрос при избора на онлайн услуги. Преносимостта на тези услуги дава отговор на предпочитанията на потребителите, като същевременно ще помогне на доставчиците да увеличат броя на абонатите си.", "date": "2018.04.01", "title": "Абонаментът за онлайн съдържание вече важи за целия ЕС"}
