{"url": "http://www.mediapool.bg/tsar-putin-se-zakle-kato-prezident-za-chetvarti-pat-news278778.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\tРуският президент Владимир Путин се закле като държавен глава за четвърти път с амбиция за \"пробив във всички сфери на живота\" и \"исторически решения\", след като на изборите през март бе преизбран с рекордна подкрепа. Въпреки това руското общество остава разделeно и само преди два дни се проведоха  под мотото \"Путин не е наш цар\". \r\n\t \r\n\t заяви той по време на церемонията в Големия дворец в Кремъл.\r\n\t \r\n\t\r\n\t\tСлед 18 години начело на страната той заяви, че тя вече се е научила да отстоява своите интереси и е успяла да възроди гордостта към отечеството.\n\n\r\n\t\r\n\t\t \r\n\t\r\n\t\tПо думите му сега Русия се нуждае от пробиви във всички сфери на живота.\r\n\t\r\n\t\t \r\n\t\r\n\t\t, допълни 65-годишният руски лидер.\r\n\t\r\n\t\t \r\n\t\r\n\t\t, заяви Путин.\r\n\t\r\n\t\t \r\n\t\r\n\t\tРусия обаче е раздирана от редица проблеми като голямата пропаст между бедни и богати, все по-съмнителният политически плурализъм и натискът срещу свободата на словото. Русия е изправена и пред икономически трудности заради поевтиняване на енергийните суровини и санкциите на Запада заради незаконната анексия на Крим.\r\n\t\r\n\t\t \r\n\t\r\n\t\tOчаквано след клетвата Путин предложи отново кандидатурата на Дмитрий Медведев за премиер, но се очаква да има размествания в кабинета. \r\n\t\r\n\t\t \r\n\t\r\n\t\t\r\n\t\r\n\t\t \r\n\t\r\n\t\tРуската национална телевизия показа как Путин напуска офиса си в Кремъл и върви по дългите му коридори. След това той се качи за кратко на руска лимузинa \"Кортеж\", за разлика от други години, когато се движеше със западни автомобили, и пристигна на мястото на церемонията. \r\n\t\r\n\t\t \r\n\t\r\n\t\t\r\n\t\t\tГостите започнаха да се събират още два часа преди началото и достигнаха няколко хиляди. Благодарение на топлото време мнозина заеха места на Съборния площад. Това място е достъпно за посещение само за днешната церемония. \r\n\t\t\r\n\t\t\t \r\n\t\t\r\n\t\t\tОстаналите изпълниха трите зали на двореца - Георгиевската, Александровската и Андреевската, през които премина президентът. Общо поканените бяха около 6000 души. Един от първите пристигна актьорът и отскоро гражданин на РФ Стивън Сийгъл, отбелязва ТАСС.\r\n\t\t\r\n\t\t\t \r\n\t\t\r\n\t\t\tНа видно място беше и бившият германски канцлер Герхард Шрьодер, който в момента заема високи постове в \"Роснефт\" и ”Газпром”.  По традиция в церемонията участва и патриархът на Москва и цяла Русия Кирил, който по-късно в понеделник отслужи благодарствен молебен по случай встъпването в длъжност на президента Путин.\r\n\t\t\r\n\t\t\t \r\n\t\t\r\n\t\t\t\r\n\t\t\t\r\n\t\t\t\r\n\t\t\t\r\n\t\t\r\n\t\t\r\n\t\t\t \r\n\t\t\r\n\t\t\t заяви Путин по време на церемонията.\r\n\t\t\r\n\t\t\t \r\n\t\t\r\n\t\t\t\r\n\t\t\t\r\n\t\t\r\n\t\t\r\n\t\t\t\r\n\t\t\t\r\n\t\t\t\r\n\t\t\r\n\t\t\r\n\t\t\t\r\n\t\t\t\r\n\t\t\r\n\t\t\r\n\t\t\t \r\n\t\t\r\n\t\t\t\r\n\t\t\r\n\t\t\t \r\n\t\t\r\n\t\t\t \r\n\t\r\n\r\n\t\r\n\t \r\n\tПутин ще управлява до 2024 г. В  навечерието на церемонията той заяви, че ключовата задача през следващите години ще бъде чувствителното повишаване на доходите на руснаците и заяви, че страната се развива и върви напред.\r\n\t \r\n\tРуските медии разпространиха в понеделник проучване на Общоруския център за изучаване на общественото мнение от първите дни на май. Резултатите сочат, че 82% от участниците одобряват работата на президента Путин. Този процент на одобрение се запазва от 2014 г., твърдят социолозите.\r\n\t \r\n\t\r\n\t\t\r\n\t\r\n\t\t \r\n\t\r\n\t\tСпоред социологическата агенция \"Левада - център\" най-сериозните оплаквания на руснаците от управлението на Путин е, че той не успя да преодолее голямото неравенство в страната, отбелязва ББС.\r\n\t\r\n\t\t \r\n\t\r\n\t\t\r\n\t\t\t\r\n\t\t\r\n\t\t\t \r\n\t\r\n\r\n\tОще отсега анализатори вещаят сценарии какво ще се случи през 2024 г., когато изтече мандатът на Путин. По конституция президентът няма право на ново преизбиране, коментира Франс прес.\r\n\t \r\n\tРуският лидер вече каза, че няма да променя основния закон, и анализатори се чудят кого ще посочи той за свой приемник и дали няма да се повтори сценарият от 2008 г., когато Путин стана премиер при президент Дмитрий Медведев, защото и тогава нямаше право след два мандата да се кандидатира за трети. В нощта на преизбирането си на 18 март Путин отговори на въпрос на журналист дали ще се кандидатира след края на мандата си с думите: \"Шегувате ли се! Какво трябва да направя? Да остана тук до 100 години? Не.\"\r\n\t \r\n\tЗасега Путин не е дал индикация кой може да бъде евентуалният му приемник.", "date": "2018.05.07", "title": "\"Цар\" Путин се закле като президент за четвърти път"}
{"url": "http://www.mediapool.bg/turtsiya-predlaga-da-pomogne-za-razshiryavaneto-na-gkpp-kapitan-andreevo-news278795.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРеализирането на двустранни проекти между Турция и България във връзка с общите гранични пунктове ще прекрати натрупването на ТИР-ове на митниците, което създава големи проблеми и за турската, и за българската страна, каза валията на Одрин Гюнай Йоздемир, цитиран от БТА.\r\n\t \r\n\tПо думите му капацитетът на ГКПП Капитан Андреево срещу турския Капъкуле е недостатъчен и не може да посрещне потока ТИР-ове, идващ от Турция и от Европа. Поради тази причина Турция предлага разширяването на Капитан Андреево да се извърши с общи проекти на двете страни.\r\n\t \r\n\t\"ГКПП Капитан Андреево срещу Капъкуле е по-малък. Необходимо е той да бъде разширен с общите усилия на турската и българската страна. Ние постигнахме съгласие, че със съвместни проекти може да разрешим този проблем. Нашата страна е готова да направи каквото е необходимо за намиране на трайно разрешение на този проблем\", заявява валията на Одрин, цитиран от в. \"Миллиет\".\n\n\r\n\t \r\n\tПо думите му натрупването на ТИР-ове на общите гранични пунктове, което води до задръстване в работата на митниците, създава затруднения и на турската, и на българската страна.\r\n\t \r\n\t\"Отношенията между Турция и България към момента са в много добро състояние. И Турция, и България полагат сериозни усилия за тяхното възходящо развитие. Въпреки положените не малко усилия, за съжаление, до този момент не можахме да намерим трайно разрешение на проблема във връзка с дългото чакане на ТИР-ове на митниците\", посочва още одринският губернатор.\r\n\t \r\n\tВъпросът за реализирането на съвместни проекти за разрешаване на проблемите с ТИР-овете са били обсъдени на среща между турския министър за митниците и търговията Бюлент Тюфекчи и министъра на финансите на България, посочва вестник \"Миллиет\".", "date": "2018.05.07", "title": "Турция предлага да помогне за разширяването на ГКПП \"Капитан Андреево\""}
{"url": "http://www.mediapool.bg/alpinistat-boyan-petrov-e-v-neizvestnost-ot-nyakolko-dni-news278790.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tАлпинистът Боян Петров е в неизвестност от 3 май и се намира някъде по склона на връх Шиша Пангма в Хималаите. Новината беше съобщена първо от неговата съпруга Радослава Ненова във ”Фейсбук” и в последствие потвърдена от Министерството на външните работи (МВнР).\r\n\t, съобщи Ненова. По думите ѝ спасителна акция в момента не е възможна.\r\n\t, казва тя.\r\n\tОт МВнР съобщиха, че в посолството на България в Пекин на 6 май е постъпила информация от Тибетската алпинистка асоциация, че българският алпинист Боян Петров е в неизвестност от 3 май 2018 г. Боян е участвал в експедиция в Хималаите заедно с още 10 души (1 унгарец, 5 италианци и четирима водачи от непалски произход).\r\n\tСпоред получената информация, неговата липса е била забелязана от участниците в експедицията в района на Шиша пангма на около 7500 м надморска височина. Веднага след това са изпратени трима души, за да го издирват.\n\n\r\n\tНа 6 май сутринта, на 7350 м надморска височина са били открити палатката и спалния чувал, без самия алпинист. Поради внезапно влошаване на метеорологичните условия в района тримата търсачи временно са прекратили издирването.\r\n\tТибетската алпинистка асоциация е била информирана за случилото се на 6 май в 12.20 ч. местно време от лицето за връзка от района на Шиша пангма. Експедицията е имала разрешение за влизане през Дзилун на 10 април 2018 г., изкачване на връх Шиша пангма и напускане през Дзилун на 9 юни 2018 г.\r\n\tСлужители на Асоциацията поддържат връзка с ръководителя на експедицията, който ги е уведомил, че издирването на българския алпинист продължава.\r\n\tПосолствата на България в Пекин и в Делхи са в непрекъснат контакт с местните институции и следят отблизо случая, посочват от МВнР.\r\n\tУнгарският алпинист Давид Клайн съобщи, че в събота украински алпинисти и местни шерпи са открили полуоткритата палатка на Петров заедно с неговия спален чувал, съобщи унгарското издание Origo.hu, цитирано от ”Фокус”.\r\n\t, коментира той.\r\n\tКлайн каза, че ситуацията е притеснителна, но вече е имало случаи, когато алпинисти, макар и с голямо закъснение, са пристигали по други низходящи маршрути.\r\n\tЕкипът на българския алпинист в София е обяснил пред \"Дневник\", че засега няма причини за притеснение, защото Петров обичайно е по-бърз от другите и се движи нагоре с ден напред, а и тази ситуация, при която няколко дни няма връзка с него, е обичайна.\r\n\t коментираха от екипа.", "date": "2018.05.07", "title": "Алпинистът Боян Петров е в неизвестност от няколко дни"}
{"url": "http://www.mediapool.bg/grigor-dimitrov-se-varna-v-top-4-news278792.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНай-добрият български тенисист Григор Димитров се изкачи с една позиция в световната ранглиста по тенис и вече заема четвъртото място. Преди него са испанецът Рафаел Надал, швейцарецът Роджър Федерер и германецът Александър Зверев.\r\n\t \r\n\tДимитров, на когото през тази седмица предстои участие на турнира от сериите Мастърс в Мадрид, има 4950 точки.\r\n\t \r\n\tВодачът в световната ранглиста Рафаел Надал има 8770 точки, като води само със 100 точки пред втория Роджър Федерер (Швейцария). \n\n\r\n\t \r\n\tТоп 10 в световната ранглиста:\r\n\t \r\n\t\r\n\t\t1. (1) Рафаел Надал (Испания) 8770 точки \r\n\t\r\n\t\t2. (2) Роджър Федерер (Швейцария) 8670 точки\r\n\t\r\n\t\t3. (3) Александър Зверев (Германия) 5195 точки \r\n\t\r\n\t\t4. (5) Григор Димитров (България) 4950 точки\r\n\t\r\n\t\t5. (4) Марин Чилич (Хърватия) 4780 точки \r\n\t\r\n\t\t6. (6) Хуан Мартин Дел Потро (Аржентина) 4470 точки \r\n\t\r\n\t\t7. (7) Доминик Тийм (Австрия) 3545 точки \r\n\t\r\n\t\t8. (8) Кевин Андерсън (Южна Африка) 3345 точки \r\n\t\r\n\t\t9. (9) Джон Иснър (САЩ) 3125 точки\r\n\t\r\n\t\t10. (10) Давид Гофен (Белгия) 3020 точки", "date": "2018.05.07", "title": "Григор Димитров се върна в топ 4"}
{"url": "http://www.mediapool.bg/darzhavata-shte-finansira-veroizpovedaniyata-i-duhovnite-uchilishta-news278796.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГЕРБ, БСП и ДПС са внесли общ законопроект, с който се регламентира държавна субсидия за вероизповеданията и религиозните училища. Целта на промените е ”да се предотврати намеса на чужди държави, институции и лица в делата и дейността на вероизповеданията”.\r\n\tДо политическо съгласие по тази тема са стигна на последното заседание на Консултативния съвет за национална сигурност към президента, а промените са внесени в парламента от председателите на трите парламентарните групи – Цветан Цветанов, Корнелия Нинова и Мустафа Карадайъ.\r\n\t, се посочва в мотивите към законопроекта.\r\n\tВ понеделник обаче вицепремиерът и лидер на коалиционния партньор на управляващите – ВМРО обяви, че внася собствен законопроект по темата.\r\n\tОбщият законопроект на ГЕРБ, БСП и ДПС предвижда субсидия да получават вероизповедания, към които принадлежат най-малко 1% от гражданите на страната. За тях е предвидена субсидия до 15 млн. лева годишно, която ще зависи от броя на самоопределилите се към съответното вероизповедание. Размерът й ще се определя всяка година със Закона за държавния бюджет.\n\n\r\n\tСпоред последното преброяване на такава субсидия ще имат право православното и мюсюлманско вероизповедание.\r\n\tСубсидията ще може да се харчи за заплати на свещенослужещи и служители на религиозните общности, за образователни дейности и за други текущи и капиталови разходи, като финансирането ще е под контрола на дирекция \"Вероизповедания\" към Министерския съвет и Сметната палата. Вероизповеданията ще са длъжни да изготвят и внасят финансов отчет за дейността си всяка година.\r\n\tОстаналите вероизповедания ще получават средства само за храмове и гробища.\r\n\tЗабранява се с пари от чужди дарения да се финансират заплати на свещенослужещите или служителите в религиозните общности. Всяко дарение трябва да е разрешено от дирекция \"Вероизповедания\".\r\n\tДуховните училища и висши учебни заведения също ще се финансират от държавния бюджет, за да не зависят финансово от чужди държави, както е сега.\r\n\tВ същия дух са и повечето от предложенията на Каракачанов.\r\n\tИ двата законопроекта предвиждат чужденци да могат да участват в проповеди у нас, само ако това е предварително съгласувано с дирекция \"Вероизповедания\".\r\n\t, обяви Каракачанов.\r\n\tТой възнамерява да подложи изготвения от екипа му проект на широко обществено обсъждане с всички вероизповедания.", "date": "2018.05.07", "title": "Държавата ще финансира вероизповеданията и духовните училища"}
{"url": "http://www.mediapool.bg/andrei-raichev-lekari-kradat-poveche-ot-tsiganite-v-tazi-strana-news278789.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t”Ще ме извините, но лекарите влачат... отвлачват - не всички... Но тези лекари, които влачат, отвлачват или крадат повече от циганите в тая държава! Не се шегувам. Ако сметнете в пари, ще видите\". Това коментира социологът Андрей Райчев пред Нова телевизия.\r\n\t \r\n\tПо думите му корупцията в България е непоносима, но не е по-голяма отколкото в Западна Европа.\r\n\t \r\n\t\"Там е много по-голяма отколкото тук. Но първо там е само по върховете и в ежедневния живот почти я няма. И второ - тя там се схваща като естествена традиция”, каза Райчев.\n\n\r\n\t \r\n\t”В България не се правят въобще реформи. Ние сме в положението на човек, който едновременно и е затлъстял, и има мускулна слабост. Има огромни тлъстини, които подележат на унищожение: 400 болници, 50 и кусур ВУЗ-а, между другото - 25 банки и 8 мелници, апропо само напомням. Железници, които непоносимо само харчат пари по цял ден и нищо друго не правят”.\r\n\t \r\n\tВ същото време Райчев коментира, че сегашното правителство на Бойко Борисов е по-добро от предишните му две.\r\n\t \r\n\t\"Борисов взе властта в много неизгодна обстановка през 2008-а година, когато удари кризата. Просто беше малшанс. Тогава му се падна черната вода. Сега му се падна златната вода. По много причини България върви нагоре. Вятърът духа в платната на правителството\", каза той.\r\n\t \r\n\tМатематикът Михаил Константинов от своя страна определи класацията на \"Репортери без граници\", в която България е на 111-о място по свобода на словото, като ”идиотска”.\r\n\t \r\n\t\"Говоря с целия си авторитет в момента. Не съм виждал по-идиотска класация. На 51-во място се намира държавата Тонга с 30 острова в Тихия океан - има една агенция, няма вестници и други медии. Не може да сравнявате сливи и краставици. Една европейска държава, с всичките си институции не може да бъде сравнявана с Тонга. Поотделно те могат да се състезават, но не и заедно\", каза Константинов.", "date": "2018.05.07", "title": "Андрей Райчев: Лекари крадат повече от циганите в тази страна"}
{"url": "http://www.mediapool.bg/okolo-200-balgari-sa-blokirani-na-letishte-champino-v-rim-news278791.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tОколо 200 български граждани са блокирани на летището \"Чампино\" в Рим, след като полетът им е бил отменен, съобщи Нова телевизия. \r\n\t \r\n\tСледващият полет, с който българите ще могат да се приберат в България, е чак след 4 дни.\r\n\t \r\n\tСред пътниците има и малки деца.\n\n\r\n\t \r\n\tНомерът на полета на българите е \"FR 6309\". Полетът е на авиокомпанията Ryanair.\r\n\t \r\n\tСамолетът е трябвало да тръгне от Италия в 9 часа българско време.", "date": "2018.05.07", "title": "Около 200 българи са блокирани на летище \"Чампино\" в Рим"}
{"url": "http://www.mediapool.bg/sobstvenikat-na-agentsiya-bgnes-e-bil-zadarzhan-v-gartsiya-news278788.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tЖурналистът и собственик на агенция БГНЕС Любчо Нешков е бил задържан на 4 май при пътуването си до мястото, където загива Гоце Делчев – несъществуващото вече село Баница, на около 20 км от гръцкия град Серес.\r\n\tТой е бил придружен от свещеник и 86-годишния журналист Иван Николов.\r\n\t, каза Нешков пред бТВ.\r\n\tТой разказа, че тримата са отишли на мястото, на което е било селото, а днес е останала само камбанария и остатъци от олтара на църквата ”Св. Димитър“. Именно край нея през май 1903 г. загива Гоце Делчев. Там е и погребан до 1917 г., когато останките му са пренесени в България, а след 1945 г. са в църквата ”Св. Спас“ в Скопие.\r\n\t, разказа журналистът. Били двама мъже. Единият категорично е разбирал български, твърди Нешков.\n\n\r\n\t, разказа той.\r\n\tСлед като решиха да ни отведат в полицейското управление, се обадих на консула ни в Солун. Той първо не можа да повярва, че наистина се е случило. Минути, след като бяхме в полицейското управление, бяхме изпратени от шефа на полицията до тротоара с добри пожелания, обясни Нешков.\r\n\tВсичко продължило два и половина часа.\r\n\t\"Това не е хрумване на селския полицай или на тези двама, не е дори хрумване на шефа на полицията в Серес. Това е централна директива, която важи особено около 4 май, когато всичко се проверява. И тази гръцка директива, забраната е с цел забрава – хората да забравят какво е било там, кой е живял, кой е загинал дори, независимо, че е загинал в битка срещу поробителя“, смята Нешков.", "date": "2018.05.07", "title": "Собственикът на агенция БГНЕС е бил задържан в Гърция"}
{"url": "http://www.mediapool.bg/grazhdani-blokiraha-patya-sofiya-varna-v-zashtita-na-bolnitsata-v-lovech-news278797.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tБлизо 300 протестиращи за спасяването на болницата в Ловеч блокираха в понеделник следобед движението по главния път София - Варна, в района на пътен възел \"Абланица\". Протестиращите носеха трансперант с надпис: \"Спасете болницата в Ловеч. Не ни обричайте на смърт!\"\r\n\tПротестът бе организиран от медиците и работещите в болницата в Ловеч и бе подкрепени от таксиметрови шофьори и граждани.\r\n\tПротестиращите неколкократно блокираха и отблокираха пътното платно - на всеки 10 минути, за да не се образуват огромни колони от пътуващи по главния път София-Варна и за да направят тези, които преминават в момента, съпричастни към проблемите на Ловеч заради местната болница, съобщи БНР.\r\n\tПротестиращите настояват държавата да не допуска фалит на закъсалата финансово болница, чиито кадри напускат заради липсата на пари. Работещите в ловешката болница получиха едва в петък заплатите си за месец януари. За фервуари, март и април не са получавали заплати.\r\n\tПрез януари Министерството на здравеопазването изготви и представи на работещите в лечебното заведение оздравителен план, според който дълговете от 6 млн. лева да бъдат погасени за 5 години.\n\n\r\n\tОсвен това се предвижда съкращаване на легла и администрация, но работещите в болницата се оплакват, че липсата на финансови средства я обричат на затваряне.\r\n\tБолницата е печален пример за лошо управление и източване на държавно лечебно заведение чрез частни структури, заради което случаят беше даден на прокуратурата.\r\n\tКметът на Ловеч Корнелия Маринова заяви, че лечебното заведение може да излезе от финансовата криза само с реформа, каквато вече е предложена от правителството.\r\n\tПо думите ѝ в Ловеч се прави всичко необходимо, така че болницата да бъде спасена и стабилизирана. Тя обвини медиците, че саботират реформите и за това болницата не може да бъде оздравена.\r\n\t, коментира кметицата.", "date": "2018.05.07", "title": "Граждани блокираха пътя София-Варна в защита на болницата в Ловеч"}
{"url": "http://www.mediapool.bg/islyamistka-partiya-obyavi-pobeda-na-mestnite-izbori-v-tunis-news278783.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tИслямистката партия Ан Нахда (Възраждане) обяви победа на произведените вчера исторически първи местни избори в Тунис след революцията от 2011 г., поставила началото на т. нар. Арабска пролет, съобщи Ройтерс.\r\n\t \r\n\tАгенцията определя вота като ключов етап от демократичния преход в страната, помрачен от икономически разочарования.\r\n\t \r\n\tСлед като избирателните секции затвориха в 18 ч. (20 ч. българско време) високопоставен представител на Ан Нахда каза пред Ройтерс, че ислямистката партия води с повече от 5 процента пред основния си съперник, светската формация Нидаа Тунес (Призив за Тунис). Той се позова на паралелно преброяване на гласовете от страна на Ан Нахда.\n\n\r\n\t \r\n\tПредставител на Нидаа Тунес каза, че неговата партия вероятно изостава с между 3 и 5 процента.\r\n\t \r\n\tДвете формации управляват заедно в Тунис в правителство на националното единство.\r\n\t \r\n\tСтраната е давана за пример като единствения успех на Арабската пролет, тъй като управлявалият в продължение на десетилетия авторитарен президент Зин ал Абидин бен Али бе свален без сериозно насилие. Ентусиазмът за демократични промени обаче отдавна отстъпи място на гнева от все така ниския стандарт на живот, който накара мнозина тунизийци да предприемат рискованото пътуване по море до Европа или да се обърнат към радикалния ислям, отбелязва Ройтерс.", "date": "2018.05.07", "title": "Ислямистка партия обяви победа на местните избори в Тунис"}
{"url": "http://www.mediapool.bg/ochakvat-se-buri-i-gradushki-news278782.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВ понеделник на много места в страната се очакват обилни дъждове и градушки. По-значителни като количества ще са валежите в западната половина от страната- 20-25 л/кв.м, съобщи бТВ.\r\n\t \r\n\tЖълт код за обилни валежи и бури е обявен за 13 области на страната. Предупреждението е в сила за областите Видин, Враца, Монтана, София-град, София-област, Перник, Кюстендил, Благоевград, Пазарджик, Пловдив, Смолян, Кърджали и Хасково.\r\n\t \r\n\tДо края на седмицата времето ще остане неустойчиво. През повечето дни ще има краткотрайни валежи, придружени с гръмотевични бури. Очакват се и градушки.\n\n\r\n\t \r\n\tНай-голяма вероятност за по-интензивни и значителни по количество валежи има в четвъртък, на места, главно в Западна и Централна България. Временно затихване на явленията, в повечето райони, ще има след полунощ и в ранните сутрешни часове, когато и облачността временно ще се разкъсва. Вятърът ще се задържи предимно от североизток, слаб до умерен; във вторник за кратко ще бъде от северозапад.\r\n\t \r\n\tПреобладаващите максимални температури ще са между 20° и 25°, малко по-високи в сряда. Минималните ще са най-често между 10° и 15°.", "date": "2018.05.07", "title": "Очакват се бури и градушки"}
{"url": "http://www.mediapool.bg/putin-i-merkel-shte-se-sreshtnat-na-18-mai-news278794.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tГерманското правителство потвърди, че на 18 май предстои среща в Сочи между германския канцлер Ангела Меркел и руския президент Владимир Путин, съобщиха информационните агенции.\r\n\t \r\n\tПреди това говорителят на правителството Улрике Демер отказа да потвърди или отрече съобщението за разговорите, но отбеляза, че \"канцлерът е в постоянен контакт с руския президент“.\r\n\t \r\n\tПо-рано в понеделник помощникът на Путин Юрий Ушаков съобщи, че Меркел и Путин ще се срещнат на 18 май в Сочи по време на работна визита на германския канцлер. Той съобщи още, че на 5 юни предстои посещение на Путин в австрийската столица Виена.", "date": "2018.05.07", "title": "Путин и Меркел ще се срещнат на 18 май"}
{"url": "http://www.mediapool.bg/spetssluzhbite-se-opasyavat-ot-teroristichen-akt-na-svatbata-na-prints-hari-i-megan-markal-news278779.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПолицията и специалните служби във Великобритания се опасяват от терористичен акт на снайперисти по време на брачната церемония на принц Хари и Меган Маркъл на 19 май в Уиндзор край Лондон. \r\n\tТова пише в днешния си брой вестник\"Сънди таймс\", цитиран от БНР.\r\n\t \r\n\tСпоред изданието желанието на бъдещите младоженци да преминат в открита карета по тесните улици на средновековния град е голям проблем за службите за сигурност. \r\n\t \n\n\r\n\tИзданието твърди, че над 40 служители от спецслужбите и полицията се подготвят за сватбата в база в град Херифорд, Централна Англия. \r\n\t \r\n\tВ базата били монтирани конструкции, които да наподобяват сградите по главната улица на Уиндзор. Очаква се около 100 хиляди туристи да наблюдават трикилометровата брачна процесия в открита карета", "date": "2018.05.07", "title": "Спецслужбите се опасяват от терористичен акт на сватбата на принц Хари и Меган Маркъл"}
{"url": "http://www.mediapool.bg/zapochna-remontat-v-tsentara-na-sofiya-news278780.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tРемонтът на столичната улица \"Граф Игнатиев\" започна в понеделник и се очаква да продължи цяло лято. Това ще доведе до промени в организацията на движението в района, където поетапно ще се подменят трамвайните релси, настилката и водопроводът. \r\n\t \r\n\tУлица \"Граф Игнатиев\" ще бъде изцяло пешеходна зона, ще се ремонтират и площадите по нейното протежение. Зеленчуковият пазар ще бъде премахнат, но книжният пазар на площад \"Славейков\" ще бъде осъвременен. \r\n\t \r\n\tЗаради реконструкцията трамваите по \"Граф Игнатиев\" ще спрат. Трамвай 18 въобще няма да се движи. Трамваите 10 и 12 се обединяват в една линия под номер 10, чиито маршрут ще покрива територии, обслужвани от самостоятелните линии. Тя ще се движи от жк. \"Западен парк\" по маршрута на трамвай 10 до бул. \"Витоша\", ще завива към Централни хали и ще продължава по маршрута на трамвай 12 към кв. \"Илиянци\".\n\n\r\n\t \r\n\tРемонтът трябва да завърши в средата на октомври, каза заместник-кметът по транспорта Евгени Крусев пред БНР.\r\n\t \r\n\tРемонтът на ул. \"Граф Игнатиев\" и прилежащите улици и площади се прави от фирмата \"Джи Пи Груп\", а стойността на проекта е над 24 млн. лева.\r\n\t \r\n\tКметът на София Йорданка Фандъкова обясни, че юа забавяне в изпълнението се предвиждат санкции от по 240 000 лева на ден. За некачествена работа глобите са до 5% от стойността на договора. Всички дефекти, появили се в гаранционния срок от 8 години, трябва да бъдат отстранени за сметка на изпълнителя.\r\n\t \r\n\tСъщата компания прави и ремонта пред НДК, където няколко месеца след приключването на работата се появиха дефекти - част от плочките са надигнаха.", "date": "2018.05.07", "title": "Започна ремонтът в центъра на София"}
{"url": "http://www.mediapool.bg/kaliforniya-stana-petata-ikonomika-v-sveta-news278781.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tИкономиката на Калифорния стана петата най-голяма света, задминавайки тази на Обединеното кралство, съобщи АП, като се позова на нови данни на американските федерални власти.\r\n\t \r\n\tБВП на Калифорния е нараснал с 127 млрд. долара от 2016 г. до 2017 г. и е превишил 2.7 трлн. долара, показват данните. През това време британската икономика се е свила, изчислено в американски долари, като това се дължи отчасти на вариациите на обменния валутен курс.\r\n\t \r\n\tВ Калифорния живеят 40 милиона души. Там се намира технологичният хъб Силициева долина и световната столица на шоубизнеса Холивуд.\n\n\r\n\t \r\n\tВсички икономически сектори, с изключение на селското стопанство, са допринесли за повишаването на БВП на Калифорния, казва Ирена Асмундсон, главен икономист в калифорнийския департамент на финансите. Финансовите услуги и секторът на недвижимите имоти имат принос в растежа с 26 млрд. долара, следвани от сектора на информационни технологии с 20 млрд. долара и на производството с 10 млрд. долара\r\n\t \r\n\tКалифорния бе петата икономика в света и през 2002 г., но после падна до 10-о място през 2012 г. след финансовата криза. Оттогава в щата се откриха 2 млн. нови работни места, а нейният БВП нарасна с 700 млрд. долара.\r\n\t \r\n\t \r\n\tПреди Калифорния петте най-големи икономики в света са САЩ, Китай, Япония и Германия.", "date": "2018.05.07", "title": "Калифорния стана петата икономика в света"}
{"url": "http://www.mediapool.bg/nominiranata-ot-tramp-za-shef-na-tsru-e-iskala-da-ottegli-kandidaturata-si-news278793.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tНоминираната от президента на САЩ Доналд Тръмп за директор на ЦРУ Джина Хаспъл е искала да оттегли кандидатурата си заради безпокойствата за нейната роля в програмата на агенцията за разпити, съобщи Ройтерс, като се позова на вестник \"Вашингтон пост\".\r\n\t \r\n\tАмериканският ежедневник на свой ред цитира четирима неидентифицирани високопоставени представители на администрацията на Тръмп.\r\n\t \r\n\t\r\n\t\tВ петък Хаспъл била извикана в Белия дом, за да бъде обсъдена нейната роля в програмата за разпити, при която са били използвани техники, осъдени от мнозина като мъчения. Тя казала, че ще се оттегли, за да избегне тежко изслушване в комисията по разузнаването към Сената.\n\n\r\n\t\r\n\t\t \r\n\t\r\n\t\tСлед това Хаспъл се върнала в централата на ЦРУ в Лангли, щата Вирджиния. Тогава редица служители на Белия дом, сред които говорителката Сара Сандърс, заминали бързо за там за неколкочасови спешни разговори с нея. Едва в събота следобед Хаспъл успокоила администрацията на Тръмп, че няма да се оттегли.\r\n\t\r\n\t\t \r\n\t\r\n\t\tГоворителят на Белия дом Радж Шах определи номинираната за висококвалифициран кандидат, служил над три десетилетия на страната си. Номинацията на Хаспъл няма да бъде провалена от политически пристрастни критики, подчерта той и обвини критиците, че заемат страната на правозащитните организации срещу ЦРУ за това как да бъде гарантираната безопасността на американците.\r\n\t\r\n\t\t \r\n\t\r\n\t\t\r\n\t\t\tПо-рано Тръмп номинира Хаспъл за първата жена директор на ЦРУ. Тя трябва да замени на поста Майк Помпейо, който стана държавен секретар на САЩ.\r\n\t\t\r\n\t\t\t \r\n\t\t\r\n\t\t\tНоминацията на Хаспъл обаче се натъкна на съпротива заради нейната роля във вече закритата програма за задържане и разпитване в тайни затвори на ЦРУ в чужбина на заподозрени ислямисти от Ал Каида. Програмата бе стартирана при президента Джордж Буш-младши след атентатите на 11 септември 2001 г, припомня БТА.", "date": "2018.05.07", "title": "Номинираната от Тръмп за шеф на ЦРУ е искала да оттегли кандидатурата си"}
{"url": "http://www.mediapool.bg/london-se-nadyava-da-uspokoi-tramp-za-yadrenata-sdelka-s-iran-news278784.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tВеликобритания се надява да успокои безпокойствата на президента на САЩ Доналд Тръмп във връзка с международното споразумение за иранската ядрена програма, каза британският посланик във Вашингтон Ким Дарък, цитиран от Асошиейтед прес.\r\n\t \r\n\tДарък изрази увереност, че все още е възможно Тръмп да бъде убеден да не изтегля Съединените щати от сделката.\r\n\t \r\n\tАмериканският президент даде срок до 12 май за запълване на пропуските в иранското ядрено споразумение. Той заплаши, че в противен случай ще изтегли Съединените щати от договора.\n\n\r\n\tБританският министър на външните работи Борис Джонсън е на посещение във Вашингтон. По-миналата седмица френският президент Еманюел Макрон и германският канцлер Ангела Меркел посетиха Тръмп в опит да го убедят да не изважда САЩ от споразумението.\r\n\t \r\n\tСъединените щати и трите европейски сили са страни по сделката с Иран, заедно с Русия и Китай. \r\n\t \r\n\tВчера иранският президент Хасан Рохани предупреди Тръмп, че ще има тежки последици, ако изтегли САЩ от споразумението.\r\n\t \r\n\tВ статия, публикувана във вестник \"Ню Йорк таймс\", британският външен министър уверява, че сделката има най-малко минуси от всички възможни варианти. Споразумението има слабости, признава той, но изразява убеденост, че те може да бъдат поправени.\r\n\t \r\n\tПредседателят на комисията за въоръжените сили към Камарата на представителите в Конгреса на САЩ също призова президента да не изтегля страната от иранската ядрена сделка и да даде на европейците повече време, за да отговорят на неговите безпокойства. \r\n\t \r\n\t\"Така че може би най-добрият вариант е (Тръмп) да отложи още малко крайния срок\", каза Мак Торнбъри, републиканец от щата Тексас, по телевизия Фокс нюз.", "date": "2018.05.07", "title": "Лондон се надява да успокои Тръмп за ядрената сделка с Иран"}
{"url": "http://www.mediapool.bg/fbr-221-dushi-sa-zaginali-v-sasht-pri-strelbi-na-obshtestveni-mesta-news278785.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\t221 души са загинали в САЩ през 2016-2017 г. при стрелби на обществени места. Това се казва в доклад на ФБР., цитиран от БГНЕС.\r\n\t \r\n\tВ него се посочва, че при 50 случая на преднамерено използване на огнестрелно оръжие в 21 щата са ранени още 722 души.\r\n\t \r\n\tВ статистиката ФБР не е включило самите стрелци.\n\n\r\n\t \r\n\tВ тези цифри не се включват загиналите и ранените при стрелби с участието на банди и наркотърговци, както и инцидентите с невнимателно боравене на оръжие.", "date": "2018.05.07", "title": "ФБР: 221 души са загинали в САЩ при стрелби на обществени места"}
{"url": "http://www.mediapool.bg/vulkan-na-ostrov-havai-razrushi-31-kashti-news278787.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПотоците лава, разтопена скална маса и отровни газове от вулкана Килауеа разрушиха 31 къщи на остров Хавай, съобщи Асошиейтед прес, като се позова на местните власти.\r\n\t   \r\n\tВулканът бълва лава на височина над 61 метра.\r\n\t   \r\n\tНад 1700 души бяха евакуирани. Възможно е част от тях да не могат да се върнат по домовете си поне известно време.\r\n\t   \r\n\tОколо 240 души прекараха миналата нощ в подслони. Някои от тях получиха разрешение да отидат за малко до домовете си днес, за да приберат свои домашни любимци, лекарства и документи.\r\n\t   \r\n\tУчените предсказват още вулканичния изригвания и земетресения, които може да продължат с месеци.\r\n\t   \n\n\r\n\tКилауеа е един от най-активните вулкани на Земята. Той изригва непрекъснато от 1983 г., посочва АП.\r\n\t   \r\n\tРойтерс отбелязва, че през 1955 г. подобна вулканична дейност в района е продължила 88 дни. Тогава обаче в района на Килауеа са живеели много по-малко хора.", "date": "2018.05.07", "title": "Вулкан на остров Хавай разруши 31 къщи"}
{"url": "http://www.mediapool.bg/germanskiyat-prezident-pritesnen-ot-naprezhenieto-mezhdu-evropa-i-tramp-news278786.html", "text": "Вход в Mediapool.bgEmail:Парола:Вход в Mediapool.bgEmail:Парола:Вход в Mediapool.bgEmail:Парола:\r\n\r\n\tПрезидентът на Германия Франк-Валтер Щайнмайер изрази безпокойство от \"съществените промени\" в трансатлантическите отношения заради напрежението между Европа и президента на САЩ Доналд Тръмп, предаде Франс прес.\r\n\t \r\n\tВ интервю за германската обществена телевизия А Ер Де Щайнмайер, бивш министър на външните работи от социалдемократическата партия, каза, че повод за тревогата му са не \"някакви си дразнещи послания в Туитър\", а еволюцията в отношенията между Съединените щати и Европейския съюз.\r\n\t \r\n\t\"Новата американска администрация вече не ни смята за част от една световна общност, в която действаме заедно, а гледа по същество на света като арена, на която всеки трябва да намери своя собствен път\", отбеляза той.\n\n\r\n\t \r\n\tВ тази обстановка германският президент каза, че страната му - най-голямата икономика в Европа, но отдавна защитавана от САЩ по линия на НАТО - трябва да \"порасне\" и да \"поеме (своите) международни отговорности\".\r\n\t \r\n\tЩайнмайер оцени положително неотдавнашните посещения в САЩ на германския канцлер Ангела Меркел и френския президент Еманюел Макрон. Важно е, че Германия и Франция показаха своята привързаност към свободната търговия и запазването на международното споразумение за иранската ядрена програма, аргументира се той, цитиран от ТАСС.\r\n\t \r\n\tГерманският президент припомни, че когато е подписвал сделката с Иран през 2015 г., тогавашният държавен секретар на САЩ Джон Кери е допуснал, че може би е била избегната война, предаде Франс прес.\r\n\t \r\n\t\"Това е важен етап, тъй като не бива да забравяме какво би могло да се случи, ако това споразумение се провали и Близкият изток започне да се превъоръжава\", подчерта Щайнмайер. Той предупреди, че регионът не може да \"понесе още един конфликт\".\r\n\t \r\n\tТръмп даде срок до 12 май за запълване на пропуските в иранското ядрено споразумение, като се закани, че в противен случай ще изтегли Съединените щати от договора.\r\n\t \r\n\tЩайнмайер предупреди за заплахата от антисемитизма, предаде ДПА.\r\n\t \r\n\tТова явление \"унищожава (Германия) като дом за всички\", аргументира се президентът. Той подчерта, че страната не бива да свиква със засиленото полицейско присъствие в синагогите.\r\n\t \r\n\tПрез последните седмици Германия стана сцена на няколко антисемитски атаки, включително срещу мъж с еврейска шапчица в столицата Берлин, припомня ДПА\r\n\t \r\n\tЩайнмайер предупреди и за все по-нарастващото разграничаване на руския президент Владимир Путин от Запада. Въпреки че Русия все повече се дефинира \"посредством различията, а не сътрудничеството\" с Европа, дипломацията трябва да търси нови \"инициативи и възможности\", за да води диалог, призова той, цитиран от Франс прес.", "date": "2018.05.07", "title": "Германският президент притеснен от напрежението между Европа и Тръмп"}
