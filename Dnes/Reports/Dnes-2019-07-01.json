{"url": "https://www.dnes.bg/index/2019/07/01/sreshtata-mejdu-trymp-i-kim-poveche-shou-ili-poveche-sydyrjanie.415115", "text": "\"Добре, да го направим\". С тези думи, с бавна стъпка и потупване по ръката на Ким Чен-ун президентът Доналд Тръмп стана вчера първият действащ американски лидер, стъпил в Северна Корея. Двамата написаха история в здраво укрепената демилитаризирана зона. Този специално създаден за телевизионно зрелище момент бе немислим само преди две години, когато двамата мъже си разменяха обиди и неумолими заплахи, пишат Зийк Милър и Джонатан Лемайър от Асошиейтед прес.\n\r\nТръмп се отби за три часа в демилитаризираната зона, от които 80 минути прекара с Ким. Това бе проява на \"дипломация на ръкостискането\", чиято цел бе да влезе в учебниците по история, но също така и хаотичен спектакъл, отражение на взетото в последната минута решение на Тръмп да отправи покана към авторитарния лидер да се срещне с него на границата между двете Кореи.\r\n                \r\n                \r\nВпоследствие остана неясно дали срещата беше повече шоу или повече съдържание. Като изключим безпрецедентните кадри и момента, достоен да заеме водещите заглавия, единственото постижение на Тръмп като че ли бе да договори споразумение за подновяване на ядрените преговори, които самият той напусна през февруари по време на последната му среща на върха с Ким във Виетнам.\n\r\nТръмп отдавна планираше да посети демилитаризираната зона. Трябваше да го направи през 2017 г., но пътуването бе отменено заради мъгла. Сътрудници на Белия дом казват, че публичната покана към Ким за среща там е била точно толкова спонтанна, колкото изглеждаше. В типичен за Тръмп стил всичко започна с туит.\n\r\n\"Бих се срещнал с него на Границата/ДМЗ просто да му стисна ръката и да кажа \"Здравей\" (?)!\", написа американският президент около 30 часа преди визитата.\n\r\nТайнствеността, витаеща около несполучливия опит за посещение отпреди две години бе заменен с медиен шум, подстрекаван от самия президент.\n\r\nТръмп каза, че Северна Корея бързо е отговорила и е изразила интерес към поканата. Американски и севернокорейски представители прекараха дълго време в събота вечерта и неделя сутринта в опит да преодолеят огромните препятствия в областта на логистиката и сигурността за уреждането на среща в такъв кратък срок.\n\r\nДори Ким като че ли не можа да скрие изненадата си от срещата.\n\r\n\"Не съм очаквал да се видя с вас на това място\", каза той на Тръмп, когато се ръкуваха над бетонния праг, част от демаркационната линия между Севера и Юга.\n\r\nТръмп пръв подхвърли идеята да направи няколко крачки в Северна Корея. \"Искате ли да прекрача\" границата, попита той Ким, докато преводач превеждаше думите му на корейски. \"Искате ли?\".\n\r\nКим направи жест с ръка на Тръмп отговаряйки с помощта на своя преводач: \"Ако Ваше превъзходителство направи крачка напред, Вие ще сте първият американски президент, прекосил границата\".\n\r\nЩом направи първите си стъпки, бившата звезда от телевизионно риалити веднага се зае да режисира собственото си шоу.\n\r\n\"Хайде\", каза той на Ким, потупвайки го по лакътя и двамата извървяха редом 10 крачки на територията на Северна Корея.\n\r\nСлед малко се обърнаха с лице към журналистите, стоящи от страната на Юга.\n\r\nТръмп съпроводи Ким обратно в Южна Корея и тогава се разрази схватка между репортери и севернокорейски телохранители, които избутаха представителите на пресата и опитаха да им попречат да заснемат момента.\n\r\nБлъсканицата се изостри когато лидерите отидоха в Дома на свободата от южната страна на Панминчжин, където дадоха кратки изявления пред репортери и след това се срещнаха за около 50 минути. Фотограф бе повален на земята, а един репортер бе видян облян в сълзи.\r\nВ един момент новата прессекретарка на Белия дом Стефани Гришам се блъсна странично в севернокорейски телохранител, който препречваше пътя на репортерите към залата, докато други служители по сигурността френетично опитваха да отцепят зоната с жълто въже.\n\r\nКъм разговора с Ким се присъединиха дъщерята на американския президент Иванка Тръмп и зет му Джаред Къшнър - и двамата високопоставени съветници в Белия дом. Наоколо кръжаха началникът на канцеларията Мик Мълвейни и други сътрудници. Съветникът по националната сигурност Джон Болтън, скептик по отношение на преговорите с Ким, бе по същото време на път за Улан Батор, за да участва в консултации с монголски представители по въпроси на регионалната сигурност.\n\r\nПо едно време Иванка Тръмп и Къшнър се поспряха, за да влязат една от сините постройки, разположени на границата между двете Кореи. Запитана от репортер за пътуването й до Севера, тя отвърна \"Нереално\".\n\r\nМоже би се готви продължение: Тръмп каза на репортерите, че е поканил Ким във Вашингтон. \n\r\n/БТА/", "date": "2019.07.01", "title": "Срещата между Тръмп и Ким - повече шоу или повече съдържание?"}
{"url": "https://www.dnes.bg/stranata/2019/07/01/36-godishen-zagina-pri-udar-na-kolata-mu-s-avtobus.415117", "text": "Шофьор е загинал при пътен инцидент в района на Рибарица, община Тетевен, съобщиха от МВР.\nСигналът за инцидента е получен към 15.30 часа. Ударили са се автобус и лека кола.\r\nПри инцидента няма пострадали от автобуса, който е превозвал деца след лагер в Рибарица.\r\nНа място е загинал водачът на лекия автомобил, по първоначални данни мъж на 36 г.\r\nПо-рано също се сблъскаха автобус, превозващ деца, и лека кола - на автомагистрала \"Тракия\". За радост няма пострадали при катастрофата.", "date": "2019.07.01", "title": "36-годишен загина при удар на колата му с автобус"}
{"url": "https://www.dnes.bg/stranata/2019/07/01/kmetyt-zabranil-kolite-v-morskata-gradina-sydyt-go-otmenil.415067", "text": "Има забрана за автомобили в Морската градина във Варна, но заради обжалвания и съдебни спорове  колите все още се движат в парка.\nЗабраната обжалват собственици на заведения и жители на сгради в района, съобщи заместник-кметът Пламена Маринова пред БНР.\r\nТя уточни, че кметът Иван Портних е издал две заповеди за забрана за движението на автомобили - за историческото ядро на Морската градина и за местността \"Салтанат\".\n\r\nМаринова каза това по повод инцидента от събота, при който румънски гражданин блъсна с колата си и уби дете на паркинг в Морската градина. Последва протест на граждани на Варна, които поискаха коли да не се движат в района. \n                    \n                    \r\n                \r\n\"Задължиха кмета на община Варна, както и началника на общинската полиция, първият да премахне поставените и държани от него забранителни знаци, а вторият - да преустанови всички действия на полицията по отношение на възпрепятстването на свободен достъп на коли и граждани до територията на местност \"Салтанат\". Всяко едно решение, определение, разпореждане на първоинстанционния съд е обжалвано. Всички решения вече са приключени и окончателни\", каза тя.\r\nПо думите на Маринова решенията, които задължават местната власт да премахне знаците и огражденията, са били потвърдени и от ВАС.\r\n\"Заповедите на кмета бяха отменени. Съдиите бяха единодушни, че забраната за движение за паркиране на превозни средства по алеи е забранена със Закона за движение по пътищата, и затова не е необходим изричен акт на кмета. Общинската полиция може единствено да глобява неправилно паркирани автомобили или автомобили, които неправилно престояват. Тя няма право да спира и да проверява, съответно да глобява движещи се автомобили\", обясни зам.-кметът.", "date": "2019.07.01", "title": "Кметът забранил колите в Морската градина, съдът го отменил"}
{"url": "https://www.dnes.bg/zvezdi/2019/07/01/krisko-i-cveti-s-pyrva-fotosesiia-s-koremcheto.415107", "text": "Снимка на Криско предизвика голям интерес от страна на феновете му във Facebook. На него рапърът позира до бременната си приятелка, която придържа своето коремче.  \r\nВъпреки че отдавна се говори, че младата двойка очаква първото си дете, до момента Криско се опитваше да крие щастливата новина. \r\n \r\nКадърът, на който изпълнителят и любимата му Цвети са се прегърнали, събра над 12 хиляди харесвания и доста споделяния. \r\n \r\n\"Страхотна снимка!Здраве и щастие по пътя ви!\", \"Браво, Криско! Напълнил си това момиче с ново начало точно както пълниш сърцата на нас, твоите фенове, с музика!\",  \"Затегнаха ти синджира. Живи и здрави. Нали за децата живеем\", гласят част от коментарите на последователите на Криско в социалната мрежа. \r\n \r\nПо-рано Кристиян Талев пусна ново парче, във видеото на което показа за първи път бременната си приятелка.\r\n \r\nЦвети и Криско все още не са споделили кога трябва да се роди бебето и какъв е полът му. Едно е ясно - двамата се чувстват отлично заедно и нямат търпение да прегърнат рожбата си. \r\n \r\n\r\n ", "date": "2019.07.01", "title": "Криско и Цвети с първа фотосесия с коремчето "}
{"url": "https://www.dnes.bg/index/2019/07/01/kevr-natisnala-cenite-tokyt-poskypva-sredno-s-2-9-toplata-voda-s-3-5.415108", "text": " реши КЕВР. \r\n, стана ясно от думите на шефа на регулатора Иван Иванов.\r\nТой изтъкна, че утвърдените от комисията цени от 1 юли са по-ниски в сравнение с приетите в доклада от края на май.\r\nДопреди месец се предвиждаше увеличението в цената на топлинната енергия да бъде 4,5%.\r\n при предвидени преди месец 4,3%.\r\n\"Цената на \"Топлофикация Разград\", където увеличението беше най-голямо - 17,53% се актуализира на 8,59%, тоест наполовина. Цената на топлинната енергия на \"Топлофикация Габрово\" от 12,53% намалява на малко под 10%. При \"Топлофикация Враца\" намалението е близо два пъти - от 7,52% на 3,84%\", каза още Иванов.\r\r\n                \r\n                Потребителите в Пловдив  ще плащат със 7,4% повече, в Плевен - с 6,03%, в  Бургас - със 7,36%, във Варна - с 1,90, във Велико Търново - с 6,62.\r\nПо-нисък е и .\r\nОт днес поскъпването за клиентите на ЧЕЗ е 2,9%, за EVN – 2,97%, за ЕНЕРГО-ПРО - 2.8%.\r\nПричината за свиването на поскъпването e заради увеличените приходи във фонда \"Сигурност на електроенергийната система\". При топлоенергията пък е отчетено изменението на цената на природния газ, както и доклад на екоминистерството за закупването на емисии от топлофикациите.\r\n \r\n ", "date": "2019.07.01", "title": "КЕВР натиснала цените: Токът поскъпва средно с 2.9%, топлата вода с 3.5%"}
{"url": "https://www.dnes.bg/mish-mash/2019/07/01/izobrajeniia-ot-vermahta-nacistite-koito-unijavat-vraga.415111", "text": "\n\r\nМакар германците да губят Втората световна война, все пак е имало момент, в който са вярвали, че са непобедими. Именно в този период на войната са направени няколко кадъра, които показват истинското лице на нацистката армия - войници, които унижават пленените си врагове, изпадат в истерия при посещение на Хитлер или оскверняват телата на замръзналите съветски войници.\r\nКадрите, публикувани в книгата \"Фотографите на Третия райх: Изображания от Вермахта\", включват снимки на германските окупатори във Франция, които носят британски и френски каски, подигравайки се на Съюзниците, малко дете, което козирува на фюрера, както и пилотите на Луфтвафе, които снимат дошлия на посещение Хитлер в първите дни на Съветската окупация през 1941 година.\r\n                    \n                    \r\n                Според създателя на книгата, Пол Гарсон, който пътува десетки години за да събере изображенията, тези кадри имат много истории за разказване. Всъщност, никоя армия не е документирала така войната, преди появата на телевизията, видеото и сателитите, както нацистите.\r\n\"Повечето от тях са носели камери, с които са снимали своята военна служба. Съхранявали са снимките в албуми или са ги пращали като картички на семействата си\", ракзава Гарсон. Кадрите от първата линия на фронта били важни за пропагандата на Третия райх.", "date": "2019.07.01", "title": "Изображения от Вермахта: Нацистите, които унижават врага"}
{"url": "https://www.dnes.bg/stranata/2019/07/01/gorski-ot-berkovica-hvanaha-kone-i-karuci-s-nezakonna-dyrvesina.415058", "text": "Горски служители задържаха  пет коня и пет каруци, натоварени с незаконна дървесина. Стопаните им успели да избягат, съобщиха от Изпълнителна агенция по горите /ИАГ/.\r\nНезаконната сеч е предотвратена от Регионалната дирекция по горите в Берковица.\r\nАкцията е проведена в землището на село Краводер, община Криводол. Служителите  са задържали конете и каруците на нарушителите, но те са успели да избягат. Общо били около 10 души.\r\nНарушението е установено в момента на извършването му, в късните часове на вчерашния ден.\r\nОт пресцентъра посочват, че това е четвърто подред нарушение за месеца, при което екипи на РДГ Берковица задържат коне на лица, извършващи незаконни дейности в горите. От началото на месец юни, горски служители са задържали четиринадесет коня на системни нарушители в района на Враца и Монтана.", "date": "2019.07.01", "title": "Горски от Берковица хванаха коне и каруци с незаконна дървесина"}
{"url": "https://www.dnes.bg/notifikacii/2019/07/01/el-salvador-poe-vinata-za-udavenite-bashta-i-dyshteria-krai-meksiko.415121", "text": "Светът бе в ступор от снимката, която се появи на удавените баща и дъщеря в Рио Гранде. Семейството търсило по-добър живот в САЩ, но вместо това, те загиват докато се опитват да достигнат мечтата си. \n\r\nКадърът подейства като хладен душ за администрацията на Тръмп, която ограничава все повече и повече миграцията на територията си. Онези, търсещи по-добър живот, чакат с месеци, понякога и години, за да получат разрешение да влязат на територията на страната. Най-отчаяните обаче поемат по опасните пътища, заобикалящи границите. \r\nАла президентът на Ел Салавдор, родната държава на загиналите Оскар и Валери, е категоричен, че равителството носи отговорност за смъртта им. То отдавна трябвало да реши проблемите, които са в основата на това, народът да бяга от страната си. \r\r\n                \r\n                Наиб Букеле поема президентския пост преди месец с обещанието, че ще направи Ел Салвадор по-безопасно и добро място. \r\n\"Хората не напускат домовете си защото искат. Правят го, защото се чувстват принудени. Защо? Защото нямат работа. Защото са заплашвани от престъпници. Защото нямат основни неща като вода, образование, здраве...\", обяснява Букеле. \r\n\"Можем да обвиняваме другите държави, но защо не погледнем първо себе си? Коя държава напускат те? Напуснали ли са САЩ? Не, те напускат Ел Салвадор. Нашата държава. Вината си е наша\", заявява той. Въпреки че не одобрява политиката на Америка и Мексико относно мигрантите, Букеле не може да отрече, че основното в случая е Ел Салвадор да стане по-добро място, което никой не иска да напуска.\r\n\"Вярвам, че миграцията е човешко право. Тя трябва да бъде опция, но не и задължение\", казва Букеле. \r\nТелата на Оскар и Валерия бяха върнати в Ел Салвадор и бяха погребани от близките на семейството.\r\n ", "date": "2019.07.01", "title": "Ел Салвадор пое вината за удавените баща и дъщеря край Мексико"}
{"url": "https://www.dnes.bg/notifikacii/2019/07/01/kak-5g-shte-napravi-jivota-ni-po-lesen-i-dobyr.415118", "text": "Целият свят говори за 5G - новата мобилна мрежа, която е на път да промени правилата на играта. Тя няма да е просто по-бърза, но и ще доведе до финиширане на изобретения, които да ни помогнат във всекидневния живот. Близо 100 хил. души се събраха на конференцията в Барселона, за да обсъдят как мрежата ще улесни съществуването ни, като най-напред започнем с автономните автомобили.\r\nКакто за 5G, така и за автономните автомобили се говори много през последните години. За сега те са само проект, но с новата мрежа много бързо могат да се превърнат и в реалност.\r\nСпоред инудстрията 5G е 100 пъти по бърза от 4G мрежата, което означава, че множество устройства ще могат да се включат едновременно в нея. Това ще позволи на автомобилите да обменят информация помежду си в реално време - ще знаят кога някоя кола променя платното си или натиска спирачки. Трафикът ще стане по-лесно управляем.\r\r\n                \r\n                Но предимствата не свършват тук - макар че бе обвинена, че води до преждевременната смърт на много птици, оказва се, че 5G мрежата ще има положителен отпечатък върху околната среда. Според експертите, тя ще помогне да бъде спасена популацията на пчелите и ще повиши запасите от храна.\r\nКошерите са ценни и за това те трябва да бъдат поддържани. 5G мрежата ще позволи системата от сензори на  Bee Corp да сработи напълно. Тя има за цел да следи температурата, влажността, движението и местоположението на кошера и да формира обща картина на здравето му.\r\nМакар и 5G още да не пусната, учените вече работя по 6G мрежата, която, разбира се, ще е много по-добра. Годината на нейното пускане е 2030 година, като ще позволи на хората да захвърлят телефоните си и да започнат сами да се свързват с инфраструктурата. Предвижда се нявсякъде да има умни повърхности с електроника в тях, както и умни очила, за да можете да имате устройства навсякъде", "date": "2019.07.01", "title": "Как 5G ще направи живота ни по-лесен и добър "}
{"url": "https://www.dnes.bg/televizia/2019/07/01/temite-v-bylgariia-sutrin-na-2-iuli.415116", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Вижте основните теми на \"България сутрин\" по Bulgaria ON AIR на 28 юни, петък:\r\nТаксиметрови шофьори на ръба на фалит. НА ЖИВО: Ще останем ли без таксита в София? \r\nПациенти в риск. Защо тежко болни останаха без лекарства?\r\nБорисов с козове в ръката. Как ще се разпределят постовете на върха на ЕС?\r\nБългарски учени с революционен пробив. Идва ли краят хранителните инфекции?\r\nЖажда за театър. Студенти играят Шекспир и Молиер на зелена сцена\r\nКак \"лятото грабна\" Елена Брусарска?", "date": "2019.07.01", "title": "Темите в \"България сутрин\" на 2 юли"}
{"url": "https://www.dnes.bg/stranata/2019/07/01/medicite-vyv-vidin-masovo-podavat-ostavki.415101", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nМедицинските специалисти във Видин излязоха на . Те настояват за по-големи заплати. \n\n\n\r\nНапрежението ескалира след срещата на здравния министър Кирил Ананиев с шефовете на болниците във Видин, Враца и Монтана, на която стана ясно, че е  във Видин.\r\nРеакцията от страна на медиците бе подаване на колективни оставки. Към този момент \r\n, заради липсата на отношение към проблемите.\r\nДемонстрациите продължават и утре.\r\n ", "date": "2019.07.01", "title": "Медиците във Видин масово подават оставки"}
{"url": "https://www.dnes.bg/notifikacii/2019/07/01/rusiia-iska-poredna-riazmiana-na-zatvornici-sys-sasht.415120", "text": "Нова размяна на затворници бе предложена от Русия на САЩ. Федерацията иска свободата на руския пилот Константин Ярошенко и изяви готовност да освободи в замяна всеки американски гражданин, задържан в Русия, предаде агенция Интерфакс, цитирана от БТА.\r\nЯрошенко е пилот, който излежава 20-годишна присъда в САЩ за заговор за внасяне на кокаин в страната. Той бе арестуван от американски спецчасти в Либерия през 2010 г.\r\n\"Освободете Ярошенко, разменете го за американец или американци, които излежават присъди тук\", каза руският заместник-външен министър Сергей Рябков. Той не спомена някой конкретен американски гражданин, който е под арест в Русия. Изказването на Рябков породи спекулации, че Москва търси да размени Пол Уилан - бивш американски морски пехотинец, задържан в Русия по обвинения в шпионаж, които той отрича и сравнява задържането си с политическо отвличане.\r\r\n                \r\n                Уилан има американско, британско, канадско и ирландско гражданство. Той бе задържан в хотела си в Москва на 28 декември. При появата си в съда миналия месец той призова президента на САЩ Доналд Тръмп да се намеси в негова защита, като заяви, че \"ние не можем да наричаме Америка велика, ако не защитаваме агресивно\" американските граждани, където и да се намират те.Като една от първите възможни стъпки към подобряване на двустранните\r\n, Рябков призова също САЩ да върнат конфискуваните руски дипломатически имоти в САЩ. \r\n ", "date": "2019.07.01", "title": "Русия иска поредна рязмяна на затворници със САЩ"}
{"url": "https://www.dnes.bg/cars/2019/07/01/poiavi-se-nov-kandidat-za-zavoda-na-folksvagen-sauditska-arabiia.415109", "text": "Само след броени дни, на 11 юли, се очаква решението къде ще бъде построен новият завод на Фолксваген - в Турция или в България. Макар да не е членка на ЕС, Турция се класира по-напред от България по ред други показатели: пазарът е голям, има достатъчно квалифицирана работна ръка, налице е сериозен опит в автомобилостроенето, трудовите разходи са по-ниски, отколкото в ЕС.  Въпреки това обаче замислената милиардна инвестиция може да се окаже проблемна, пише \"Франкфуртер Алгемайне Цайтунг\" (ФАЦ).\r\nМеждувременно  германската обществена телевизия АРД информира, че всички досегашни  планове може и да бъдат объркани. Причината: появил се е нов участник в  играта - Саудитска Арабия.\r\n                    \n                    \r\n                \n\r\nПо сведения на АРД, офертата на  Рияд изглежда доста примамлива. Така например кралството предлага по  най-малко 1000 долара субсидия за всеки произведен автомобил, и то в  продължение на цели 10 години. Саудитска Арабия обещава освен това да  изкупува десетки хиляди автомобили годишно, да предостави терена,  сградите и съответната инфраструктура, както и да финансира обучението и  преквалификацията на работниците.\n\n\n\r\n\n\r\nОсновната причина: в тази авторитарно управлявана държава правата на работниците се свиват все повече, отбелязва ФАЦ и продължава: \"Профсъюзи и правозащитници предупреждават, че режимът на Ердоган ограничава правото на стачки, усложнява членуването в синдикати и не се колебае да прати неудобните работници под измислен претекст зад решетките\".\n\r\n\"Ще се радваме, естествено, ако Фолксваген реши да построи новия си завод в Турция\", казва пред изданието Еюп Йозер, един от лидерите на синдиката \"Бирлешик Метал Иш\". \"Но концернът би трябвало да се запита - на каква цена?\", добавя Йозер.\r\nСпоред него трябва да бъде гарантирано, че заетите в новия завод край Измир сами ще могат да взимат решение относно членството си в синдикати, както и че ще могат редовно да избират своите профсъюзни представители. Йозер предупреждава, че в завода не бива да се допускат нарушения на международните права и норми на Европейския съюз, каквато е обичайната практика в Турция. Лаконичният отговор, който дават от Фолксваген по този въпрос, гласи, че концернът винаги внимава при дейността му да не се допускат нарушения на човешките права.\n\r\nСпоред синдикалиста Йозер условията на труд в Турция са такива, че в бранша се плащало по 2,40 евро нето на час, а на новопостъпилите - едва 1,40 евро. \"Това е в резултат от забраната за стачки и за свободен избор на синдикати\", твърди Йозер и призовава Фолксваген в преговорите с Турция да настоява за спазването на основни човешки и трудови права. В противен случай \"човешката цена на тази инвестиция би била твърде висока\".\n\r\nОпасенията на синдикалиста намират потвърждение в последния доклад на ЕК за Турция, в който е отбелязано, че \"мирно работещи активисти и членове на синдикати са подложени на произволни уволнения, заплахи и арести\". По думите на Йозер правителството забранява стачките под предлога, че застрашавали националната сигурност. Нищо чудно, че Международната конфедерация на профсъюзите нарежда Турция сред десетте страни, в които работниците са най-зле.\n\r\nТъй като Турция е част от митническия съюз, но не е длъжна да се съобразява с европейските трудови и социални стандарти, Фолксваген може да подбере най-доброто от двата свята, казва синдикалистът Йозер. \"Турция се възползва от предимствата на членството в митническия съюз, но не е принудена да спазва стандартите в областта на човешките и трудовите права.\"\r\n \r\n", "date": "2019.07.01", "title": "Появи се нов кандидат за завода на Фолксваген - Саудитска Арабия"}
{"url": "https://www.dnes.bg/notifikacii/2019/07/01/kakvo-moje-protivoraketnata-sistema-s-400-koiato-turciia-kupuva-ot-rusiia.415035", "text": "Въпреки заплахите от САЩ в най-скоро време Турция ще получи модерната руска противоракетна система С-400. Защо това руско оръжие е толкова специално?\n\r\nТурция явно ще стане първата и единствена членка на НАТО, която ще се сдобие с модерната руска противоракетна система С-400, пише . И то съвсем скоро - вероятно още през юли. \n\r\nИзглежда, че не е имало голяма полза от призивите на американското правителство за отмяна на сделката с Русия, чиято стойност възлиза на 2,5 милиарда долара. Във Вашингтон се опасяват, че чрез своите оръжейни системи Москва би могла да шпионира НАТО. Затова американците заплашват, че няма да доставят на Турция обещаните американски изтребители F-35.\r\r\n                \r\n                \n\r\nС-400 \"Триумф\" е зенитно-ракетен комплекс с голям и среден обсег на действие. Това е най-мощният модел от поредицата противоракетни системи, разработени след Втората световна война в СССР и модернизирани по-късно в Русия.\n\r\nЧислото 400 символизира максималния обхват в километри. Според Министерството на отбраната в Москва С-400 трябва да бъде гръбнакът на руската противовъздушна отбрана. Системата е пусната в експлоатация през 2007 година. Оттогава все повече военни части биват оборудвани с нея - включително на анексирания украински полуостров Крим, както и на руския ексклав на Балтийско море Калининград.\n\r\n\r\nКомплексът С-400 включва мобилен радар, команден център и ракетоносец, превозващ 4 ракети. Производител е държавният оръжеен концерн \"Алмаз-Антей\", който попада в списъка със санкции, наложени от ЕС и САЩ заради действията на Русия срещу Украйна. \n\r\nС-400 е способна да унищожава разузнавателни самолети, самолети със стратегическо и тактическо предназначение (в това число – и \"невидими\" самолети, разработени по технологията \"Стелт\"), оперативно-тактически балистични ракети, балистични ракети със среден радиус, свръхзвукови цели, както и безпилотни самолети на височини до 27 километра. Руските медии твърдят, че руската противоракетна система е по-добра от тази на САЩ или Франция.\n\r\n\"Докато Западът произвежда по-добри самолети, руснаците винаги са били лидери в ракетната технология\", потвърждава Ричард Конъли от университета в Бирмингам, Великобритания. Според него,важно предимство е и цената: \"С-400 е два пъти по-евтина от американската система \"Patriot\"\", казва Конъли.\n\r\nЗад покупката на тази противоракетна система обаче биха могли да се крият и политически причини. Самият факт, че С-400 е специално проектирана за действие срещу американски оръжия, би могъл да бъде привлекателен за Турция, смята британският експерт.\n\n\r\nСпоред московския военен експерт Александер Голц закупуването на С-400 е чисто политическо решение. \"Турция няма врагове, от които да трябва да се защитава с С-400. Това е сигнал, оправен към САЩ и другите, че Анкара упражнява независима отбранителна политика\", казва Голц.\n\r\nТурция ще бъде втората страна след Китай, снабдена със отбранителни системи от вида С-400. И Индия вече е подписала договор за 5,5 милиарда долара и очаква своята доставка. Някои страни от Персийския залив също проявяват интерес. \n\r\nИ все пак: С-400 има и своите недостатъци, казват експерти. \"Системата никога не е била тествана в истинска военна ситуация\", изтъква Сиймон Веземан от Стокхолмския международен институт за изследване на мира SIPRI. \"Единствената противовъздушна система, изпробвана в битка, беше американската \"Patriot\" по време на войната в Персийския залив през 1991 година.\"\n\r\nРусия вече е разположила отбранителната си система в Сирия, за да защитава тамошните си бази. \"С-400 можеше да демонстрира способностите си при американския удар над Сирия с крилатите ракети \"Tomahawk\" през 2018 година, но руското ръководство беше достатъчно разумно да не я използва\", обяснява Александер Голц.\n\r\nЕдна от особеностите на С-400 е, че тя може да се използва самостоятелно. Именно това позволява на Турция да използва руското оръжие извън мрежата на НАТО. Остава въпросът как Турция ще защити своята С-400 от въздушни нападения. В Русия това се случва с помощта на модерна система за противовъздушна отбрана на къси разстояния. Дали Турция ще закупи и тази система от Русия? Засега не е ясно. Знае се обаче, че Москва е изразила желание да продава и други оръжия на Анкара.\n\r\nТурция от своя страна се надява на технологичен обмен. Някои части за С-400 трябва да се произвеждат в Турция. \"Но това е по-скоро символично участие - няколко винта, не повече\", казва Александер Голц. Според непотвърдени съобщения от руските медии Москва е отказала да даде достъп на Турция до електронни настройки, като например софтуера, програмиран да разграничава \"приятел\" от \"враг\".\r\nДокато Русия оборудва собствената си армия със С-400, тя вече работи усилено върху следващия модел противоракетна система. Той трябва да се нарича С-500 \"Прометей\" и се очаква да влезе в експлоатация през 2020 година. Новата система трябва да бъде с още по-голям обсег на действие и да е способна да унищожава дори ниско летящи сателити.\n\r\n \r\n", "date": "2019.07.01", "title": "Какво може противоракетната система С-400, която Турция купува от Русия?"}
{"url": "https://www.dnes.bg/akoshtete-vqrvaite/2019/07/01/monika-naidenova-nai-strashnoto-e-mylchanieto-na-publikata.415095", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nМоника Найденова е в средите на стендъп комедиантите сравнително отскоро, но вече е набрала сериозна фен база. Готова е да говори за какво ли не на сцена, да превърне цялата палитра на дните ни в стендъп шоу.\r\n23-годишната Моника е открита за всевъзможни разговори, поднесени с усмивка. в Бирмингам.\r\n\"Хуморът е нещо субективно и всеки има различна идея за това кое го разсмива, кое го обижда\", казва тя.\r\n, когато застане на сцената пред публиката.\r\n\"Беше ми трудно да говоря по определени теми. При стендъпа имаш обратна връзка от публиката веднага - аплодисментите, погледите винаги казват много.  разказа Моника Найденова пред .", "date": "2019.07.01", "title": "Моника Найденова:  Най-страшното е мълчанието на публиката "}
{"url": "https://www.dnes.bg/notifikacii/2019/07/01/zadignaha-11-bona-ot-metalna-kasa-v-restorant-v-balchik.415090", "text": "11 000 лева са откраднати от метална каса, намираща се в ресторант в комплекс \"Двореца\" в Балчик, съобщиха от полицията в Добрич. \r\nНа 30 юни в РУ Балчик управителят на ресторанта е съобщил, че за времето от 02,30 ч. до 08,55 ч. неизвестен е проникнал чрез взлом в заведението. От метална каса, намираща се в офиса на управителя, са откраднати около 11 000 лв. \r\nПо случая е образувано досъдебно производство.", "date": "2019.07.01", "title": "Задигнаха 11 бона от метална каса в ресторант в Балчик"}
{"url": "https://www.dnes.bg/notifikacii/2019/07/01/siriiska-raketa-veroiatno-e-udarila-severen-kipyr.415083", "text": "Официален представител на кипърските турци заяви днес, че сирийска зенитна ракета, която е пропуснала целта си, е причинила експлозията в ранните часове днес в окупираната северна част на Кипър, съобщи Ройтерс.\n\r\nЕксплозията северно от столицата Никозия стана около 1 часа след полунощ днес.\n\r\nВъншният министър на признатата само от Анкара Севернокипърска турска република Кудрет Йозерсай съобщи във Facebook, че според първоначалните оценки експлозията е причинена от ракета руско производство, пропуснала целта си при нощните въздушни удари в Сирия.\r\n\r\n                \r\n                \r\nЙозерсай заяви още, че ракетата е избухнала във въздуха, защото не е установен кратер от сблъсък със земята, а части от нея са открити на няколко километра от основните останки край село Ташкент, известно и с гръцкото си име Вуно.\n\r\nСпоред Йозерсай останките от ракетата са сходни с частите от руска ракета С-200, която се разби край турския град Газиантеп през юли 2018 г.\n\r\nТурската кипърска телевизия БРТ цитира севернокипърския премиер Ерсин Татар, според когото няма пострадали хора от експлозията.\n\r\nПо време на взрива на около 200 километра от мястото са били в ход интензивни израелски удари срещу цели в Сирия, пише БТА.\r\n ", "date": "2019.07.01", "title": "Сирийска ракета вероятно е ударила Северен Кипър"}
{"url": "https://www.dnes.bg/stranata/2019/07/01/10-dushi-v-infekcioznoto-sled-uhapvaniia-ot-kyrleji-v-montansko.415096", "text": "\n\nВ Монтанско са регистрирани след затоплянето на температурите от началото на април, съобщиха от Регионалната здравна инспекция в Монтана.\r\nВ , а в един - от марсилска треска. Всичките пациенти са били в инфекциозното отделение на болницата в Монтана, като са имали клинични прояви на заболяванията, уточниха от здравната инспекция.\r\n\r\nЛекарите препоръчват, предаде БТА.\r\n ", "date": "2019.07.01", "title": "10 души в инфекциозното след ухапвания от кърлежи в Монтанско"}
{"url": "https://www.dnes.bg/football/2019/07/01/novata-zvezda-na-levski-aut-za-mesec.415100", "text": "Новият нападател на Левски – Дени Алар, се контузи и ще пропусне следващите четири седмици заради контузия. Австриецът има проблеми в прасеца, които ще му попречат да играе срещу Ружомберок в Лига Европа. Мачовете със словашкия съперник са на 11 и 18 юли.\r\nАлар е получил травмата няколко дни, след като официално беше обявен за футболист на \"сините\". Това е голям проблем за треньора Петър Хубчев, тъй като голмайсторът на Първа лига за миналия сезон – Станислав Костов, е наказан за първия мач с Ружомберок.\r\nКонтузията на Алар пък може да форсира привличането на нов нападател в Левски. ", "date": "2019.07.01", "title": "Новата звезда на Левски аут за месец"}
{"url": "https://www.dnes.bg/akoshtete-vqrvaite/2019/07/01/bydi-live-s-dnes-bg-vecheria-v-bialo.414774", "text": "На 7 юли София отново ще бъде домакин на един изискан градски пикник - Вечеря в бяло! По традиция мястото се пази в тайна до последно и само членове на клуба и поканени ще научат къде ще се проведе събитието.\n\r\nDnes.bg и организаторите ви дават възможност да спечелите една двойна покана за Вечеря в бяло.\n\r\n\n\r\nДо 10:00 часа 2 юли, вторник, трябва да ни изпратите верен отговор на въпроса, който сме ви задали по-долу в анкетата.\n\r\nПобедителят ще бъде избран на лотариен принцип, след което ще се свържем за подробностите за получаването на поканата.\n\r\nАко не успеем да влезем в контакт със спечелилия в рамките на деня на тегленето, нито по мейл, нито по телефон, ще изтеглим друг участник на негово място. Служители на Инвестор.БГ и техни роднини нямат право да участват в играта. Dnes.bg си запазва да прави промени в играта.\r\n                    \n                    \r\n                \r\n \r\n", "date": "2019.07.01", "title": "Бъди LIVE с Dnes.bg – Вечеря в бяло"}
{"url": "https://www.dnes.bg/stranata/2019/07/01/avtobus-s-deca-i-kola-se-udariha-na-magistrala-trakiia.415105", "text": "Автобус, превозващ деца, и лека кола са се ударили на км 325 на автомагистрала \"Тракия\". За радост - няма пострадали, съобщват от МВР - Бургас. \r\nИнцидентът е станал днес около 14:20 ч. \r\nВ рейса са се возели 57 деца от София към Китен, а колата, с която са се ударили е със сръбска регистрация. \r\nДвамата водачи са тествани с дрегер за употреба на алкохол, като резултатите са отрицателни.\r\nВ резултат на пътния инцидент автобусът е изтеглен на паркинг, разположен на км 323, като след технически преглед ще бъде преценено дали да продължи движението си. \r\n ", "date": "2019.07.01", "title": "Автобус с деца и кола се удариха на магистрала \"Тракия\""}
{"url": "https://www.dnes.bg/stranata/2019/07/01/idva-jega-s-do-39-gradusa-kym-petyk-obache-moje-da-vali.415072", "text": "Жълт код за високи температури е обявен за цялата страна на 2 юли. Очаква се горещо време, като преобладаващите максимални температури ще бъдат между 34°-39°, според НИМХ-БАН. При тази степен на предупреждение са възможни здравни проблеми за чувствителни и болни хора, възрастни и деца.\r\nУтре ще духа слаб до умерен южен вятър. Температурите ще продължат да се повишават.\r\nПо Черноморието ще бъде подходящо за туризъм. Ще бъде слънчево и топло. Ще духа до умерен южен вятър. Вълнението на морето ще бъде 1-2 бала. Температурата на морската вода ще бъде 26-27 градуса. Максималните температури ще бъдат 29-30 градуса, според метеоролозите.\r\nНад планините ще бъде слънчево. Ще духа умерен, по високите и открити части - временно силен вятър от изток-североизток. Температурите ще се повишат още и максималната на височина 1200 м ще бъде около 28 градуса, на 2000 м - около 22 градуса.\r\n                    \n                    \r\n                В сряда ще се задържи горещо, с максимални температури 34-39 градуса. Ще бъде слънчево, но по-късно след обяд ще се развие купеста облачност, по-значителна над северните и планинските райони. На отделни места ще превали краткотраен дъжд, придружен с гръмотевици.\r\nВъзможни са локални интензивни явления и градушки. Вятърът за кратко ще се ориентира от северозапад, до вечерта ще се обърне от север-североизток и с него в четвъртък температурите ще се понижат, като максималните ще бъдат предимно между 29 и 34 градуса.\r\nВъздушната маса над страната ще е неустойчива. Над много райони ще се развива купесто-дъждовна облачност и ще има краткотрайни валежи и гръмотевични бури. Очакват се локални интензивни извалявания и градушки, с по-голяма вероятност в Северна България и планинските райони.", "date": "2019.07.01", "title": "Идва жега с до 39 градуса, към петък обаче може да вали "}
{"url": "https://www.dnes.bg/politika/2019/07/01/radev-bylgariia-e-bialo-petno-na-kartata-na-kitaiskite-investicii.415103", "text": "България все още е \"бяло петно\" на картата на китайските инвестиции и това трябва да се промени решително, коментира пред журналисти президентът Румен Радев, който по-рано днес се срещна с китайския премиер Ли Къцян в Далян.\n\r\nИмам много ясни цели за това посещение - да се задълбочат контактите на високо политическо ниво и да се създадат много по-добри условия за работа на българското правителство, на българския бизнес, науката и образованието, на гражданите в обмена с Китай, така че да имаме много по-добри резултати, посочи държавният глава за визитата си.\n\r\nИмаме ясно разработени подходи как да постигнем тези цели. Първият и най-важен е да издигнем на ново ниво политическите отношения между Китай и България, каза Радев и изрази надежда, че и с личните контакти с държавния глава Си Цзинпин и с премиера Ли Къцян това ще бъде факт в близките дни. \n                    \n                    \r\n                \r\nПо думите му, ако това стане, ще се открият много по-добри възможности - и за работата на правителството, и за бизнеса - в разгръщането на различни проекти.\n\r\nПрезидентът посочи, че българската страна е разработила и предложила на срещата с премиера Ли Къцян основни насоки за развитие на двустранните отношения в редица важни области. \n\r\nРадев открои три важни, по думите му, проекти, защото, ако бъдат реализирани, ще доведат до ускорено развитие на отношенията между двете държави и до много по-добри условия за реализация на всички останали проекти във всички области. Румен Радев акцентира върху необходимостта от редовна авиолиния Пекин - София, която определи като важно условие за засилване на двустранните отношения, както и върху разкриване на клон на китайска банка в България, за да има облекчение на инвестиционния и на търговския обмен.\n\r\nКато много важно държавният глава определи също изграждане в София на българо-китайски център за научни изследвания и иновации. Във времената, в които науката се превърна в решаващ фактор за силата и конкурентоспособността на една икономика, такива изследвания и иновации вече са залог да имаме конкурентоспособна икономика и тя да се развива в областта на високите технологии и производствата с добавена стойност, аргументира се Радев, цитиран от БТА.\n\r\nВ отговор на въпрос президентът потвърди, че проектът за АЕЦ \"Белене\" е бил сред обсъдените теми. Китайската страна има пълната готовност, в момента проучва всички условия за участие в конкурса, извършван от българското правителство, имат капацитет, имат опит, надявам се да се включат. Колкото повече участници в този конкурс, толкова по-изгодни за България условия, надявам се, каза Радев.\n\r\nТой коментира, че като проблем на страната ни остава липсата на достатъчно проектна готовност. Да, имаме геостратегическо положение, неотменима част сме от инициативата \"Един пояс, един път\", от формата \"17 плюс едно\", през България трябва да минат важни транспортни коридори, но ние трябва да подготвим много добре нашите проекти. Така че, когато се идва тук, независимо дали на ниво президент или правителство и министри, да има подготвени изрядни проекти, с пълни разчети така, както правят други държави, каза Румен Радев. Той добави, че досега нямаме реализирани крупни китайски инвестиции в България, както и транспортни проекти.\n\r\n ", "date": "2019.07.01", "title": "Радев: България е \"бяло петно\" на картата на китайските инвестиции "}
{"url": "https://www.dnes.bg/index/2019/07/01/s-dete-na-rabota-svetovnite-lideri-vyrtiat-ochi-ot-ivanka-trymp.415097", "text": "Едно от любимите неща на Доналд Тръмп е да води със себе си дъщеря си Иванка на срещи от всякакъв тип, въпреки че тя няма никакъв опит нито в дипломацията, нито в политиката. Срещата на Г-20  в Осака, Япония бе поредното място на което русокосата наследница и съветник на президента на САЩ трябваше да се впише в обстановката, но не успя.\r\nВ социалните мрежи се появиха клипчета и снимки, които показват как Иванка Тръмп очевидно не е на мястото си сред световните лидери. На един от кадрите, тя стои до баща си, с огромна усмивка на лице, но всички останали държавни глави не изглеждат особено очаровани от присъствието й. Всъщност, по лицата им се чете недоумение.\r\n\"Като да заведеш малкото си дете на работа\", отбелязоха потребителите в социалните мрежи. Отново там започна да се разпространява и видеото, в което севижда как Иванка се опитва да се включи в разговор между Тереза Мей, Емнюел Макрон, Джъстин Трюдо и Кристин Лагард. Лидерите не просто не я оставят да се изкаже, но на видеото се вижда и как Лагард върти очи в момента, в който съветницата на Доналд Тръмп се опитва да каже нещо.\r\r\n                \r\n                 \r\n ", "date": "2019.07.01", "title": "С дете на работа – световните лидери въртят очи от Иванка Тръмп"}
{"url": "https://www.dnes.bg/stranata/2019/07/01/feribotyt-svishtov-zimnich-ne-raboti-poradi-povreda.415104", "text": "Фериботът Свищов-Зимнич не работи поради повреда от румънска страна. В 12.30 ч. в оперативната дежурна част на гранично полицейско управление \"Свищов\" е получен сигнал от румънските гранични власти, че фериботната платформа временно преустановява работа до отстраняване на повредата, съобщиха от ГД \"Гранична полиция\".\r\nТрафикът на ГКПП \"Калотина\" на българо-сръбската граница е интензивен на вход за леки автомобили. На българо-гръцката граница, на ГКПП \"Кулата\" трафикът е интензивен на изход за леки и товарни автомобили, а на ГКПП \"Маказа\" трафикът е интензивен и в двете посоки.\r\nНа ГКПП \"Капитан Андреево\" на границата с Турция и на ГКПП \"Дунав мост-Видин\" и ГКПП \"Дунав мост-Русе\" на българо-румънската граница трафикът е интензивен на изход за товарни автомобили.\r\n                    \n                    \r\n                На ГКПП \"Дуранкулак\" трафикът е интензивен на вход за леки автомобили. На българо-македонската граница трафикът е нормален на всички контролно-пропускателни пунктове. \r\n ", "date": "2019.07.01", "title": "Фериботът Свищов-Зимнич не работи поради повреда"}
{"url": "https://www.dnes.bg/notifikacii/2019/07/01/otkriha-nad-2-kg-heroin-v-kutii-s-lokum-na-kapitan-andreevo.415065", "text": "Митничари откриха над 2 кг хероин при проверка на автобус на Капитан Андреево. Дрогата е намерена на 26 юни в автобус с турска регистрация, пътуващ от Турция през България за Румъния с 31 пътници, съобщиха от Агенция \"Митници\".\r\nПревозното средство  е отклонено за щателна митническа проверка. Един от пътниците, ирански гражданин, декларирал пред митническите служители, че пренася 3 кг тютюн за наргиле, без акцизен бандерол, който е задържан с разписка поради надвишаване на нормите за безмитен внос.\r\nПри извършване на проверка на личния багаж на пътника митнически служител открива полиетиленова торба, пълна с кутии с локум и баклава. В част от кутиите сред локума са открити шест пакета, обвити с кафяво тиксо, съдържащи  бежово прахообразно вещество, което при полеви наркотест реагирало на високорисковото вещество – хероин.\r\r\n                \r\n                Общото количество на задържания наркотик е 2.170 кг, на стойност за нуждите на съдопроизводството 130 200 лева.\r\nПо случая е образувано досъдебно производство под надзора на Окръжна прокуратура –Хасково.  Към наказателна отговорност за престъпление по Наказателния кодекс е привлечен 51-годишен ирански гражданин. С постановление на Окръжна прокуратура-Хасково той е задържан до 72 часа, като впоследствие съдът му е наложил мярка за неотклонение \"задържане под стража\". Разследването по случая продължава.", "date": "2019.07.01", "title": "Откриха над 2 кг хероин в кутии с локум на Капитан Андреево"}
{"url": "https://www.dnes.bg/notifikacii/2019/07/01/bylgarski-samolet-kacna-avariino-v-tel-aviv.415112", "text": "Пътнически самолет на българската чартърна авиокомпания \"Електра Еър\" се приземи аварийно след сериозен технически проблем по време на полет от Кьолн за Тел Авив, съобщиха от i24News.\r\nи е имало сериозни опасения, че няма да може да се приземи нормално.\r\nНа борда на самолета е имало .\r\nЛетище \"Бен Гурион\" е било вдигнато по тревога, като на място били изпратени много линейки и пожарни автомобили. С военни самолети пък е било проверено състоянието на колесника още във въздуха. От летището били спрени всички останали кацания или излитания.\r\nМалко след 16:20 часа обаче . Летището беше поставено под трето ( най-високото ) ниво на тревога, което не се е случвало от 8 години, съобщиха от Channel 12 в Израел.\r\n ", "date": "2019.07.01", "title": "Български самолет кацна аварийно в Тел Авив"}
{"url": "https://www.dnes.bg/notifikacii/2019/07/01/kitaiski-spytnici-s-izkustven-intelekt-shte-popriaviat-zemiata.415102", "text": "планира да изведе в околоземна групировка от с, предаде ТАСС. Както оповести централната телевизия на Китай, групировката ще включва 192 космически апарата.\n\r\n\n\r\nГрупировката от спътници ще е с название в чест на съзвездието . Инсталираните на космическите апарати блокове за управление - изкуственият интелект самостоятелно ще анализира снимки на земната повърхност,, които може да са следствие от висока температура или да са се появили в резултат на други фактори. По този начин системата ще отхвърли нискокачествените снимки и ще предава на Земята единствено онези изображения, които представляват най-голям интерес за поръчителите им. и наблюдение на земната повърхност, за предупреждение за стихийни бедствия, както и за контрол на транспортните потоци. Китайската централна телевизия отбеляза, че системата Лео ще е съставена от спътници \"Яоган\". Освен това групировката от спътници ще управлява в автоматичен режим движението на космическите апарати и при необходимост ще го коригира.", "date": "2019.07.01", "title": "Китайски спътници с изкуствен интелект ще \"попрявят\" Земята"}
{"url": "https://www.dnes.bg/obshtestvo/2019/07/01/nova-ideia-kamionite-da-plashtat-tol-taksa-ot-mart-dogodina.415094", "text": "Камионите да плащат тол такса от 1 март догодина, предлага ГЕРБ с внесени промени в Закона за пътищата.\r\nПо действащата нормативна уредба на 16 август т.г. трябваше да започне и търговската, и техническата експлоатация на тол системата. Според новите предложения обаче, от тази дата ще започне само техническата експлоатация на системата за тежкотоварни превозни средства над 3,5 тона.\n\nПредложението реалното събиране на такси да започне от март догодина е следствие от проведените срещи с всички превозвачи за намиране на най-добрия компромисен вариант от гледна точка на тарифирането, както и обхвата на пътищата, уточни депутатът Александър Ненков.\r\n                    \n                    \r\n                Дотогава превозвачите ще използват електронни винетки както и досега, предаде БТА.\r\nДепутатът припомни, че по първоначалния замисъл тарифирането трябваше да важи за магистралите, първокласните, второкласните и част от третокласните пътища. Но в процеса на разговорите, проведени между регионалното министерство, АПИ, превозвачите, се е стигнало до съгласие за редуциране.\r\nТака първоначално се предлага да се изключат пътищата от трети клас и може би някои от втори.\r\nОсвен техническите аргументи, за промените са надделели и притесненията на някои превозвачи за стоките им от първа необходимост, както и опасенията, че някои от тях биха завишили стойностите си.\r\nЕто защо през следващите няколко месеца това ще бъде изчистено и ще се даде възможност на двете страни да намерят необходимия баланс и доверие, за да може реформата да стане реалност, изтъкна Александър Ненков.\r\nДруга причина за отлагане на търговската експлоатация бил опитът с проблемите с електронните винетки в началото на тази година.\r\nЗатова сме счели, че не бива да поставяме потребителите и конкретно превозваческите фирми в ситуация, при която системата все още да не е тествана в реално време, и в закона сме записали краен срок за въвеждане на търговската екслпоатация не по-късно от 1 март 2020 г., подчерта Ненков. Това, по думите му, е краен срок.\r\nАко дотогава системата заработи на достатъчно добро ниво и се постигне компромис, може с решение на МС тя да стартира и по-рано.", "date": "2019.07.01", "title": "Нова идея: Камионите да плащат тол такса от март догодина"}
{"url": "https://www.dnes.bg/mish-mash/2019/07/01/uvolniha-hudojnik-zaradi-karikatura-na-donald-trymp.415122", "text": "\"Възходът и падението на карикатуристите. Днес бях уволнен от всички вестници в Нов Брунсуик\". Това написа в своя Twitter акаунт карикатуристът Майкъл де Адер, който ден преди това публикува сурова карикатура на Тръмп. \r\nКанадецът, афектиран от съдбата на удавените край Мексико Оскар и Валерия, рисува Доналд Тръмп на голф игрище, а труповете на бащата и детето стоят в краката му. \"Имате ли против ако продължа да игра\", пише над главата на президента на САЩ, който по никакъв начин не се трогва от трагичния край на семейството. \r\nНа практика, Адер не може да бъде уволнен, защото е сключил само договор за свободна практика. Но след излизането на карикатурата, от компанията Brunswick News Inc, която го представлява пред канадските медии, решават да прекратят взаимоотношенията си с него. От издателството обаче са категорични, че карикатурата на Доналд Тръмп не е причината, която ги е подтикнала към такова решение. \r\n                    \n                    \r\n                Те твърдят, че Адер никога не е предлагал карикатурата на издателството, а техният план бил да върнат друг автор, който е по-популярен сред читателите. \r\nСпоред Уес Тарел, президент на Асоциацията на карикатуристите в Канада, издателството избягвало да публикува картинки на Тръмп, а Адер, както всеки друг негов колега, често рисувал американския президент. ", "date": "2019.07.01", "title": "Уволниха художник заради карикатура на Доналд Тръмп "}
{"url": "https://www.dnes.bg/eu/2019/07/01/merkel-ot-briuksel-shte-se-naspim-i-shte-reshim.415087", "text": "Сред драматично заседание, започнало в 18 часа в неделя и приключило в 14 часа днес, европейските лидери, събрали се в Брюксел да изберат следващ председател на Европейската комисия, бяха разпуснати от председателя на Съвета Доналд Туск, без да постигнат съгласие.\n\r\nГерманският канцлер Ангела Меркел заяви, че никой от кандидатите, предложени за обсъждане, не е успял да събере нужната подкрепа и затова лидерите са решили да направят почивка, без да пристъпват към гласуване.\n\r\n\"След като се  наспим, ще сме готови за компромис\", заяви Меркел, чиято ръка отново се разтрепери по време на заключителната пресконференция.\r\n\n                    \n                    \r\n                \r\nГерманският канцлер заяви, че причината да не се постигне компромис е, че \"една голяма страна смята предложението за неприемливо и ние не можем да заобиколим волята на 100 милиона граждани\".\n\r\nЗапитана дали има предвид Франция или Полша, Меркел отказа да уточни.\n\n\r\nПолша обаче е категорично срещу водещият кандидат на социалистите Франс Тимерманс, като официални нейни представители публично твърдят, че той е враждебно настроен срещу страната.\n\r\nПодобно поведение има и Унгария, където официални представители твърдят, че той е човек на  мултимилиардера финансист Джордж Сорос и иска да наложи на унгарците прием на нежелани от тях мигранти.\n\r\nСлед като вчера заяви, че България ще подкрепи кандидата на ЕНП за поста Манфред Вебер, днес премиерът Бойко Борисов каза, че позицията на страната е Тимерманс начело на Комисията и Вебер - на Европарламента. Според него имало други държави, които \"искат да ги обърнат или нови хора\".След нощ, преминала в двустранни и групови консултации по имената, лидерите се събраха за закуска, но след четиричасови дебати и нов кръг преговори по групи се разотидоха без резултат.\n\r\nСутринта Франс Тимерманс изглеждаше достатъчно убедителен да събере нужната му подкрепа от 21 държави, като на останалите топ позиции, които се решават в група, бяха Кристалина Георгиева за председател на Съвета от името на ЕНП, Манфред Вебер от ЕНП и либералът Ги Верхофстат за шеф на Европейския парламент и либералите Маргрете Вестагер и Шарл Мишел за шеф на дипломатическата служба.\n\r\nСпоред източници от Съвета след закуската Туск е провел още един кръг от консултации, без да може да изтръгне консенсус за имената и е решил да разпусне лидерите.\n\r\nТе ще се съберат отново утре в 11 часа за пореден опит преди вота в Европейския парламент, който започва да се конституира от утре, като ще си избере ръководство и ще разпредели работата по парламентарни комисии. Европейският парламент ще гласува за председателя на институцията в сряда и дотогава трябва да е ясно кой ще оглави Комисията, за да се развърже възелът с назначенията.\r\n ", "date": "2019.07.01", "title": "Меркел от Брюксел: Ще се наспим и ще решим!"}
{"url": "https://www.dnes.bg/stranata/2019/07/01/djulai-morning-ogniove-i-10-rok-bandi-na-piasyka-v-burgas.415086", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Празник на свободния дух - това е Джулай морнинг за всички онези, които днес посрещнаха изгрева на морския бряг.\r\nВ Бургас направиха това със сцена към морето, огньове на пясъка и 10 рок банди. Плажният купон започна още по светло и продължи до изгрева на първото юлско слънце, съобщава Bulgaria ON AIR. \r\nОказва се, че за по-младите, за които идеите на хипи движението са останали в историята, Джулай морнинг е по-скоро една емоционална вечер на плажа.\r\nВъпреки различните виждания хората посрещат Джулай морнинг на морския бряг, за да изживеят красотата на новия летен ден.", "date": "2019.07.01", "title": "Джулай морнинг: Огньове и 10 рок банди на пясъка в Бургас"}
{"url": "https://www.dnes.bg/obshtestvo/2019/07/01/padnaliiat-ot-most-v-pekin-niki-otnovo-shte-byda-polezen-za-horata.415042", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Продължава възстановяването на преподавателя Николай Маринов, който пострада тежко при падане от мост в Пекин преди няколко месеца. През април мъжът се прибра у нас, за да продължи лечението и възстановяването си в МБАЛ \"Пирогов\".\r\nЗа лечението му са нужни средства, които семейството му не може да си позволи. \n\r\nБългаринът, заминал за Китай, за да учи и преподава, получи много тежки травми на краката и гръбнака след инцидента. Наложиха се операции и рехабилитация, за които бяха събирани дарения. В крайна сметка от Министерството на външните работи също помогнаха, за да бъдат направени те и да може Маринов да се прибере у нас. \n\n\n\n                    \n                    \r\n                \r\n\"Състоянието ми се подобрява чувствително, вече мога да движа крайниците си. Радвам се на това положително развитие на нещата, което се случва благодарение на хората, които ми помогнаха\", каза Николай пред \n\r\nОчакванията са да се възстанови до състоянието, в което е бил преди падането от моста. Николай благодари за подкрепата на приятелите и семейството си.  \n\r\n\"Надявам се да мога отново да съм пълноценен\", заяви Маринов.\n\r\nС рехабилитацията му в момента са се ангажирали медици от болницата в Стара Загора.  Престоят му там обаче струва около 5000 лв. на месец. Надеждите са отново насочени към съпричастността от страна на хората.\r\nРехабилитацията му ще продължи още около 5 месеца.", "date": "2019.07.01", "title": "Падналият от мост в Пекин Ники: Отново ще бъда полезен за хората"}
{"url": "https://www.dnes.bg/notifikacii/2019/07/01/zloveshto-otkriha-choveshki-skelet-v-selo.415051", "text": " са открити близо до свищовското село . Сигналът за зловещата находка е получен в полицейското управление на в петък. \n\r\n\r\nНа мястото на местопроизшествието е  които направили оглед на скелета. Следи от насилие не са открити. \r\nПо случая е започнато ", "date": "2019.07.01", "title": "Зловещо – откриха човешки скелет в село "}
{"url": "https://www.dnes.bg/sofia/2019/07/01/remontyt-na-bul-bylgariia-v-sofiia-zapochna-shte-ima-li-tapi.415054", "text": "\nРемонтът на булевард \"България\" в София, който започна днес, променя движението на някои линии на градския транспорт.\r\nПрез първата седмица е планирано по-голямата част от трафика да продължи да минава по южната част на булеварда. Поетапно ще бъдат затваряни различни отсечки от ремонтирания участък, за да не се стига до сериозни задръствания.\r\n2,7 млн. лв. е бюджетът на ремонта, а обещанията на общината са до 15 септември той да приключи.\r\n ", "date": "2019.07.01", "title": "Ремонтът на бул. \"България\" в София започна, ще има ли тапи?"}
{"url": "https://www.dnes.bg/index/2019/07/01/pyrvi-sluchai-bg-tyrgovec-zamesen-v-iznos-na-falshificirani-lekarstva.415048", "text": "Малък български търговец е замесен в първия случай на фалшифициране на лекарства за онкоболни три месеца след старта на системата за верификация. Четири опаковки от едно лекарство са изнесени от България за Холандия. Случаят е уловен от европейската система за проверка на лекарствата, съобщи Деян Денев от Българската организация за верификация на лекарствата.\r\n\"Всички търговци в Европа са предупредени да следят това лекарство, тези  партиди. До момента не са открити други фалшифицирани опаковки… Ако във  веригата на разпространение на лекарства има фалшифицирани опаковки или  фалшифицирани лекарства, системата ги засича и те не стигат до  пациента. В този случай системата ги е засякла“, обясни Денев пред БНР.\n\n\n\r\n                \r\n                \r\nПо думите му само опаковките са били фалшифицирани, но има вероятност ампулите в тях да са били с изтекъл срок на годност.\n\r\nТой припомни, че системата работи от 9 февруари тази година:\n\r\n\"До момента са сканирани милиарди опаковки в цяла Европа и това е първият случай, в който се установява фалшифицирана опаковка“.\n\r\n\"Аптеките и търговците, преди да освободят даден лекарствен продукт, трябва да го проверят, да го сканират, защото, ако не се сканират опаковките, дори и да има фалшификации във веригата на разпространение на лекарствата, те няма как да бъдат установени“, подчерта Денев.\n\r\nДеян Денев обяви, че 40% от аптеките в България все още не са свързани със системата за верификация на лекарствата.", "date": "2019.07.01", "title": "Първи случай: BG търговец замесен в износ на фалшифицирани лекарства "}
{"url": "https://www.dnes.bg/stranata/2019/07/01/na-gradus-48-godishna-sedna-zad-volana-s-nad-3-promila.415057", "text": "Жена с 3,04 промила алкохол е задържана при полицейска проверка на пътя между с. Кърналово и Петрич. Това съобщиха от пресцентъра на ОДМВР-Благоевград.\r\nНа 30 юни около 10.20 часа униформените спрели в участъка лек автомобил \"Шкода Фабия\".\r\nУстановено е, че шофьорката Е.Л. на 48 г. е с наличие на 3.04 промила алкохол в издишания въздух.", "date": "2019.07.01", "title": "На градус: 48-годишна седна зад волана с над 3 промила"}
{"url": "https://www.dnes.bg/eu/2019/07/01/roiters-kristalina-georgieva-shte-e-nachelo-na-evropeiskiia-syvet.415061", "text": "Лидерите на страните членки на Европейския съюз са близо до избиране на холандския социалист Франс Тимерманс за председател на Европейската комисия, а десноценстристкия представител Кристалина Георгиева за председател на Европейския съвет. Това твърдят двама неназовани дипломати, цитирани от Ройтерс.\r\nБелгийският премиер Шарл Мишел е в силни позиции за поста на върховен представител на ЕС за външната политика, допълват дипломатите.\r\n\r\nМанфред Вебер, кандидатът на десноцентристката Европейска народна партия за председател на ЕК, изглежда ще бъде избран да оглави Европейския парламент, допълват дипломатите. \r\nТе казват, че дискусиите са в процес на финализиране, след като продължиха над 18 часа, пише БТА. \r\n ", "date": "2019.07.01", "title": "Ройтерс: Кристалина Георгиева ще е начело на Европейския съвет"}
{"url": "https://www.dnes.bg/sofia/2019/07/01/v-sofiia-shte-se-razdava-mineralna-voda-zaradi-jegite.415055", "text": "Столична община организира раздаване на минерална вода от 13.00 часа днес във връзка с високите летни температури.\r\nВодата ще се раздава на четири пункта – на площадното пространство при храма \"Св. Неделя\", на пл. \"Орлов мост\" при езерото \"Ариана\", на пилоните на Националния дворец на културата и на пл. \"Славейков\", съобщиха от Столична община.\r\nИнициативата е част от ежегодната кампания на общината за предоставяне на вода на гражданите в горещите летни месеци. Водата ще бъде раздавана до изчерпване на количествата.", "date": "2019.07.01", "title": "В София ще се раздава минерална вода заради жегите"}
{"url": "https://www.dnes.bg/notifikacii/2019/07/01/nevijdano-gradushka-kato-obilen-snegovalej-v-meksiko.415053", "text": "\r\nВ мексиканския град Гуадалахара и околностите му се изсипа градушка, която повреди жилища, търговски обекти и коли. \r\nЖители на Гуадалахара казват, че не са виждали никога подобно нещо.\r\nТе разказват, че градушката е била като обилен снеговалеж и че на земята сякаш имало снежна покривка. \r\nНа места тази покривка била с дебелина два метра.\r\nСъщевременно над един милион души в четири японски префектури получиха  препоръка за евакуация заради проливните дъждове в югозападната част на страната, предаде ТАСС. Препоръката касае жители на префектурите Кагошима, Миядзаки, Кумамото и Аичи.\r\n ", "date": "2019.07.01", "title": "Невиждано? Градушка като обилен снеговалеж в Мексико "}
{"url": "https://www.dnes.bg/stranata/2019/07/01/2-kilometra-zadrystvane-na-magistrala-trakiia.415060", "text": "автомобили се е образувала при 1в , съобщиха от пресцентъра на МВР. \n\r\n\r\nПричина е  в района на 12 км на магистралата. и подпомагат движение. \r\nОт пътна полиция препоръчват ползването на  - АМ \"Тракия\".", "date": "2019.07.01", "title": "2 километра задръстване на магистрала \"Тракия\" "}
{"url": "https://www.dnes.bg/mish-mash/2019/07/01/pet-vylcheta-se-rodiha-v-zooparka-vyv-varna-ednoto-bialo.415064", "text": "Бял вълк се роди в зоопарка във Варна.\r\nНа 3 май сивите вълци Амарок (4 г.) и Чикита (7 г.) станаха родители на пет вълчета - три женски и две мъжки, съобщиха от зоопарка.\r\nЕдно от момченцата обаче е с бяла окраска.\r\nПодобно на дивите си събратя, родителите извеждат малките от бърлогата призори и по здрач, като през деня ги оставят скрити от посетителите.", "date": "2019.07.01", "title": "Пет вълчета се родиха в зоопарка във Варна, едното - бяло"}
{"url": "https://www.dnes.bg/stranata/2019/07/01/motocikletist-padna-ot-suzuki-i-zagina-na-miasto.415062", "text": "49-годишен мотоциклетист е загинал след пътен инцидент край Каспичан, съобщиха от пресцентъра на ОДМВР-Шумен.\r\nПроизшествието възникнало около 21:10 часа на път I-2 Русе-Шумен-Варна до пътен възел Каспичан.\r\nЗагиналият мъж от Нови пазар управлявал Сузуки с шуменска регистрация.\r\nПоради движение с несъобразена скорост загубил контрол над мотоциклета, паднал на пътното платно вдясно по посока на движението си.\r\nМъжът се е ударил в бордюр на обезопасителен остров и стълб на указателна табела и е починал на място.\r\nИзвършен е оглед, образувано е досъдебно производство.\r\n ", "date": "2019.07.01", "title": "Мотоциклетист падна от \"Сузуки\" и загина на място"}
{"url": "https://www.dnes.bg/notifikacii/2019/07/01/iaponiia-vyzobnovi-lova-na-kitove-227-shte-bydat-izbiti.415056", "text": "официално днес с търговска цел след и планира да през тази година, съобщи правителството, цитирано от ДПА.\n\r\n\n\r\nЯпонските китоловни кораби бяха готови да отплават днес сутринта, ден след като страната официално , обяви агенцията по рибарство в Страната на изгряващото слънце, пише БТА. \n\r\nОттеглянето стана факт, след като комисията отхвърли предложението на Токио да възобнови през септември търговския улов на , за които се твърди, че са в .\r\n                \r\n                \r\nМеждувременно Япония съобщи, че .\n\r\nЯпонската китоловна флотилия се върна през март от последното си пътуване, след като улови.", "date": "2019.07.01", "title": "Япония възобнови лова на китове – 227 ще бъдат избити "}
{"url": "https://www.dnes.bg/stranata/2019/07/01/spasiha-vyzrasten-myj-izgubil-se-v-elenskiia-balkan.415066", "text": "Полицаи са спасили 76-годишен мъж, изгубил се в Еленския балкан, съобщават от полицията във Велико Търново.\r\nСпециализираната операция се е провела в гориста местност в землището на село Косевци, община Елена в периода 26-29 юни.\r\nВ акцията са участвали служители на Горското стопанство, на Областната дирекция на МВР, Районното управление в Елена, полицейско служебно куче, представители на звено „Специализирани полицейски сили“ при ОДМВР – Велико Търново, Регионална дирекция „Пожарна безопасност и защита на населението“, местни доброволчески отряди и членове на местна ловна дружинка.\r\nНа 29 юни по обяд 76-годишният мъж е бил открит в дере жив и без видими травми. \r\nТой е откаран за преглед в Спешна помощ – Елена и след това е бил транспортиран във великотърновската болница, където е оставен за наблюдение.", "date": "2019.07.01", "title": "Спасиха възрастен мъж, изгубил се в Еленския балкан"}
{"url": "https://www.dnes.bg/temida/2019/07/01/cacarov-poiska-imuniteta-na-georgi-mihailov.415070", "text": "Главният прокурорсезира 44-то Народно събрание с за даване на  - за от него . Това съобщиха от пресцентъра на Прокуратурата.\n\n\r\n\n\r\nНа 8 ноември 2018 г. главният прокурор Сотир Цацаров внесе в Народното събрание искане за снемане имунитета на в качеството му на изпълнителен директор на „СБАЛХ“ ЕАД. \n                    \n                    \r\n                \r\nНаказателната отговорност на е ангажирана за това, че в  в гр. София като длъжностно лице - („СБАЛХЗ“) ЕАД, не е положил достатъчно грижи за ръководенето, управлението, стопанисването и запазването на повереното му имущество и за възложената му работа, от което са последвали  - „СБАЛХЗ“ ЕАД.\n\r\nРазмерът на загубите се изчислява на, като престъплението е в особено големи размери и представлява особено тежък случай.", "date": "2019.07.01", "title": "Цацаров поиска имунитета на Георги Михайлов"}
{"url": "https://www.dnes.bg/photo/2019/07/01/9-godishnata-briana-e-nai-krasivoto-momiche-na-planetata.415063", "text": "\n\r\n9-годишната Бриана Петрова от Варна извоюва титлата GRAND PRIX \"Мини Мис и Мини Мистър Планета \" - 2019 година, и беше .\r\nТази година, който се проведе в Албена.\r\nВ конкурса - Южна Африка, Бразилия, Индия, Русия, Румъния, Грузия и др. Претенденти бяха деца от 4- до 17-годшна възраст.\r\nУчастниците бяха , съставено от професионалисти в сферата на шоубизнеса и красотата, журналисти и дизайнери, както и детско звездно жури, което се състоеше от победители от предишни години, спечелили титлата \"Мини Мис и Мини Мистър Планета\" от България, Русия, Грузия.\r\r\n                \r\n                Бриана Петрова е. Има опит в телевизионни реклами, ревюта и многобройни фотосесии. Освен като модел, тя участва и в много други международни и национални конкурси, където се изявява още като певица, пианиска и танцьорка на латиноамерикански танци и е печелила много престижни награди.\r\nТя вече има покани за участия в модни ревюта на.", "date": "2019.07.01", "title": "9-годишната Бриана е най-красивото момиче на планетата!"}
{"url": "https://www.dnes.bg/stranata/2019/07/01/3-godishno-podkara-kola-i-butna-72-godishna-jena.415068", "text": "72-годишна жена е, след като е била блъсната от кола, подкарана от 3-годишно дете, съобщиха от полицията.\r\nИнцидентът е станал на 29 юни пред блок на булевард „В. Левски“ в Хасково. Лек автомобил „Ауди“, собственост на 25-годишен мъж, е  и в него се е качило 3-годишно момче.\r\n, при което е ударило стоящата пред блока жена. \r\nОбразувано е досъдебно производство.", "date": "2019.07.01", "title": "3-годишно подкара кола и бутна 72-годишна жена "}
{"url": "https://www.dnes.bg/notifikacii/2019/07/01/trus-s-magnitud-5-2-udari-tadjikistan.415023", "text": "Земен трус с магнитуд 5,2 беше регистриран днес на територията на Таджикистан, съобщи Европейско-средиземноморския сеизмологичен център, цитиран от ТАСС.\r\nЕпицентърът е бил на 256 км източно от столицата Душанбе, чието население наброява около 544 000 души. Огнището на земетресението е било на дълбочина 47 км.\r\nНяма данни за пострадали и за разрушения.\r\n(БТА)", "date": "2019.07.01", "title": "Трус с магнитуд 5,2 удари Таджикистан"}
{"url": "https://www.dnes.bg/obshtestvo/2019/07/01/paragraf-22-nov-kasov-aparat-poskypvane-na-taksitata-otliv-na-klienti.415020", "text": "Нови промени в Закона за автомобилните превози ще задължат всички таксита трябва да сложат нови касови апарати с фискална памет. Тези устройства вече трябва да покриват изискванията на Наредба № Н-18, срещу която възроптаха вече от туристическия бранш.\n\r\nОт НАП ни обясниха, че досегашният таксиметров апарат се заменя с нов, който трябва да е свързан с Националната агенция по приходите, заяви Емил Игнатов от Националния съюз на таксиметровите превозвачи пред \"Труд\".\n\r\nТова вкарва бранша в Параграф 22, защото по думите на Игнатов разходите за бранша ще са огромни, такситата ще поскъпнат, а това ще доведе и до намаляване на хората, които ги ползват.\n\r\n\"Само в София работят 6000 таксита. За да ги преоборудваме, трябва да вдигнем цените. Хората обаче нямат пари и това ще доведе до отлив на клиенти и до съкращаване на шофьори\", обясни той.\n                    \n                    \r\n                \r\nВ нито една държава в ЕС няма касови апарати в такситата, коментира и Румен Крумов, председател на Националния съюз на превозвачите. По думите му, след като беше решено такситата да са на патент, не е нужно да имат и касови апарати.\n\r\nИзискването за нови разходи за оборудване на такситата, ще доведе до ръст на сивия сектор в бранша, категоричен е Кирил Кирилов от Националния таксиметров синдикат.\n\r\nДруги промени в Закона за автомобилните превози предвиждат регистър на атракционните превозни средства, както и по-строга регулация на тези, които извършват \"пътна помощ\". \n\r\nАктуализирани са текстовете, според които превозвачът трябва да може да гарантира, че по всяко време на счетоводната година е в състояние да посреща своите финансови задължения. \r\nПреди превозвач да поиска прекратяване на лиценза му, ще му се прави проверка. Така ще се избегне порочната практика фирми, извършили нарушения, да прекратяват лиценза си по собствено желание, а после да подадат заявление за нов, като избегнат санкциите.", "date": "2019.07.01", "title": "Параграф 22: Нов касов апарат, поскъпване на такситата, отлив на клиенти"}
{"url": "https://www.dnes.bg/obshtestvo/2019/07/01/blizo-50-ot-mladejite-ne-hvashtat-kniga-no-cykat-masovo-v-neta.415021", "text": "\n\r\nПенчо го мързи,\r\nгледа да лежи,\r\nходи, та се май,\r\nтърси да играй.\n\r\nТези рими на Петко Славейков напълно отговарят на днешната ситуация при голяма част от българските младежи. България е на дъното на ЕС по брой четящи книги млади хора - 46% от хората на възраст между 15 и 29 години не хващат книги. Това сочи констатация в правителствения доклад за състоянието на младежта през 2018 г. Документът, изготвен от министерството на младежта и спорта, бе одобрен от министрите миналата сряда, пише \"\".\n                    \n                    \r\n                \r\nВ България има 1 042 915 души, които попадат във възрастовата категория младежи. 70% са отговорили, че не четат книга в момента, когато са били питани, като това е установено със социологическо изследване между 2500 младежи.\n\r\nПо-незаинтересовани от книгите са мъжете - 80%, докато при жените делът на нечетящите е 60 на сто. Само 16% пък прочитат повече от 6 книги на година, а около 1/4 четат между 3 и 5 книги.\n\r\nЗа сметка на това младежите са на \"ти\" с компютъра, имат смартфон и са постоянно в интернет. 81% от младежите твърдят, че работят добре с компютър, практически всеки има смартфон, а 87 на сто влизат в интернет всеки ден.\n\r\nСамо 30% обаче ползват глобалната мрежа както за забавление, така и за работа. А едва 20% като източник на информация. Останалите са в интернет заради забавления и социални мрежи.\n\r\nБългарските младежи пушат, не спортуват и почти не водят културен живот, установило още проучването на спортното министерство.\n\r\nНад 50% от младежите между 15 до 30 години пушат и пият, а 67% от тях не спортуват активно. \n\r\n62% не се интересуват от каквото и да било изкуство. Срещи с приятели пък са начинът за разпускане на почти всеки от младежите. А близо 600 хил. от тях разтоварват с гледане на телевизия.\n\r\nДори и вече създали семейства, младите българи продължават да разчитат на финансовата помощ на родителите си, показват данните от правителствения доклад. Къде от нужда, къде от народопсихологията ни, че трябва да се помага на младите.\n\r\nМомичетата се изнасят от дома на родителите с 4 години по-рано от момчетата, показва друго проучване, което е включено в доклада. Според него жените се изнасят да живеят самостоятелно или с партньор на 27 години, докато при мъжете тази възраст е 31 години.", "date": "2019.07.01", "title": "Близо 50% от младежите не хващат книга, но цъкат масово в нета"}
{"url": "https://www.dnes.bg/balkani/2019/07/01/pochina-momir-bulatovich-bivsh-prezident-na-cherna-gora.415025", "text": "На 62 години днес почина Момир Булатович, който беше президент на Черна гора по време на бурното разпадане на бивша Югославия, съобщи Асошиейтед прес.\r\nМилан Кнежевич, близък сътрудник на бившия президент, каза, че Булатович е починал вчера в дома си в черногорската столица Подгорица. Според Кнежевич експрезидентът изглежда е получил сърдечен удар.\r\nБулатович беше президент от 1990 до 1998 г. Той бе съюзник на тогавашния сръбски президент Слободан Милошевич, смятан за главен подбудител на етническите войни, последвали разпадането на бившата Югославска федерация в началото на 90-те години на миналия век.\r\nБулатович беше основател на управляващата Демократична партия на социалистите заедно с дългогодишният лидер на страната Мило Джуканович. Двамата обаче се разделиха, когато Джуканович се обърна срещу Милошевич и в крайна сметка през 2006 г. изведе Черна гора до независимост.", "date": "2019.07.01", "title": "Почина Момир Булатович, бивш президент на Черна гора"}
{"url": "https://www.dnes.bg/stranata/2019/07/01/kola-se-obyrna-v-dere-na-pytia-za-samokov-v-raiona-na-urvich.415024", "text": "Кола се обърна в дере край пътя за Самоков, в района на Урвич след Панчарево. При инцидента са пострадали момче и момиче, съобщава Нова тв. Зад волана е била девойката, която се е отървала с фрактура на предмишницата.\r\nМомчето, на 19 години, е в по-тежко състояние и е било откарано в ИСУЛ. Получил е травма на главата, гърдите и мозъчно сътресение.\r\nПолицията изяснява причините за катастрофата.", "date": "2019.07.01", "title": "Кола се обърна в дере на пътя за Самоков в района на Урвич"}
{"url": "https://www.dnes.bg/akoshtete-vqrvaite/2019/07/01/sedmichen-liuboven-horoskop-za-1-7-iuli.414874", "text": "Юли започва с повече любовна мотивация, но и подкрепата на Венера, въпреки ретроградния Меркурий. Приоритет за представителите на различните зодии ще бъде постигането на емоционална сигурност. Повече за това какво ви очаква, вижте в любовния хороскоп на Az-jenata.bg\r\n\r\nАко търсите романтика и страст, то това е вашата седмица, уважаеми Овни! Вашият владетел Марс ще навлезе в любовния ви сектор. Това означава, че ще имате късмет в създаването на нова любовна връзка. За някои от вас са възможни и среща и интимни моменти с бивш партньор. Като цяло не бива да се движите в миналото и да си спомняте за стари конфликти. Това важи и за тези от вас, които се намират в сериозна връзка. В края на седмицата Меркурий ще заеме ретроградна позиция в сектора на романтиката ви.\r\n                    \n                    \r\n                \r\nКакто знаете, Меркурий ще премине в ретроградна фаза, а това означава, че ще трябва да научите някои уроци за любовта. Тези уроци ще бъдат свързани по някакъв начин с вашия дом и семейна ситуация. Обвързаните Телци ще обсъждат важни въпроси с половинката. Други ще искат да представят новата си половинка на семейството. Любовта невинаги е лесна, но винаги си струва.\r\n\r\nАко отскоро се срещате с някого, то ще имате прекрасни романтични възможности. Тази личност определено вижда стойността ви, възхищава се на талантите ви и ще направи така, че да ви го докаже. Дайте шанс на тези взаимоотношения, най-малкото, за да видите дали си заслужават вниманието ви. Не позволявайте миналите ви преживявания да повлияят на новите ви.\r\n", "date": "2019.07.01", "title": "Седмичен любовен хороскоп за 1 – 7 юли "}
{"url": "https://www.dnes.bg/obshtestvo/2019/07/01/iuli-idva-s-po-visoki-tok-parno-topla-voda-i-pensii.415026", "text": "Новият месец юли започва и с нови цени. Парното и топлата вода ще поскъпнат средно с 4,5%, като в София увеличението ще бъде 4,3%, а в Пловдив – 7,4%. \n\r\nНай-голямо повишение на цените ще има в Разград и Габрово – над 17% и над 12%, съобщава Bulgaria ON AIR. Единствено в Сливен отоплението ще поевтинее.\n\r\nОчаква се Комисията за енергийно и водно регулиране да приеме и увеличение на цените на тока средно с 3.5%. Най-високо е увеличението при ЕВН, токът за домакинствата и малкия бизнес ще се увеличи с 3,59%, при ЧЕЗ поскъпването ще е с 3,46 на сто, а при \"Енерго-Про\" - с 3,36%.\n\r\nПростата сметка показва, че при средно потребление с две тарифи – дневна и нощна, сметката на битовите потребители ще се увеличи с близо 3 лева за ток и с още 7 лева през зимата за парно.\n                    \n                    \r\n                \r\nПоевтиняване ще има при газа. КЕВР вече определи цената на синьото гориво, то ще струва 44,90 лв. за мегаватчас, което е намаление с 0,6%.\n\r\nОт 1 юли се увеличават пенсиите с 5,7%. Минималната пенсия се вдига от 207,60 на 219,43 лева. За всички се увеличава и размерът на социалната пенсия за старост - от 125,58 на 132,74 лева.\n\r\n43 000 пенсионери, които до момента са били ограничени от тавана от 910 лв., вече ще получават реалния размер на пенсията си. За други 26 000 пенсионери пък таванът се покачва на 1200 лв. от 1 юли.\n\r\nИзплащането на новите по-високи пенсии ще започне от 8 юли.", "date": "2019.07.01", "title": "Юли идва с по-високи ток, парно, топла вода и пенсии"}
{"url": "https://www.dnes.bg/sport/2019/07/01/zagubihme-tejko-ot-syrbiia-na-voleibol.415027", "text": "България допусна тежка загуба с 0:3 (23:25, 12:25, 18:25) срещу Сърбия в последния си мач от турнира Лигата на нациите по волейбол.\n\r\nВ зала \"Колодрума\" в Пловдив българите допуснаха второто си последователно поражение и завършват надпреварата с пет победи и десет загуби и на 12-то място в класирането.\n\r\nВ края на първия гейм гостите водеха с 21:19 и след това с 24:21, за да спечелят гейма с 25:23 при спорно отсъждане на съдиите и блокада на Сречко Лисинац.\n\r\nВъв втората част сърбите контролираха изцяло играта и със силен начален удар натрупаха аванс от 13:7. До края \"трикольорите\" спечелиха само пет точки и се стигна до 12:25.\n\r\nВ третия гейм Сърбия отново контролираше събитията на терена след силен и добре насочен сервис. Стигна се до 16:20 за сръбския тим, който демонстрира стабилна игра и в нападение. Краят на срещата дойде при 18:25 след точно 85 минути игра пред над шест хиляди зрители.\n                    \n                    \r\n                \r\nНай-резултатен за България стана Цветан Соколов с 12 точки, а Розалин Пенчев добави още 9 точки.\n\r\nЗа гостите, които са на 11-та позиция в крайното класиране, Дражен Любурич отбеляза 20 точки.\n\r\nОще спортни новини", "date": "2019.07.01", "title": "Загубихме тежко от Сърбия на волейбол"}
{"url": "https://www.dnes.bg/balkani/2019/07/01/novi-i-soleni-nakazaniia-na-pytia-v-gyrciia-ot-dnes.415028", "text": "Всички, които планират пътуване в Гърция, е хубаво да се запознаят с новите промени в Наказателния кодекс на южната ни съседка, които влизат в сила от 1 юли, призовават от Външното ни министерство.\n\r\nМВнР обръща внимание на българските граждани, планиращи пътуване в страната, че новата уредба предвижда редица изменения относно наказанията за нарушения на правилата за движение по пътищата. \n\r\nРазпоредбите, засягащи водачите на МПС, са визирани в чл. 290 А \"Опасно шофиране\", в който са определени следните наказания: който шофира в нетрезво състояние или под влияние на наркотични вещества, или шофира по национален или второстепенен път в насрещното платно, в пешеходни зони, на тротоар, или шофира технически неизправен или претоварен автомобил, или участва в гонки и причини риск за човек, се наказва с лишаване от свобода поне една година.\n                    \n                    \r\n                \r\nАко в същите случаи бъде предизвикана опасност за чуждо имущество, наказанието е лишаване от свобода за срок до 3 години или глоба, а при причиняване на тежка телесна повреда или щета върху обществени съоръжения, наказанието е лишаване от свобода при строг режим до 10 г.\n\r\nАко при посочените случаи бъде причинена смъртта на друго лице, е предвидено лишаване от свобода при строг режим за срок от поне 10 г. В случай на предизвикване на смърт на по-голям брой хора, съдът може да определи доживотен затвор при строг режим.", "date": "2019.07.01", "title": "Нови и \"солени\" наказания на пътя в Гърция от днес"}
{"url": "https://www.dnes.bg/snimka-na-denia/2019/07/01/goreshto-vreme-dnes-temperaturite-stigat-36-gradusa.415031", "text": "Днес ни очаква слънчев ден, а от обяд нататък и горещ. Температурите ще се повишават и максималните ще бъдат между 31° и 36°. \r\nЕдинствено по Южното Черноморие ще има незначителна облачност, но тя бързо ще се разсее. По морето температурите ще достигат до 31-32 градуса , водата също ще бъде топла. Времето по Черноморието е прекрасно за плажуване, съобщи синоптикът на Никол Коилова.\r\nМаксимкалната температура в София днес се очаква да бъде 31 градуса. \r\nУтре ни очаква още по-горещо време, а живакът ще скочи до 39 градуса!\r\nСтойте на сянка в обедните часове и пийте много вода, посъветва Никол Коилова.\r\nВторник срещу сряда в Северозападна България ще прегърми - утрото ще бъде спокойно, но следобед ще превали, а има и условия за градушки. Четвъртък и петък температурите ще паднат с няколко градуса и времето ще се задържи такова до края на седмицата.", "date": "2019.07.01", "title": "Горещо време днес, температурите стигат 36 градуса"}
{"url": "https://www.dnes.bg/balkani/2019/07/01/pyrvata-dostavka-na-s-400-v-turciia-do-dni.415029", "text": "Първата доставка на руски зенитно-ракетен комплекс С-400 в Турция ще се осъществи в рамките на 10 дни, заяви турският президент Реджеп Тайип Ердоган, цитиран от Ройтерс, ден след каза, че няма да има американски санкции заради сделката.\n\r\nСъюзници в НАТО, САЩ и Турция влязоха в конфронтация заради решението на Анкара да купи комплекси С-400, като Вашингтон предупреди, че ще наложи санкции, ако въоръжението бъде доставено.\n\r\nТурция отхвърли предупрежденията и заяви, че няма да се откаже.\n\r\nСАЩ твърдят, че системите С-400 ще изложат на риск техните изтребители Ф-35, в чието производство Турция участва и каквито планира да купи. Вашингтон започна официално отстраняването на Турция от програмата Ф-35, прекратявайки обучението на турски пилоти в САЩ.\n                    \n                    \r\n                \r\nСпоред изявление на Ердоган от събота обаче американският му колега Доналд Тръмп казал, че няма да има санкции заради руската сделка и че отношението към Турция по този въпрос е било несправедливо.\n\r\nБелият дом каза, че Тръмп е изразил загриженост във връзка със сделката за С-400 и насърчил Турция да работи със САЩ по отбранителното сътрудничество за укрепването на НАТО.\n\r\nПред репортери след срещата на Г-20 в Япония, където имаше двустранни разговори с Тръмп, Ердоган изрази мнение, че спорът около С-400 ще бъде преодолян \"без проблем\". В телефонните ни разговори, на двустранната ни среща г-н Тръмп досега не е казвал \"Ще наложим санкции\". За С-400 той ми каза \"Прав сте. Това е несправедливост\", отбеляза турският президент, цитиран от турската телевизия НТВ.\n\r\nПред журналисти в Осака Ердоган заяви, че страната му никога няма да приеме положително американския мирен план за Близкия изток на стойност от 50 милиарда долара, отбеляза телевизията.\n\r\nПрезидентът каза също, че \"някои хора\" плащат \"сериозни пари\" за погребването на темата за убийството на саудитския журналист Джамал Хашоги.\n\r\nОсвен това Ердоган съобщи, че през юли лидерите на Русия, Иран и Турция ще се срещнат, за да обсъдят ситуацията в Сирия, допълни НТВ.\r\n(БТА)", "date": "2019.07.01", "title": "Първата доставка на С-400 в Турция - до дни"}
{"url": "https://www.dnes.bg/index/2019/07/01/receptata-dnes-suvlaki-s-pile-i-dzadziki.414839", "text": ":\r\n¼ чаша зехтин\r\n2 супени лъжици лимонов сок\r\n2 скилидки чесън, пресовани\r\n1 чаена лъжичка сушен риган\r\n½ чаена лъжичка сол\r\n500-600 г пилешки гърди без кост\r\nЗа соса дзадзики:\r\n1 кофичка кисело мляко\r\n½ краставица, обелена и нарязана\r\n1 супена лъжица зехтин\r\n2 чаени лъжици оцет\r\n1 скилидка чесън, пресована\r\n1 щипка сол\r\n \r\n:\r\n \r\nСмесете ¼ чаша зехтин с лимоновия сок, двете скилидки чесън, ригана и солта. Смесете ги в дълбока купа. В нея сложете пилешкото, предварително нарязано на хапки. Покрийте с маринатата. Оставете да се маринова за 2 часа.\r\n \r\nПрез това време смесете киселото мляко с лъжицата зехтин, оцет, чесън и щипка сол в друга купа. Разбъркайте. Добавете ситно нарязаната краставица. Отново разбъркайте и приберете в хладилник, за да се охлади също за час-два.\r\n \r\nЗагрейте скарата на средна температура. Намазнете я с напоен с мазнина плат. Оставете пушекът да премине и чак тогава поставете предварително нанизаните на шишчета пилешки месца. Сервирайте сувлакито с гарнитура дзадзики.\r\n\r\n", "date": "2019.07.01", "title": "Рецептата Dnes: Сувлаки с пиле и дзадзики "}
{"url": "https://www.dnes.bg/notifikacii/2019/07/01/70-godishen-zaplashil-s-noj-jena-i-dete-v-carevo.415033", "text": "70-годишен мъж бе обезвреден от полицаи със стоп патрони на оживена улица, пълна с деца и туристи. След предупредителен изстрел във въздуха, униформените са го простреляли в крака.\r\nТой размахал два ножа и заплашил жена с дете в сграда, построена в негов парцел. На място дошли полицаи, но той не се подчинил и ранил един от тях. \r\nИнцидентът станал вчера в 10:30 ч., когато улицата е пълна с хора, съобщава bTV.\r\n\"Първоначално е произведен предупредителен изстрел във въздуха, като е последвало полицейско разпореждане за хвърлянето на двата ножа, но след като възрастният човек не се е съобразил, се е наложило прострелването да бъде насочено в неговия крак\", заяви Цветелина Рандева, говорител на ОД МВР-Бургас.\r\nТова не е първият случай на агресия от върастния мъж. Предстои той да бъде настанен в център за психично здраве, от където е бил изписан в края на 2018 година.", "date": "2019.07.01", "title": "70-годишен заплашил с нож жена и дете в Царево"}
{"url": "https://www.dnes.bg/notifikacii/2019/07/01/policiiata-s-gumeni-kurshumi-sreshtu-geiparada-v-istanbul.415030", "text": "Силите за сигурност атакуваха с гумени куршуми участниците в Парада на гордостта, организиран от ЛГБТ общността. Полицията използва и сълзотворен газ, за да ги разпръсне. \n\r\nДо късно през нощта продължиха сблъсъците на полицията с демонстрантите. Има много ранени и арестувани, предаде БТА.\n\r\nХиляди хора вчера се събраха край централния площад \"Таксим\", за да участват в традиционното шествие на активистите на ЛГБТ общността.\n\r\nВалийството в Истанбул забрани провеждането на парада. Това става за шеста поредна година. Площад \"Таксим\" бе заграден с бариери. Полицаи и бронирани коли бяха блокирали улиците около площада.\n\r\nВъпреки забраната обаче хиляди хора със знамена и плакати се събраха в ранния следобед в централния район \"Бейоглу\" на мегаполиса и тръгнаха към \"Таксим\". Но полицията не ги допусна на площада.\r\n                \r\n                \r\nТогава те се събраха в една от страничните улици на \"Бейоглу\". Тук от името на участниците бе прочетено обръщение до властите, в което те протестират срещу забраната на Парада на гордостта.\n\r\nВ обръщението се изтъкваше, че властите пет поредни години дискриминират мирните прояви на ЛГБТ общността и си служат с антидемократични средства срещу нея.\n\r\nСлед като бе прочетено обръщението, полицията започна да разгонва тълпата със сила. Но хората не си тръгнаха. Тогава полицаите стреляха с гумени куршуми срещу множеството и използваха сълзотворен газ, за да го разпръснат.\n\r\nПоследваха сблъсъци между демонстрантите и полицията. След това обаче демонстрантите продължиха протестите в страничните улици на града.\n\r\nПолицейските екипи отново атакуваха участниците. Сблъсъците продължиха часове наред. Има ранени, но не се съобщава броят им. Много участници са арестувани. Полицията е блокирала пл. \"Таксим\" и не допуска посетители.", "date": "2019.07.01", "title": "Полицията с гумени куршуми срещу гейпарада в Истанбул"}
{"url": "https://www.dnes.bg/notifikacii/2019/07/01/v-jegata-2-litra-technosti-na-den-predpazvat-syrceto.415034", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                          Светли и проветливи дрехи е добре да носим по време на горещините, съветват специалистите. Пиенето на поне 1.5 до 2 литра течности на ден през горещите летни месеци е задължително и е начин да си спестим редица здравословни проблеми. Това стана ясно от думите на кардиолога проф. Младен Григоров, който гостува в \"България сутрин\". Приемането на течности обаче зависи и от това в какво здравословно състояние е даденият човек.\r\nПо думите му, при такова време най-уязвими са децата и възрастните хора, заради дехидратацията, която може да се получи.\n\r\n\"Хипертониците трябва да внимават с кръвното си, а при хората с проблеми температурата в помещението, в което са, трябва да е до 28 градуса\", посочи той. По думите му, хипертониците трябва да си мерят кръвното два пъти на ден - сутрин и вечер и не е нужно да ходят в лекарски кабинети. \r\n                \r\n                \r\nПо думите на лекаря майките, които ограничават водата за малките деца и бебетата, бъркат, защото млякото не би могло да замести водата.\n\r\n\"Когато едно дете плаче, много често това е признак, че е дехидратирано\", каза проф. Григоров пред.\n\r\nСпоред него през лятото  е добре да се консумира по-малко животински мазнини, но не бива да се ограничава много и солта. Препоръчителна е консумацията на плодове и зеленчуци, както и леко подсладена или леко подсолена вода. По отношение на течностите, може водата да е леко подсладена или подсолена.\n\r\n\"Айрянът е чудесно решение за горещините, а приемът на витамини трябва да идва от плодовете и зеленчуците\", каза още той.\n\r\nСпоред кардиолога спортът трябва да бъде ограничаван от 11 до 16-18 часа., но в прохладните часове е препоръчително да се движим повече.\n\r\n\"Въпросът за здравна профилактика не е сезонен. Дали държавата се справя според съвременната медицинска наука, две са нещата, по което се счита дали едно здравеопазване е добро - смъртността и броят на хоспитализации. Ние сме шампиони и по едното, и по другото. Държавите с истинска профилактика са намалили смъртността с до 20%, което е изключително голямо постижение. Нужно е и иновации. Ние там се стремим да бъдем до средното европейско ниво, но по отношение на профилактика сме трагедия\", коментира проф. Григоров.\n\r\n ", "date": "2019.07.01", "title": "В жегата: 2 литра течности на ден предпазват сърцето"}
{"url": "https://www.dnes.bg/sofia/2019/07/01/novi-jiteli-kvartali-moje-li-sofiia-da-si-pozvoli-da-raste-oshte.415019", "text": "\n                    \n                    \r\n                \r\nОдобреният през 2009 година Общ устройствен план (ОУП) на Столична община залага развитието на немалко територии, които тогава, а повечето от тях и все още, не са част от града. Някои от тези територии са предвидени за транспортна инфраструктура (Околовръстното шосе, бул. Тодор Каблешков и др.), а други за паркове (Въртопо, Източен и др.). По-голямата част обаче са територии, на които ОУП позволява строителство. Ние изследвахме до какво би довело реализацията на пълния потенциал на плана в сферата на жилищното строителство. И резултатът беше доста стряскащ. При коефициент от 30 кв.м. чиста жилищна площ на човек (реалността в София към 2016 г. е средно 28 кв.м./човек, а 30 кв.м. е стандартът на ООН) ОУП на Столична община позволява да се построят нови жилища за още близо 1 млн. души, от които 600 000 в София, а останалите в другите части на общината. Това е огромно количество ново население, което ще има нужда от придвижване, детски градини и училища, магазини, паркове, медицинско обслужване и т.н. Аз съм скептичен, че ние бихме могли да си позволим създаването и поддръжката на инфраструктура за толкова много нови хора, тъй като и в момента София има немалко проблеми в тези области. А освен това мисля, че и не бива да искаме такава голяма концентрация на население, в контекста на обезлюдяването на национално ниво. Аз съм поддръжник на идеята за компактен град поради много икономически, социални и екологични причини, но не мисля, че всички трябва да дойдат да живеят в София. \n\n\r\nВ момента няма мерило, освен усещането на обитателите, което да каже, че един квартал е презаселен. Можем да сравняваме концентрацията на обитатели, но една и съща концентрация може да бъде възприета хем като нормална, хем като прекалена, а това зависи от наличието на услуги (училища, градини, търговия), на добър транспорт, както и на озеленяване (улично, паркове и т.н.). За пример - една от най-високите концентрации на жители в София е в Зоните Б5 и Б18. Това са много високи блокове  - с по над 15 етажа - разположени на големи разстояния помежду си, в част на града, където има добра мрежа на градския транспорт, няколко парка (Възраждане, Свети Никола, Света Троица и Свети свети Петър и Павел), немалко училища и детски градини, както и разнообразие от търговски функции. Това може би не е най-добрият вид застрояване поради отчуждението, което то често носи със себе си. Но зони с по-малка гъстота на населението биват възприемани като презаселени, защото жилищните сгради там са изградени нагъсто, има твърде малко или никаква зеленина и обществено обслужване, както и не са добре обслужени от транспорт. Какво може да се направи? Като начало мисля, че трябва да променим ОУП, а после и подробните устройствени планове (ПУП), за да намалим териториите, на които може да се строи. Просто защото не можем да ги обслужим. Освен това ще трябва да променим и по-детайлните параметри, които се определят в ПУП, за да избегнем гъсто разположени сгради, без зеленина между тях. Всички тези мерки обаче са средно и дългосрочни, ще имат ефект поне 5 години след като бъдат приети, което само по себе си би отнело други 5 години.\r\n\r\n\n\r\nЗависи от гледната точка. От моя това са територии, които са част от града, но са западнали и/или са бивши индустриални. Има немалко такива в София - Захарна фабрика, НПЗ Средец, зоните около Централна гара или Сточна гара и много други. Това са зони, в които има вече изградена инфраструктура (и канализация, и пътища, и ток), попадат в мрежата на градския транспорт, понякога дори има зелени площи наблизо (или пък могат да бъдат създадени такива), налична е в някои случаи и социална инфраструктура (училища и детски градини). Ако говорим за перспективност трябва да мислим за това как може да работи една зона в цялост, а не само за това кой квартал бива продаван най-много или най-добре от брокерите на недвижими имоти. В никакъв случай не бих нарекъл перспективно разрастването на града в полето или по склоновете на Витоша.\n\r\n\n\r\n90% от поемния капацитет на вече съществуващите жилища е в София. ОУП позволява строителството на значително количество нови жилища в другите населени места на общината, като в някои от тях (Банкя, Панчерево, всички под-Витошки квартали, а вече и Лозен и Герман) се изграждат нови жилища и се увеличава населението вече години наред. Съдейки по имотния пазар, крайградското живеене (в самостоятелна къща, къща-близнак или много малка кооперация) определено се радва на интерес, но в селата, които са по-близо до самия град. Основните причини за по-ниската атрактивност на по-отдалечените населени места са трудността с придвижването до работа, отдалечеността на училищата, както и понякога липсата на разнообразни магазини. За да направим отдалечените крайградски райони по-атрактивни ще трябва да инвестираме значителни средства в инфраструктура, а това ми се струва непосилна задача в близко бъдеще. А освен това разстилането на града най-вероятно ще се окаже и нерентабилно от гледна точка на поддръжка. Може би развитието на работата от разстояние и дистанционните форми на обучение ще намали нуждата от всекидневно придвижване и това ще направи по-лесно живеенето на място, което е по-отдалечено от града.\n\r\n\n\r\nЗа интересът към витошките склонове, за сметка на старопланинските имам две обяснения. Първото е, че това са зоните, които брокерите продават най-много и ги предлагат като \"престижни\" или \"перспективни\". Купувачите се доверяват на брокетите и избират тези зони. Което от своя страна им създава имиджа, че това са местата, където \"всички купуват\". И съответно ги потвърждава като “перспективни”. Тоест един самозахранващ се маркетингов кръг, започнал съществуването си сигурно десетилетия назад, най-вероятно по чисто обективни причини. А тези обективни причини са близостта на Витоша, нищо че рядко имаш гледка, камо ли достъп до планината, наличието на основни булеварди (но пък и липса на улици от по-нисък клас) и предполагам най-вече близостта до София. Селата по склоновете на Стара планина са по-далеч от града, имат често дори по-лоша инфраструктура от тази на новите южни квартали, а и нямат \"имидж\". Мисля, че това са причините за предпочитането на Драгалевци и Манастирски ливади пред Локорско или Подгумер. \n\r\nСпоред нашето изследване населените места, в които ОУП позволява най-много (все още нереализирано) жилищно строителство са отново южните села и квартали. Сред селата класацията водят Герман (11 000 нови жители) и Иваняне (10 000 нови жители), а сред кварталите - Малинова долина - запад (35 000 нови жители), Манастирски ливади - изток (26 000 нови жители) и Горубляне (20 000 нови жители). Това е много притеснително и мисля, че това е едно от нещата, които трябва да бъдат променени в ОУП - не бива да искаме и да правим планове за това, да създадем такава голяма концентрация на население в южната част на общината.\n\r\nВизията трябва да е готова в края на лятото и представена на конференция през септември, която да продължи и с изложба до края на ноември. В момента сме на етапа, в който събираме обратна връзка от широката публика. Досега сме включили близо 6000 участника, представители на НПО, бизнеса, администрацията, експерти, политици от различни партии и др. Тези 6000 участника може да наречем най-активната част от града, поне що се отнася до градското развитие. Но искаме да разберем нагласата за посоката на развитие на София на много повече хора. Човек може да си даде мнението като попълни анкета на сайта ни (), като ни прати мейл (info@vizia.sofia.bg) или остави коментар, или съобщение на фейсбук страницата ни (. През юли организираме и срещи на живо в различни части на общината, не само в София. Графикът ще го публикуваме на страницата си и във фейсбук. Подготвяме и представително социологическо проучване.\n\r\nВеднъж готова, Визията ще стане основна част от заданието за изменението на ОУП. Ние вече сме започнали работата по заданието, правейки анализи на силните и слабите страни на плана. А графикът за изменението на плана ще зависи от новия общински съвет, но се надявам да можем да направим така, че да не продължи твърде дълго.\n\r\nНаправихме анализ на получените мнения до юни месец (тоест преди широката ни кампания за включване). Това са мнения, получени по мейл, изказани на някое от изданията на Диалози за София, или изразени по време на някоя от 600-те срещи, които сме провели. Сферите, за които сме получили най-много коментари са мобилността (и най-вече градския транспорт), следвана от  пространственият (градоустройство и публични пространства), социалният (бедност и неравенство) и екологичният (озеленяването, замърсяването и използването на природните ресурси) аспекти на живота в града. Това не е представителна извадка, но подсказва за това какво вълнува хората, с които сме говорили. Предложенията за цели и мерки, по които търсим обратна връзка от гражданите, са базирани на множеството изследвания, които направихме, на данните, които събрахме, както и на мненията, които получихме досега. Сега сме на финалната права и силно се надявам да можем да формираме максимално споделена и ясно изразена посока за развитието на града.", "date": "2019.07.01", "title": "Нови жители, квартали... Може ли София да си позволи да расте още? "}
{"url": "https://www.dnes.bg/usa/2019/07/01/samolet-se-razbi-v-teksas-10-dushi-zaginaha.415022", "text": "Десет души загинаха в американския щат Тексас, след като малък двумоторен самолет се разби, предаде Франс прес, като се позова на местните власти.\r\nМедицинските власти потвърдиха смъртта на десетимата, каза за АФП говорителка на предградието на Далас - град Адисън. Говорителката уточни, че няма оцелели.\r\nСпоред CNN и CBS News става въпрос за частен самолет, който при излитането си се блъснал в хангар поради повреда на единия от моторите.\r\nОбстоятелствата около катастрофата се разследват. ", "date": "2019.07.01", "title": "Самолет се разби в Тексас, 10 души загинаха"}
{"url": "https://www.dnes.bg/stranata/2019/07/01/motorist-zagina-pri-katastrofa-s-kmeta-na-kostinbrod.415036", "text": "В катастрофа, в която е участвал кметът на Костинбрд - Трайко Младенов, е завършила с жертва, съобщиха от МВР. \r\nИнцидентът е станал снощи, преди 19.00 ч., на кръговото кръстовище на входа на града.\r\nПри инцидента колата, в която е бил кметът, се е сблъскала с моторист, който е загинал при удара. \r\nПричините за катастрофата се изясняват.\r\n(БТА)", "date": "2019.07.01", "title": "Моторист загина при катастрофа с кмета на Костинброд"}
{"url": "https://www.dnes.bg/obshtestvo/2019/07/01/agresivniiat-kym-uchitelka-uchenik-v-novo-uchilishte.415038", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПловдивският ученик, който бе заснет на видео как се гаври със свой учител, ще бъде преместен в друго училище. Решението било взето още преди появата на кадрите в социалните мрежи.\r\nНегови съученици заснели случката, а видеото бързо набра популярност в мрежата. Инцидентът е предизвикан, след като момчето получава двойка за срока и започва да спори с преподавателя.\n\r\nПо думите на ръководството, поведението на ученика не е агресивно, а момчето има здравословни проблеми.\n\r\n\"Тази изява ние определяме като начин на изразяване на силна емоция, превъзбуда, дори радост. Случвали са се и други подобни прояви, с други учители – по време на междучасие. С това момче ние сме работили ежедневно, за да тушираме тази изява не неговите емоции\", каза зам.-директорът на сегашното му школо Мариана Джонгалова пред bTV.\n                    \n                    \r\n                \r\nДиректорът на училището Илия Къртев добави, че действията на ученика са уронили престижа на учебното заведение, затова е и взето решение той да бъде преместен.\n\r\n\"Има подобрение в поведението му, но времето, за което беше при нас беше малко. Повече бяха негативните прояви от негова страна, отколкото положителните. Майката е съгласна, подписала е всички необходими документи\", допълни Къртев и заяви, че за момчето ще бъде подходяща индивидуалната форма на обучение.", "date": "2019.07.01", "title": "Агресивният към учителка ученик - в ново училище"}
{"url": "https://www.dnes.bg/health/2019/07/01/13-stypki-za-po-lesno-otslabvane.414873", "text": "Стрес, дехидратация... Това са само част от причините, които ни карат да огладняваме по-често, да се храним нездравословно и да пълнеем. Когато се опитваме да редуцираме килограмите, едно от най-големите предизвикателства пред нас е това как да овладеем глада. Има ли начин да надвием постоянния апетит? Да, вижте няколко лесни за следване съвети от специалисти.\r\n1. Консумирайте достатъчно протеини (риба, яйца, месо) – така ще бъдете сити за по-дълго време, ще имате повече енергия, ще отслабвате, ще намалите риска от загуба на мускулна маса.\r\n2. Добавете към менюто си храни, богати на фибри (като плодове, зеленчуци, бобови култури) – засищат, подобряват храносмилането, влияят върху синтеза на хормона на глада грелин.\r\n                    \n                    \r\n                3. Изберете твърда закуска, вместо течна – според учени здравословната закуска като пълнозърнест сандвич, диетични палачинки, яйца, могат да ни помогнат да се чувстваме сити за по-дълго време, отколкото ако закуската ни е течна под формата на смути или фреш.\r\n4. Пийте кафе – здравословният прием на кофеин може да повлияе на апетита, намалявайки усещането за глад.\r\n5. Яжте съзнателно – при нормални условия мозъкът ви знае дали сте гладни или сити. Но когато гледате телевизия, разговаряте по телефона, търсите нещо в интернет, това отнема фокуса от процеса на хранене. В резултат, скоро след като сте се нахранили, отново ще почувствате глад. Затова фокусирането върху храната, може да повлияе на приеманите калории.\r\n6. Малко парче тъмен шоколад – според специалисти, горчивината на тъмния шоколад спомага за намаляване на глада и апетита ни към сладкиши.\r\n", "date": "2019.07.01", "title": "13 стъпки за по-лесно отслабване "}
{"url": "https://www.dnes.bg/politika/2019/07/01/rokadite-v-bsp-ima-li-razchistvane-na-smetki.415039", "text": "Лидерът на БСП Корнелия Нинова направи ключови рокади в оперативното ръководство на партията. По нейно искане Валери Жаблянов напусна Изпълнителното бюро (ИБ) на социалистите, а вместо него влизат 7 нови лица.\n\r\nЕдно от тях е това на зам.-председателя на Столичния общински съвет Милка Христова, която гостува в \"България сутрин\", за да анализира ситуацията в Столетницата.\n\n\n\r\n\"Не смятам, че Нинова прави опит да се бетонира. Разширява Изпълнителното бюро, за да има различни мнения, да има представители на различни области. В годините съм изработила собствена позиция и я отстоявам\", коментира Христова.\n                    \n                    \r\n                \r\n\"Оставката на Валери Жаблянов беше одобрена почти единодушно. Това е мнението на целия Национален съвет, не само на лидера на партията\", подчерта тя пред .\n\r\nМилка Христова не смята, че в случая става въпрос за разчистване на сметки, а според нея влизането на депутати в ИБ щяло да подобри комуникацията.\n\r\n\"Моята номинация е стъпка в правилната посока. Крайно време е местните политики да бъдат поставени във фокуса на вниманието на партията\", отбеляза новият член на Изпълнителното бюро на социалистите.\n\r\nПо думите ѝ преди местните избори БСП ще предложи на софиянци конкретни решения на хронични проблеми в града. Тя обаче отказа да назове името на кандидата на БСП за кмет на столицата. Кандидатурата щяла да стане ясна до началото на септември.\n\r\nХристова не споделя мнението, че Корнелия Нинова е подходяща за председател на предизборния щаб на партията за местния вот.\r\n ", "date": "2019.07.01", "title": "Рокадите в БСП: Има ли разчистване на сметки?"}
{"url": "https://www.dnes.bg/eu/2019/07/01/borisov-pazari-s-timermans-monitoringa-i-shengen.415040", "text": "Премиерът Бойко Борисов публикува в социалните мрежи част от разговора си  с кандидата за председател на следващата Европейска комисия Франс Тимерманс, проведен след полунощ днес в Брюксел.\n\r\nЕвропейските лидери се събраха вчера за трети опит да попълнят овакантяващите се постове на шефове на Комисията и на Съвета на ЕС преди избора на председател на Европейския парламент, който ще бъде направен от новите евродепутати утре в Страсбург. Според информация, изтекла преди началото на срещата, лидерите обсъждат кандидатурата на социалдемократа Тимерманс за шеф на Еврокомисията, на християндемократа Манфред Вебер за Европарламента и на белгийския премиер от либералите Шарл Мишел за Съвета на ЕС.\n                    \n                    \r\n                \r\nВ разговора с Тимерманс, който се провежда в българското Постоянно представителство към ЕС в Брюксел рано тази сутрин, Борисов говори за “това, което е важно за нас” и изброява мониторинговия механизъм, с който ЕС наблюдава съдебните реформи и борбата с корупцията у нас, влизането в Шенген, както и промените в съдебната власт, които “сега влизат в парламента, проверката на тримата големи в съдебната власт - контрол и да могат да се отстраняват”.\n\r\n“За мен е важен компромисът, защото имаме решение на ЕНП”, казва Борисов пред Тимерманс.\r\n\r\nОт публикувания от него запис става ясно, че той смята, че трябва да се намери решение, а “да не се инатим”:\n\r\n“Социалдемократите са системна партия, ЕНП - също. Така, че кой е отгоре и кой отдолу, в случая не е най-важното, а и погледнато реално Вебер има повече опит в парламента, а ти в Комисията като първи вицепрезидент на ЕК. Някои страни имат притеснения, но аз съм убеден в неговата принципност (на Вебер, б.а). Говорим с Педро (Санчес,б.а.), с Еманюел (Макрон), с (Марк) Рюте и с Ангела (Меркел), че е по-добре да излезем с решение, да не се инатим двете партии”, казва на записа Борисов.\n\n\r\nВ отговор Тимерманс заявява: “Винаги съм бил открит и честен и винаги съм изразявал възхищението си от това, което правите и за борбата с корупцията във вашата страна. Имали сме много откровени дискусии по това и това е основата, на която оценявам нашето приятелство”. След което той моли записът да бъде прекратен и видеото внезапно свършва.\n\r\nЗаписът хвърля светлина върху пазарлъка за разпределението на висшите постове в ЕС, който включва още и позициите на президент на Европейската централна банка и на шеф на европейската дипломация, които не са част от дискусиите на тази среща на върха.\n\r\nБългария е сред държавите, управлявани от правителства от Европейската народна партия, които се възпротивиха на компромиса, намерен от лидерите на големите европейски държави Тимерманс да оглави Европейската комисия, а водещият кандидат на ЕНП Манфред Вебер да застане начело на парламента.\n\r\nОсвен България срещу договорката, постигната по време на срещата на Г-20 в Япония, се обявиха още Унгария, Чехия и Полша, както и Хърватия и Ирландия. Унгария и Полша имат зъб на Тимерманс, който като първи зам.-председател на Еврокомисията започна наказателни процедури заради върховенството на закона в тях. Хърватия има двама собствени кандидати за Комисията и за Съвета, които могат да спечелят, ако тандемът “Тимерманс-Вебер” се провали. Това са премиерът Андрей Пленкович за Комисията и президентът Колинда Грабар-Китарович за Съвета. Зъб на Тимерманс има и Румъния, чието правителство, макар и социалдемократическо, беше заплашено от него с наказание от Брюксел заради спорните съдебни реформи, които ще направят управниците неотговорни за случаи на корупция.\n\r\nЦяла нощ продължиха разговорите между председателя на Съвета Доналд Туск, който бе натоварен да преговаря между страните за компромис, и премиери. Проведени бяха и множество двустранни разговори. В осем часа лидерите се събраха отново заедно, за да продължат формалното си заседание.\n\r\nКъм момента изглежда, че всички западноевропейски държави, без Италия, са склонни да приемат компромиса, договорен от Франция, Германия, Италия, Великобритания и Холандия в Осака в петък и вчера за Тимерманс и Вебер. Унгария потвърди, че ще гласува против и тази сутрин.\n\r\nЗа номиниране на Тимерманс начело на Комисията е необходимо 21 от 28-те държави в Съвета да го подкрепят.\n\r\nПрез 2014 г. настоящият шеф на Европейската комисия Жан-Клод Юнкер беше номиниран от 25 държави членки, като Унгария и Великобритания бяха против кандидатурата му.\n\r\n ", "date": "2019.07.01", "title": " Борисов пазари с Тимерманс мониторинга и Шенген"}
{"url": "https://www.dnes.bg/zvezdi/2019/07/01/leidi-di-imala-merak-za-aktrisa-shtiala-da-partnira-na-kostnyr.415043", "text": "Британската принцеса Даяна е имала интерес да застане пред акмерата и да се снима в продължението на филма \"Бодигард\" (1992).\r\nФеновете й обаче така и не успяха да видят в това амплоа заради трагичната й смърт в автомобилна катастрофа в Париж през август 1997 г., предаде БТА.\r\nЗа намерението на принцеса Даяна да се впусне в актьорството разкри Кевин Костнър пред сп. People.\r\nКостнър изпълни главната роля във филма заедно с певицата Уитни Хюстън.\r\nАктьорът за първи път разказва, че бившата съпруга на принц Андрю, Сара Фъргюсън, е съдействала за преговорите с Даяна. Кевин Костнър е получил сценария за \"Бодигард 2\" ден преди смъртта на принцесата.", "date": "2019.07.01", "title": "Лейди Ди имала мерак за актриса, щяла да партнира на Костнър"}
{"url": "https://www.dnes.bg/stranata/2019/07/01/bez-obrazovanie-i-motivaciia-zashto-mnogo-mladi-ne-rabotiat.415037", "text": "Липсата на образование влияе на мотивацията младите у нас да работят. Около това мнение се обединиха Томчо Томов от Българската стопанска камара и Любослав Костов от КНСБ в \"България сутрин\". Според последните проучвания около 20% от младите хора, на възраст между 20 и 34 години, нито работят, нито учат.\n\r\nТомчо Томов обясни, че около 60% от тези хора нямат никакво образование, а 30% са със средно, но без никаква квалификация. Той допълни, че бизнесът губи около 2,5 милиарда заради неизползването на този потенциал и липсата на специалисти.\n\n\n\r\n\"Тенденцията младите хора да не работят и учат става устойчива. Тези 20% са около 250 000 работоспособни души, а според някои изследвания са и 350 000. Причините за това са комплексни. Младите се откъсват по-късно от семейната среда, разчитат на издръжка по-дълго време. 51% от тези млади хора са българи, 30% роми и 20% са турски етнос и други. Проблемът идва и от това, че 70% от тези хора живеят в селата. Те нямат вътрешна мотивация\", обясни Томов.\n                    \n                    \r\n                \r\n\"Тези проблеми са свързани и с образователната система и семейството. Около 40% се издържат от своите родители и близки, а 60% намират някакви доходи в сивата икономика и нерегламентираната заетост. До 10 години ще има нужда от още 500 хиляди квалифицирани специалисти\", разясни той.\n\r\nЛюбослав Костов подкрепи своя колега и заяви, че България харчи около 1,2 милиарда по-малко от необходимото за образование. Той допълни, че младите не мислят, че образованието ще им е необходимо в живота и това е голям проблем.\n\r\n\"Голяма част от тези хора не са образовани. 3,6% от БВП се разходват за образование. Това е с около 1,2 млрд. по-малко отколкото трябва. След 20 години 80% от професиите, които ще упражняват младите, не се преподават в момента в училище. Държавата трябва да бъде по-активна и да интегрира тези млади хора, а не да им се сърди, че седят по кафетата. Те са част от обществена система, която явно има проблем с образованието. Висшето образование трябва да стане по-атрактивно за младите\", каза той пред .\n\r\n ", "date": "2019.07.01", "title": "Без образование и мотивация: Защо много млади не работят?"}
{"url": "https://www.dnes.bg/notifikacii/2019/07/01/desetki-ubiti-i-raneni-pri-vzriv-v-stolicata-na-afganistan.415044", "text": "Най-малко 34 души са убити и най-малко 68 са ранени при взрив, разтърсил тази сутрин центъра на афганистанската столица Кабул, предадоха агенциите Синхуа и ТАСС.\n\r\nВзривът отекна в 8,55 ч. местно време (4,25 ч. по Гринуич) в квартала Пули Махмуд Хан, каза говорителят на министерството на вътрешните работи на Афганистан Насрат Рахими. \n\r\nНад града сега се издига стълб черен дим, а в зоната на взрива се чува стрелба.\n\r\nФранс прес уточнява, че взривът е станал в пиков час в гъстонаселен район, близо до сградата, в която се намира телевизия Шамзад, която дори спряла за кратко да излъчва, а после показала кадри от силно повредените си помещения. В района се намират и афганистанските федерации по футбол и по крикет, както и военни сгради, допълва Франс прес, цитирана от БТА.\r\n                \r\n                \r\nАсошиейтед прес припомня, че близо се намира и американското посолство. ТАСС пише, че в зоната на взрива се намира и министерството на отбраната на Афганистан.\n\r\nЕксплозията е била причинена от кола бомба, предадоха Асошиейтед прес и ДПА, като се позоваха полицейски и здравни представители. \n\r\nКолата се взривила пред сградата на министерството на отбраната. После въоръжени мъже нахлули в съседна висока сграда, разположена на оживен пазар и започнали да стрелят по министерството оттам, допълва АП, като се позовава на полицейски източник. Районът вече е отцепен от полицията и от специалните сили.\n\r\nВзривът става в момент, в който в катарската столица Доха се води нов кръг от разговори между представители на талибаните и американски представители. Те започнаха в събота.\n\r\nЗасега никой не е поел отговорност за атаката.\r\n ", "date": "2019.07.01", "title": "Десетки убити и ранени при взрив в столицата на Афганистан "}
{"url": "https://www.dnes.bg/stranata/2019/07/01/katastrofa-mejdu-kamion-i-kola-ima-edin-ranen.415046", "text": "Катастрофа между тежкотоварен и лек автомобил е станала тази сутрин в района на село Малък Чифлик, съобщават от МВР.\r\nЗаради инцидента временно е затворен главният път Велико Търново - Варна.\r\nПри катастрофата е пострадал водачът на лекия автомобил. \r\nДвижението се извършва през обходни маршрути и се регулира от екипи на полицията.", "date": "2019.07.01", "title": "Катастрофа между камион и кола, има един ранен"}
{"url": "https://www.dnes.bg/teatar/2019/07/01/nov-teatyr-ndk-shte-raboti-s-pylna-para-i-prez-liatoto.415045", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \"\" ще зарадва публиката през  с театрално-музикален . Това съобщи в \"България сутрин\" създателят на театъра и.\n\r\n\n\r\nТой разкри, че освен , любителите на изкуството ще могат да се насладят и на много. Затова измислих тази формула за летен театрално-музикален фестивал. Ще има и видеопрожекции, документални филми. Ще имаме доста представления и няколко премиери. Ще има премиера на представлението \"Моята молитва\" на Христо Ботев, в която участие ще вземе групата \"Епизод\", разказа Илиев.\n                    \n                    \r\n                \r\nРежисьорът допълни, че , тъй като изкуството е в плен на своите остарели разбирания.\n\r\n\"Опитваме да правим нещо в едно обществено пространство, което не се е променило през последните 30 години. , които не стимулира. Трудно е да кажа, че има промяна. Разчитам на младите, че ще счупят стените, които ние сами сме си изградили\", каза той пред .", "date": "2019.07.01", "title": "Нов театър – НДК ще работи с пълна пара и през лятото"}
{"url": "https://www.dnes.bg/stranata/2019/07/01/varnenci-posreshtnaha-djulaia-mnozina-ne-znaiat-nishto-za-nego.415049", "text": "\nТази година имаше значително  дошли да посрещнат изгрева  за хипарския празник \"\" на плажа във , пише BulFoto. \n  \n\r\nбяха и на празнуващи и чакащи изгрева. Някои от плажните заведения работеха със специална програма, но също не се радваха на особен наплив. общо взето бяха , а тези, които бяха дошли , от къде се е зародил и с какво се свързва. Дори когато от плажно заведение, на изгрев, прозвуча песента на те споделиха, че .\n                    \n                    \r\n                \r\nДжулаят е за България заради естеството на неговото , като не се празнува никъде другаде по света. Появява се като  през 1980 година.  Твърди се, че е възникнал като протест срещу комунистическата власт, изразен в значението и внушението на едноименната песен на „Юрая Хийп“. \n\r\nСлед падането на комунистическия режим в страната празникът продължава да съществува, но липсата на първоизточника за протест променя с времето основната идея на първото хипи движение в България. Някои твърдят, че вече е загубил своето първоначално значение, както и че по-младите хора не са непременно запознати с условията, при които е възникнал този празник или дори кой е авторът на песента.\r\n", "date": "2019.07.01", "title": "Варненци посрещнаха Джулая, мнозина не знаят нищо за него"}
{"url": "https://www.dnes.bg/sofia/2019/07/01/vijte-kyde-v-sofiia-spirat-vodata-na-2-iuli-vtornik.415052", "text": "На 02 юли 2019 г. (вторник), във връзка с изпълнение на инвестиционен проект за подмяна на уличен водопровод на ул. „Мелник“ жк. „Света Троица“, се налага спиране на водоподаването от 09:00 до 18:00 часа на клиентите на „Софийска вода”, живеещи в района на:\r\nул. „Мелник“ от ул. „Пловдив“ до ул. „Крум Стоянов“\r\nбл. 168, бл. 358, бл. 354, бл. 355\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пловдив“ до бл. 357.\n\r\nСлед възстановяване на водоснабдяването е възможно временно повишаване  мътността на водата.\n                    \n                    \r\n                \r\nСлед реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.\n\r\nНа 02 юли 2019 г. (вторник), във връзка с монтаж на спирателни кранове на ул. „Дъбрава“ с. Казичене, се налага спиране на водоподаването от 10:00 до 17:00 часа на клиентите на „Софийска вода”, живеещи в района на:\r\nул. „Цар Борис III“ от ул. „Христо Ботев“ до ул. „Никола Петков“\r\nул. „Димитър Ашов“, ул. „Александър Стамболийски“, ул. „Дъбрава“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Дъбрава“ ъгъла с ул. „Цар Борис III“.\n\r\nНа 02 юли 2019 г. (вторник), във връзка с монтаж на пожарен хидрант на ул. „Люляк“ с. Кривина , се налага спиране на водоподаването от 10:00 до 19:00 часа на клиентите на „Софийска вода”, живеещи в района на:\r\nул. „Люляк“, ул. „Балабана“, ул. „Минзухар“, ул. „Витоша“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Люляк“ №25.\n\r\nНа 02 юли 2019 г. (вторник), във връзка с подмяна на сградно водопроводно отклонение на ул. „Румяна войвода“ кв. „Хаджи Димитър“, се налага спиране на водоподаването от 09:00 до 19:00 часа на клиентите на „Софийска вода”, живеещи в района на:\r\n ул.“Румяна войвода“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.“Румяна войвода“ №57В. \n\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.\r\n ", "date": "2019.07.01", "title": "Вижте къде в София спират водата на 2 юли, вторник"}
{"url": "https://www.dnes.bg/stranata/2019/07/01/ot-dnes-se-podavat-dokumenti-za-pomoshti-za-otoplenie.415047", "text": "От днес започва приемането на заявления-декларации за отпускането на целева помощ за отопление през предстоящия отоплителен сезон 2019-2020 г. Това съобщиха от Агенцията за социално подпомагане.\n\r\nЛицата и семействата, нуждаещи се от този вид социална подкрепа, могат да подават документи в дирекциите \"Социално подпомагане\" по настоящия си адрес, като приемът на документите ще продължи до 31 октомври 2019 г.\n\r\nПравоимащите лица и семейства могат да получат заявлението-декларация за отпускането на целева помощ за отопление от съответната дирекция \"Социално подпомагане\", по настоящ адрес или да я изтеглят от интернет страницата на Агенцията за социално подпомагане - меню \"Социално подпомагане\", раздел 1 \"Социални помощи\", секция \"Документи\".\n                    \n                    \r\n                \r\nВ ДВ., брой 51 от 28.06.2019 г. е публикувана Наредба за изменениe и допълнение на наредба от 2008 г. за условията и реда за отпускане на целева помощ за отопление. Направените промени предвиждат осигуряване на по-добра социална закрила на най-уязвимите групи чрез усъвършенстване на механизма за целево енергийно подпомагане.\n\r\nРазмерът на помощта ще бъде увеличен значително, като базата за определянето му нараства от 385 кВтч на 500 кВтч. Конкретният й размер предстои да бъде определен със заповед на министъра на труда и социалната политика на база на осреднената крайна продажна цена на електроенергията за битови потребители, изчислена към 31 октомври т.г. В същото време предвиденото увеличение с 5.7 на сто на пенсиите от 1 юли 2019 г. няма да се отрази на правото на достъп до този вид помощ.\n\r\nЗа новия отоплителен сезон, като основа при определянето на диференцирания доход за отопление ще служи въведеният нов \"Базов доход за отопление\", в размер на 150 лв., който е равен на двойния размер на определения месечен гарантиран минимален доход.\n\r\nРазширява се и обхватът на подпомаганите, чрез увеличаване на индивидуалните коефициенти за достъп до целевата помощ. Най-голямо е увеличението за рисковите групи - възрастните хора и особено онези от тях, които живеят сами, хората с увреждания и родителите, отглеждащи сами децата си, включени в образователния процес.\n\r\nС оглед на осъществяваната политика за стимулиране на връщането и задържането на децата в образователната система са въведени и три нови целеви групи, включващи: деца, които не ходят на училище; деца, които не ходят на училище, но са регистрирани в дирекции \"Бюро по труда\" и родители, отглеждащи деца, които не ходят на училище.\n\r\nПрез миналия отоплителен сезон ( 2018-2019 г.) с целева помощ за отопление бяха подпомогнати 209 647 случаи на лица и семейства.", "date": "2019.07.01", "title": "От днес се подават документи за помощи за отопление"}
{"url": "https://www.dnes.bg/notifikacii/2019/07/01/silen-vzriv-v-severen-kipyr-padnal-e-neidentificiran-obekt.415050", "text": "Неидентифициран обект, който може да е бил ракета, е паднал в ранните часове днес северно от кипърската столица Никозия, съобщи Ройтерс, като се позовава на представители на турските кипърски власти. Никой не е пострадал при експлозията на земята.\r\nЛидерът на кипърските турци Мустафа Акънджъ свърза инцидента с военните операции в Близкия изток. Властите на признатата само от Анкара Севернокипърска турска република разследват случая.\r\nСпоред информация на кипърския гръцки вестник \"Филелефтерос\" става въпрос или за противовъздушна ракета С-200 руско производство, или за безпилотен самолет, пише БТА. Изданието припомня, че израелски бойни самолети нанесоха удари по цели в Сирия.\r\n \r\n", "date": "2019.07.01", "title": "Силен взрив в Северен Кипър: Паднал е неидентифициран обект "}
{"url": "https://www.dnes.bg/teatar/2019/07/01/magiia-muzika-i-poeziia-na-edna-scena.415059", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nвечер днес в София. Участие ще вземат творци от различни направления.\r\nНа една и съща сцена ще се срещнат магията на Астор, музиката и поезията. Идеята за начинанието е дал акордеонистът Исус Ангелов, каза илюзионистът Астор.\r\n\"Това е много мащабно събитие и всички, които все още са в София, са поканени\", посочи пред Ангелов.\r\nПо думи на Астор  за изява и събитието ще заложи на него, както и на сработването на творците на място.\r\n, посочиха събеседниците в студиото.", "date": "2019.07.01", "title": "Магия, музика и поезия на една сцена  "}
{"url": "https://www.dnes.bg/notifikacii/2019/07/01/trima-dushi-se-udaviha-v-moreto-za-edin-den.415069", "text": "Трима души се удавиха на плажове по Черноморието в един ден. Инцидентите са станали вчера, съобщиха от бургаската полиция.\r\n48-годишна бургазлийка се е удавила в местността Иракли. Съобщението за инцидента е получено около 12.15 ч. в полицията в Обзор. Жената била на неохраняемия плаж заедно със съпруга си. Влязла на 30-40 метра навътре в морето, въпреки опитите й да излезе от бурното море, бургазлийката не успяла. Тялото й е извадено от плажуващ мъж.\n\r\nПри друг случай 44-годишен пловдивчанин се е удавил в бурното море на плаж \"Делфин\" до Ахтопол. За случая е съобщено около 14.10 ч. в Районно управление на Царево. Тялото му е откарано за аутопсия в отделение \"Съдебна медицина\" при УМБАЛ – Бургас. \r\n                \r\n                \r\nКъсния следобед около 17.40 ч. в полицията в Поморие е съобщено за удавен мъж в морето край поморийската местност \"Косата\". Установено е, че това е 64-годишен софиянец, влязал малко по-рано да се къпе в морето. Тялото му е открито на пясъчната ивица на неохраняем плаж пред почивна станция \"Мак\" - Габрово.\r\nРаботата по случаите продължава.\r\n ", "date": "2019.07.01", "title": "Трима души се удавиха в морето за един ден"}
{"url": "https://www.dnes.bg/akoshtete-vqrvaite/2019/07/01/zodiite-koito-shte-vi-zabiiat-noj-v-gyrba.415073", "text": "Предателството е добре познато за тези зодии. Понякога те са егоисти и може да ви забият нож в гърба, ако това ще им помогне по някакъв начин. Мислят първо за себе си и своето щастие, затова не може винаги да им вярвате и да разчитате на тях. Не са особено лоялни и разочароват приятелите си. Ето и кои са те.\r\n\r\n \r\nАко решат, могат да останат верни на половинката или да са лоялни към приятелите си. Но често се появяват ситуации, в които Овните променят решението си, поставят себе си на първо място. Предпочитат да получат някаква изгода или да се насладят на нещо, отколкото да останат верни на принципите си. Състезатели са по природа и искат винаги да са победители. Предават другите, за да получат това, което искат.\r\n \r\n\r\n \r\nЗа тях е най-вероятно да предадат приятелите си, без изобщо да им мигне окото. Вярно е, че имат две лица и че често изненадват с постъпките си, сякаш в тях наистина живеят две коренно различни личности. Много добри актьори са - ще ви заблудят с думите си и ще ви измамят. Играят сценки, докато не получат това, което искат. Поставят себе си на първо място, затова не е проблем да предадат приятел. Освен това рядко задълбочават отношенията си, предпочитат забавленията, безгрижни са и не мислят за последствия.\r\n \r\n", "date": "2019.07.01", "title": "Зодиите, които ще ви забият нож в гърба"}
{"url": "https://www.dnes.bg/sofia/2019/07/01/zaplatite-na-shofiorite-v-sofiia-skachat-s-po-10-za-tri-godini.415077", "text": " \n\r\n\r\n\r\n\r\n                    \n                    \r\n                \r\n\r\n\r\n\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.07.01", "title": "Заплатите на шофьорите в София скачат с по 10% за три години"}
{"url": "https://www.dnes.bg/notifikacii/2019/07/01/za-alo-apashite-28-godishna-sdade-22-bona-i-dokumentite-si.415078", "text": "28-годишна русенка дала 22 000 лева на телефонни измамници, съобщиха от Областната дирекция на МВР.\r\nТя била подлъгана чрез познатата схема за участие в полицейска операция за залавяне на измамници. Жената била потърсена на домашния й телефон от мъж, който отправил заплахи към нея и близките й.\r\nМалко по-късно последвало ново обаждане от друг, който й се представил за полицай. Той обяснил, че се провежда операция по задържането на измамници. Уверил я, че ще бъдат арестувани хората, които я азплашват.\r\nНо жената трябвало да съдейства, като даде всички пари, които има в дома си, а след приключване на полицейската операция, щели да й ги върнат.\r\nПо нареждане на измамника русенката сложила сумата от 22 000 лева и лични документи в чанта, която оставила до стълбите на църква в Русе.\r\r\n                \r\n                Според отчета на областната дирекция на МВР през миналата година в Русенско са били извършени 40 телефонни измами за 354 755 лева.\r\nВ резултат на активните действия на полицията са предотвратени щети от този вид престъпление за около 120 000 лева и за повече от 11 000 евро, включително и на чужденци от съседни държави.\r\n ", "date": "2019.07.01", "title": "За ало апашите: 28-годишна сдаде 22 бона и документите си"}
{"url": "https://www.dnes.bg/akoshtete-vqrvaite/2019/07/01/nai-golemiiat-basein-v-sveta-e-dylyg-1-km.415075", "text": "Най-големият басейн в света се намира в Чили, в курорта Сан Алфонсо дел Мар. Курортът представлява изкуствено създадена лагуна.\r\nВпечатляващият басейн там има продълговата форма, дълъг е малко повече от 1 км, покрива площ от 8 хектара и има максимална дълбочина от 3,5 м.\r\n \r\nИдеята за създаването му е на чилийският архитект Фернандо Фишман, който още през 1988 г. решава да построи басейн в близост до бреговата ивица на Тихия океан. Причината за това е, че в океана там има много акули, и хората не могат да плуват спокойно. Освен това, има и голямата степен на замърсяване на водата в района.\r\n \r\nРеализирането на проекта обаче тече много бавно - архитектурна компания започва да работи по него чак през 2001 г., а басейнът е завършен през 2006 г.\r\n \r\n", "date": "2019.07.01", "title": "Най-големият басейн в света е дълъг 1 км!"}
{"url": "https://www.dnes.bg/eu/2019/07/01/18-chasa-a-reshenie-niama-borisov-iska-realen-resor-za-bylgariia-v-ek.415082", "text": "Премиерът Бойко Борисов заяви, че иска .\r\nСлед края на близо 18-часовото заседание на Европейския съвет, Борисов посочи, че няма да коментира \"глупостите, които излизат\", защото . \n\nБорисов уточни, че името на Кристалина Георгиева е било предложено в търсенето на следващ председател на Еврокомисията, но за това трябва мнозинство. Освен това тя  и нямало защо да й се търси.\r\n\"И аз спечелих изборите преди 4-5 години, ама БСП и ДПС си направиха коалиция и сложиха Орешарски за премиер, а ние бяхме първа политическа сила. В същата хипотеза сме и в момента - и сме длъжни да правим компромиси\", каза той.\r\n                    \n                    \r\n                Друго предложение било за  и  сигурността. Пред този вариант обаче той предпочитал да имаме еврокомисар с \"реален ресор\".\r\nПремиерът добави, че и правителството смята да предложи тя да остане в ЕК.\r\nЦяла нощ, цяла нощ, не сме си ходили, изгоряха ни хотелите, коментира дългите разговори Борисов.\r\nОбсъжданията за разпределението на висшите постове продължават утре.", "date": "2019.07.01", "title": "18 часа, а решение няма. Борисов иска \"реален ресор\" за България в ЕК"}
{"url": "https://www.dnes.bg/stranata/2019/07/01/50-godishen-zagina-pri-katastrofa-krai-kuklen.415080", "text": "50-годишен мъж е загинал при пътен инцидент в участъка между Куклен и манастир \"Св. св. Козма и Дамян\", съобщават от пловдивската полиция.\r\nПроизшествието е станало около 20.30 часа на 29 юни. \r\nПо първоначални данни при обратен завой колата се преобърнала и е премазала изпадналия от нея мъж. \r\nПълното изясняване на обстоятелствата около инцидента продължава в рамките на досъдебно производство.", "date": "2019.07.01", "title": "50-годишен загина при катастрофа край Куклен"}
{"url": "https://www.dnes.bg/muzika-drugi/2019/07/01/prochutata-iuliia-viner-stiga-do-goliamata-scena-ot-myrzel.415085", "text": "Шармантна,  и поглед, който може да стопи айсберг от разстояние на сцената  - така си спомнят Юлия Винер ценителите на оперното изкуство в столичните музикални среди. \n\r\nСопраното с изключително драматично присъствие и вокален диапазон . Единадесет от емблематичните й дуети и арии, начело с Леонора в \"Трубадур\", са събрани от музикална компания Gega New в поредицата \"Прочутите оперни гласове на България\". и архитекти, баща й е сред основателите на застрахователното дело в България, а дядо й е бил учител по български език на Фердинанд. \n                    \n                    \r\n                \r\nПевицата смята, че е  Първите си стъпки в изкуството тя прави като балерина, но пухкавата й фигура не се вписва в стереотипа за професионален танцьор. Сяда зад пианото и показва феноменална памет за мелодията, но отказва да се упражнява, а учителят й  спестява мъките като заявява на родителите: \"Тя винаги ще бъде една добра пианистка за Шопен, но няма да направи кариера! Има слаба китка\".\n\r\nи време в зубрене на ноти и записва Консерватория с измама – добавя две години към документите си, тъй като по устав минималния възрастов праг за студентите е 18.  Влиза в класа на проф. Елена Ангелова-Урукин, но неин ментор завинаги остава прочутият бас Добри Кожухаров. \n\r\n с Леонора в \"Трубадур\" от Верди. Лиза от \"Дама Пика\", Виолета в \"Травиата\", Дездемона в \"Отело\" и Анна в \"Дон Жуан\" са само част от ролите, с които покорява Европа. Най-обичана Юлия е в Берлинската щатс опера, където е солист в продължение на 12 години.\n\r\nОт всяко свое пътешествие Винер се връща с ново попълнение в екстравагантния си гардероб, като най-впечатляваща в оскъдицата на соца е появата й в Софийската опера с палто от тюлен, трофей от скандинавски круиз. Отвъд Желязната завеса примадоната е посрещана не по дрехите, а по колосалния Вердиев репероар, който изпълнявала съвършено на немски и италиански.   \n\r\nЮлия Винер е щастливо омъжена за режисьора Димитър Ченишев, който я подкрепя безусловно и се посвещава на кариерата й. Гласът й утихва завинаги през 2010 г. на родна земя. ", "date": "2019.07.01", "title": "Прочутата Юлия Винер стига до голямата сцена от... мързел!"}
{"url": "https://www.dnes.bg/notifikacii/2019/07/01/parti-v-bialo-spipaha-55-kg-heroin-na-pyt-za-slynchaka.415084", "text": " са задържани на територията на , съобщиха от Апелативната прокуратура в морския град.\n\n\r\n\n\r\nНа 30 юни е бил за рутинна при  В пригодено на возилото са наркотично вещество, което реагирало на високорисковия . Наркотикът е бил разпределен в . Стойността на откритото е почти 2,5 млн. лева, съобщиха от прокуратурата.. Отведен е в ареста за срок от 72 часа. Спрямо него ще бъдат повдигнати две обвинения - за съхранение на наркотици и управление на автомобил след употребата на упойващи вещества, допълниха от прокуратурата.\r\n                \r\n                \r\nАко бъде признат за виновен, мъжът може да бъде", "date": "2019.07.01", "title": "Парти в бяло - спипаха 55 кг хероин на път за Слънчака"}
{"url": "https://www.dnes.bg/stranata/2019/07/01/vzriviha-50-kilogramova-aviobomba-v-plovdiv.415088", "text": "Военнослужещи от. Снарядът е бил открит в петък в , съобщават от пресцентъра на Министерство на отбраната. \n\n\r\n\r\nНевзривеният боеприпас е бил унищожен в \"\". Бомбата е открита придо бл. 151 в ж.к. \"Тракия\" в града. \r\nВзривното устройство представлява  без взривател и маркировка.", "date": "2019.07.01", "title": "Взривиха 50-килограмова авиобомба в Пловдив "}
{"url": "https://www.dnes.bg/familen-dom/2019/07/01/liatoto-e-tuk-otnovo-e-vreme-za-familen-dom.414440", "text": "Отново е лято – най-обичаното време в годината за мнозина. Време за повече срещи с приятели, разходка по морския бряг и разбира се – отпуски, пътувания и почивки.\n\r\nНо летните месеци, освен за почивка, са и времето да свършим някои лични задачи, които сме отлагали цяла година. Като например това, да преобразим и дадем нов живот на нашия дом. \n\r\nАко тези дейности ви плашат, спокойно! Dnes.bg и тази година ще ви помогне с нашата рубрика \"\", с която ще създаваме домашен уют и хармония. В продължение на 9 седмици – до края на август, ще ви представим най-доброто от света на интериорния дизайн. \n                    \n                    \r\n                \r\nА за да бъдем почти перфектни, на помощ ще имаме доказан професионалист - архитект София Папазова - двигателят на . Тя ще ви даде своите ценни съвети и идеи, като ви запознае с най-новите тенденции в интериорния дизайн. \n\r\nИ така – да започваме. Отново е време за \"Фамилен дом\".", "date": "2019.07.01", "title": "Лятото e тук! Отново е време за \"Фамилен дом\""}
