{"url": "https://www.dnes.bg/notifikacii/2018/01/20/bylgarskoto-selsko-stopanstvo-sled-2007-g-kakvo-se-sluchi.365670", "text": "Присъединяването на България към ЕС оказа осезаемо въздействие върху българското селско стопанство. Външнотърговският баланс в аграрния сектор се увеличи 8 пъти – от 150 милиона евро в годината преди европрисъединяването на 1,2 милиарда през 2016 г. Две трети от износа на селскостопански продукти вече е насочен към държавите от ЕС. \"Ролята на ЕС е многолика. На първо място – критериите на ЕС, на които трябва да отговаря преработващата промишленост, но и животновъдството. Това беше тежко бреме за българските предприемачи, които трябваше да направят големи инвестиции. От друга страна обаче така потребителите получиха по-голяма сигурност, че храните, които консумират, отговарят на определени минимални изисквания. Появи се и конкуренция, това беше най-важният урок, който получихме от ЕС: ние сме част от един 500-милионен пазар, който отваря огромни възможности, но в същото време има и огромна конкуренция\", коментира Николай Вълканов, директор на \"ИнтелиАгро\", независим изследователски институт за насърчаване на устойчивото развитие в селското стопанство.България изнася най-вече зърно и маслодайни растения, но също така плодове и зеленчуци, мед, млечни, месни и тестени продукти. В сегмента на розовото и лавандуловото масло България е лидер на световния пазар.\"България има дългогодишни традиции в областта на селското стопанство. Нашата страна притежава уникални природни дадености за развитието на селското стопанство. Запазени са региони с голямо разнообразие на биологични видове. Има устойчиви сортове растения и автентични породи домашни животни. Това са важни предпоставки за развитието на органичното земеделие в страната\", обяснява пред \"\" Албена Ямболиева от Министерството на земеделието, храните и горите.В едно обширно изследване за въздействието на европейските помощи върху регионалното селско стопанство \"ИнтелиАгро\" стига до един доста отрезвяващ извод. Наистина, производителността в селското стопанство се е увеличила от 2007 година насам. Но причина за това е главно спадналият брой на малките и средни предприятия и ферми. Ръстът на производителността далеч не е достатъчен, за да се преодолее \"общата изостаналост в аграрния сектор\". Същото се отнася и до използването на земите и на работната сила.\"Голям плюс е, че европейските субсидии отново пробудиха интереса към селското стопанство. От друга страна, тъкмо заради субсидиите в този сектор навлязоха и много случайни хора, хора с политически интереси и обвързаности, които просто \"изядоха\" малките производители. Ако утре субсидиите изведнъж отпаднат, сериозните и същински производители ще останат, а ще изчезнат всички други елементи, които не са достатъчно ефективни, а ги крепят единствено субсидиите\", коментира Николай Вълканов, един от авторите на изследването.\"Отглеждането на плодове и зеленчуци в големи мащаби много трудно може да се развие, понеже липсват необходимите за това сезонни работници. Много хора напуснаха\", обяснява Вълканов и допълва, че онези, които останаха, не искат да работят в селското стопанство.", "date": "2018.01.20", "title": "Българското селско стопанство след 2007 г.: Какво се случи?"}
{"url": "https://www.dnes.bg/mish-mash/2018/01/20/za-parite-i-liubovta-bogatite-predpochitat-neangajirashti-vryzki.365662", "text": "Богатството кара хората да се отказват от сериозните връзки, откриха учени от университета в Суонзи, Великобритания, цитирани от Нюзру.В експеримента участваха 75 мъже и 76 жени. На доброволците бяха показани 50 фотографии на потенциални партньори и им беше зададен въпросът дълготрайни или краткотрайни отношения биха искали да имат с хората от снимките.След това участниците разгледаха поредица от фотоси с предмети, символизиращи охолен живот - скъпи автомобили, бижута, имения, пари. После пак им бяха дадени снимките с потенциални избраници и трябваше да отговорят на същия въпрос.Оказа се, че след като са видели луксозните предмети и мъжете, и жените 16% по-често избирали половинка за кратка любовна авантюра.Според специалистите, това е свързано с изобилието на ресурси. Когато разполагате с много средства, по-лесно се възпитава дете без помощта на партньор.", "date": "2018.01.20", "title": "За парите и любовта: Богатите предпочитат неангажиращи връзки"}
{"url": "https://www.dnes.bg/sofia/2018/01/20/zaradi-snegovaleja-166-mashini-sa-na-teren-v-stolicata.365663", "text": "Във връзка с обилния снеговалеж в София в момента 166 машини са на терен, съобщиха от Столичната община. Изпълняват се обработки със смеси срещу заледяване, както и бутане на снежна маса от пътните платна. Обработват се приоритетно улици и булеварди, по които се движи градският транспорт във всички 24 района на Столична община.В момента градският транспорт се движи по обичайните си маршрути. Затруднено е движението по линия 64 от Бояна до кв. \"Драгалевци\".Столичната община напомня на шофьорите да карат внимателно и със съобразена скорост. ", "date": "2018.01.20", "title": "Заради снеговалежа: 166 машини са на терен в столицата"}
{"url": "https://www.dnes.bg/index/2018/01/20/shokolad-po-kojata-efektivnata-glezotiika.365486", "text": "Много малко са приложенията на шоколада в грижите за здравето, които можем да използваме, без да се притесняваме, че той може и да ни навреди. И ако всяка хапка шоколад носи естетическа наслада, неизменно придружавана от притеснение за високото съдържание на калории, то външното приложение на шоколада върху кожата изцяло изключва притесненията. Шоколадът ни кара да се чувстваме добре, но за целта не е задължително да го ядем. Да – шоколадът носи няколко важни ползи за кожата дори когато е прилаган директно върху нея.Спрямо състоянието на кожата шоколадът проявява същите суперсили, каквито носи и за тялото и душата. Успешно неутрализира свободните радикали, увреждащи кожата и водещи до преждевременното и състаряване, хидратира я, подпомага премахването на тъмните петна и изравняването на пигментацията, повишава активността на колагена.Дали не разхищаваме шоколада - не. Кожата ще го оцени подобаващо.", "date": "2018.01.20", "title": "Шоколад по кожата – ефективната глезотийка"}
{"url": "https://www.dnes.bg/notifikacii/2018/01/20/politicheskata-scena-v-germaniia-nesigurnoto-bydeshte-za-merkel-i-shulc.365664", "text": "Ще има ли Германия скоро правителство? Близо четири месеца след парламентарните избори на 24 септември и след неуспешния опит да се състави т.нар \"коалиция Ямайка\", в която трябваше да влязат християндемократите, зелените и либералите, сега Ангела Меркел сякаш е съвсем близо до целта. На предварителните си разговори за нова широка коалиция християндемократите и социалдемократите постигнаха принципно съгласие за сформиране на общо правителство.Сега всички с трепет очакват конгреса на социалдемократите, който ще се проведе в неделя в Бон. Този конгрес трябва официално да даде зелена светлина за започването на вече същинските коалиционни преговори, в края на които може да се появи и нов кабинет. Социалдемократите обаче са тежко разединени по въпроса, някои наблюдатели дори говорят за разлом в партията и пророкуват нейното (поредно) разцепване. Част от лявото крило на ГСДП и младежката организация са против коалицията, продължават и исканията за допитване до членската маса.Опасенията са свързани не толкова със субстанцията на бъдещата политика, колкото с факта, че след две широки коалиции социалдемократите изгубиха собствения си профил и подкрепата за тях спадна драматично. А иначе и съдържателни различия не липсват. Социалдемократите много държат на по-справедлива система за здравно осигуряване, в която да няма привилегировани пациенти, а работодателите да плащат поравно с работниците, казано най-общо. Те настояват и за корекции в данъчната политика, които да облекчат хората с по-ниски доходи.Особено взривоопасна е темата за онези бежанци, които в Германия получават само временна закрила: социалдемократите смятат, че тези хора трябва да могат да приберат и семействата си в Германия, докато в ХДС и особено в ХСС преобладава мнението, че трябва да се удължи временната забрана за събиране на семействата. В ГСДП са убедени, че семействата ще помогнат за по-бързата интеграция на тези хора, докато ХДС и ХСС се съобразяват с настроенията на избирателите и най-вече с дишащата във врата им, доста ксенофобски настроена \"Алтернатива за Германия\".Канцлерката Ангела Меркел каза, че в предварителните разговори християндемократите са преглътнали много горчиви хапове – явно нейната партия не е готова на повече отстъпки. И тя, и лидерът на социалдемократите Мартин Шулц видимо са поставени под много силен натиск, тъй че в момента един от най-горещите въпроси е свързан с бъдещето на двамата лидери. В документа от предварителните разговори беше вписана точката, че ако има широка коалиция, по средата на мандата си тя ще направи междинна равносметка.Мнозина вече четат тази клауза като вратичка за оттеглянето на Меркел още в средата на следващия ѝ мандат. Облаци се събират и над главата на Шулц, който изгуби много подкрепа, след като рязко смени позицията си от \"против\" на \"за\" широка коалиция. В момента допитванията показват, че германците масово предпочитат бъдещ вицеканцлер и министър на външните работи да бъде не той, а досегашният външен министър Зигмар Габриел. А сред самите социалдемократи Габриел води още по-убедително. Така че напълно е възможно широка коалиция да има, но двамата сегашни партийни лидери Меркел и Шулц да платят за нея много висока политическа цена. И да бъдат принудени да се оттеглят – по-рано или по-късно.Автор: Александър АндреевИзточник: \"\"", "date": "2018.01.20", "title": "Политическата сцена в Германия: Несигурното бъдеще за Меркел и Шулц"}
{"url": "https://www.dnes.bg/index/2018/01/20/razlichni-lekomisleni-originalni-pokolenieto-z.365614", "text": "Те са родени след 1995 г. Едно различно поколение, което има съвсем различна представа за живота от по-възрастните. За тях са изписани клишета, че не стават от компютъра, непрекъснато цъкат на смартфоните. В същото време не четат. Дигитални деца, които не се подчиняват на правила.Истината е, че дори експертите срещат трудности да ги вкарат в рамки. Но какво трябва да знаем за поколението Z?Независимостта и безпристрастността на младите хора доведе до факта, че е трудно да се оцени това поколение. Всички те са оригинални, поради което дори и в рамките на една възрастова група е необходимо да се отделят още няколко.Хората, израснали в мрежата, по-трудно комуникират офлайн. Ефектът се засилва от непрекъснато гледане на видео блогове в Youtube – смятат, че са приятели с блогъра, защото го гледат всеки ден. А той дори не подозира за съществуването му. Психолозите имат термин за подобна връзка – парасоциални отношения. Подобна еднопосочна комуникация може да стигне твърде далеч и то не в добра светлина. Поколенията Милениум и Х все още имат опит в социализацията в реалния живот, разделят приятелите онлайн и офлайн. В рисковата група остава само генерацията Z.Това лесно се доказва от отношението им към работата. Те не спорят, избягват конфликтите и ако нещо не им е удобно в работния процес или не им харесва – стават и тръгват. Техният подход е истински бич за работодателите.Другите особености на поколението Z четете на ", "date": "2018.01.20", "title": "Различни, лекомислени, оригинални – поколението \"Z\""}
{"url": "https://www.dnes.bg/notifikacii/2018/01/20/napadateli-otkrili-strelba-v-hotel-v-kabul.365666", "text": "Започнала е атака срещу хотел в афганистанската столица Кабул, предаде Франс прес, като се позова на разузнавателен източник.Най-малко четирима нападатели проникнали в хотел \"Интерконтинентал\" и открили стрелба по клиенти тази вечер. Атаката продължава.Цитираният източник не съобщи за жертви.", "date": "2018.01.20", "title": "Нападатели открили стрелба в хотел в Кабул"}
{"url": "https://www.dnes.bg/world/2018/01/20/vecheriata-pri-britancite-prodyljava-sredno-21-minuti.365667", "text": "Британците вечерят средно за 21 минути в трапезарията или пред телевизионния екран у дома, сочат резултатите от анкета за хранителните навици в Обединеното кралство, предаде Франс прес. Оказва се, че 57 на сто от семействата не се събират всяка вечер, за да вечерят. 34 на сто от онези, които го правят, предпочитат да похапнат седнали удобно на канапе. 20 на сто вечерят в кухнята, а 18 на сто сядат на маса, за да вечерят.Липсата на свободно време и споровете са причините, които най-често се изтъкват, за да се обясни защо дадено семейство рядко се събира за вечеря. Самотната вечеря е често срещана реалност за 20 на сто от британците и ежедневие за 14 на сто от тях.55 на сто вечерят пред телевизионния, компютърния екран или с телефон в ръка. Едва 2 на сто от британците приготвят вечеря, включваща три ястия.49 на сто от анкетираните все пак смятат, че семейната вечеря е най-добрият начин да прекарат известно време заедно, а 47 на сто биха искали да го правят по-често.\"Семействата продължават да признават социалното значение на семейната вечеря и идентифицират тези мигове като дейността, която им носи най-много щастие и весело настроение\", прецени Патрик Александър от Британския център за изследване на социални проблеми.Анкетата обхванала 2164-ма британци и е извършена от 5 до 10 януари.", "date": "2018.01.20", "title": "Вечерята при британците продължава средно 21 минути"}
{"url": "https://www.dnes.bg/eu/2018/01/20/london-niama-da-zapazi-pylniia-dostyp-do-edinniia-pazar.365668", "text": "Френският президент Еманюел Макрон казва в интервю пред Би Би Си, че Великобритания вероятно ще договори уникални взаимоотношения с ЕС, преди да го напусне догодина, като подчертава, че всички споразумения трябва да са съвместими с правилата на съюза, предаде Асошиейтед прес. В предварително разпространени откъси от интервюто, което трябва да се излъчи утре, Макрон посочва, че Лондон няма да запази пълния си достъп до единния пазар на ЕС, ако не приеме основни принципи на съюза, съобщава БТА. По думите му това означава, че Обединеното кралство ще трябва да продължи да допринася за бюджета на съюза и да признае четирите основни свободи в блока - свободно движение на хора, стоки, услуги и капитали, както и юрисдикцията на европейските съдилища. Думите на Макрон попарват надеждите на някои от привържениците на Brexit-а, които искат запазване на достъпа до единния пазар, но при възстановен контрол върху британските граници и без подчиняване на съдилищата на ЕС. Изказването на френския президент разсейва и надеждите на някои британци, че Париж ще бъде по-гъвкав от Берлин при договарянето на сделката за Brexit-а.", "date": "2018.01.20", "title": "Лондон няма да запази пълния достъп до единния пазар"}
{"url": "https://www.dnes.bg/za-da-se-razbirame/2018/01/20/pyrvata-liubov-5-nachina-po-koito-ni-promenia.365584", "text": "Първата любов не се забравя. Всеки си спомня първите любовни трепети с усмивка. Тези приятни първи моменти се помнят винаги, а връщането към тях обикновено рисува усмивка по устните.Първата любов оказва много по-голямо влияние върху отношението към по-нататъшните връзки, смятат психолози.В зависимост от това дали е била споделена, дали е била щастлива или ви е наранила, се променя и подходът към интимните партньори по-нататък в живота.Първата любов или първото влюбване наистина е специално и помага на човек да разбере смисъла на любовта. Силата на тази любов е толкова дълбока, че оказва трайно влияние по няколко основни начина.Ето как първата любов променя и определя отношението към любовта на човек в живота и бъдещите му взаимоотношения.Много често не си даваме сметка колко всъщност ни е повлияла първата любов. Тя се превръща в шаблон, който понякога избледнява и ни се струва, че сме забравили, но не е така.Неслучайно, ако срещнете на улицата обекта на първата си любов, пеперудите в корема ви ще запърхат наново, дори да сте вече на 40, омъжена и с две деца. Фактът, че представата за тази любов все още ви вълнува толкова означава, че тя е дълбоко вкоренена в подсъзнанието ви и ви напътства в избора.Първите любовни трепети обикновено са невероятно силни и оставят траен белег в съзнанието и психиката. Това се дължи на факта, че се случват за първи път и са непознати за малкото дете или тийнейджър. Ето защо и интензитетът им е толкова голям.В мозъка настъпват биохимични промени, предизвикани от секрецията на различни вещества. По този начин мозъкът се развива и пристъпва към зрелостта.", "date": "2018.01.20", "title": "Първата любов! 5 начина, по които ни променя"}
{"url": "https://www.dnes.bg/mish-mash/2018/01/20/tainstvo-pod-voda-nai-dylgata-podvodna-peshtera.365613", "text": "Водолази откриха най-дългата подводна пещера в Мексико. Групата е свързала две подводни пещери, за да разкрие това, което се счита за най-голямата наводнена пещера на планетата. Според учените откритието може да даде нови сведения за древната цивилизация на маите.Gran Acuifero Maya (GAM) е проект, посветен на изучаването и опазването на подземните води в полуостров Юкатан.Подводната пещера, която е дълга 216 км, е открита след месеци, посветени на изследването на лабиринт от подводни канали. В близост до курорта Тулум изследователите откриват пещерната система, позната като Сак Актун, чиято дължина е била измерена на 163 метра. Тя обаче е свързана с 53-метровата система Дос Ойос. Изследователите поясняват, че Сак Актун \"поглъща\" Дос Ойос. Директорът на GAM, който е и подводен археолог - Гилермо де Анда, приветства откритието като \"невероятна находка\". Той също така добавя, че то ще помогне да научим повече за богатата култура на региона, която е доминирана от цивилизацията на маите преди испанското завоевание. Снимки на внушителната подводна пещера може да разгледате в галерията на ", "date": "2018.01.20", "title": "Тайнство под вода: Най-дългата подводна пещера"}
{"url": "https://www.dnes.bg/health/2018/01/20/gripyt-debne-i-decata-ot-vseki-ygyl.365489", "text": "Грипът е остро респираторно заболяване, което се причинява от вируси. Разпространението е по въздушно-капков път и поради тази причина той лесно се предава от дете на дете, особено в затворени колективи.Грипната инфекция е една от основните причини за заболеваемост през зимните месеци, когато избухват и епидемии. За да предпазите детето и цялото семейство от разболяване, могат да се спазват някои прости правила. Така се намалява рискът не само от инфекция с грипни вируси, но и от други вирусни причинители, които върлуват през зимата. 1. Редовно миене на ръцете Посредством редовното миене на ръцете се прекъсва един от начините за разпространение на грипните вируси. Важно е продължителността на миенето да не е по-малка от 20 секунди. Това трябва да се случва след всяко ползване на тоалетната, преди хранене, след кихане и кашляне.   ", "date": "2018.01.20", "title": "Грипът дебне и децата от всеки ъгъл"}
{"url": "https://www.dnes.bg/politika/2018/01/20/merkel-germaniia-shte-prodylji-da-raboti-na-stranata-na-bylgariia.365656", "text": "\n\"Скъпи Бойко Борисов, благодаря за сърдечния прием в София. Радвам се, че имам възможност в началото на Българското председателство да гостувам тук. Очакваме много от него, подготвено е отлично от българското правителство. Мотото \"Съединението прави силата\" е точно това, от което има нужда ЕС\", заяви Меркел.По думите й от географското си положение България може да направи много за развитието на отношенията със съседите си. \"Много активно говорихме за тези отношения. Например за неформалната среща, която иска да се проведе в София за Западните Балкани. Напълно споделяме целите на Българското председателство\", коментира тя.\"Добрият живот в мирна Европа се нуждае и от участието на Западните Балкани – това те да получат европейска перспектива. Трябва да покажем видими успехи. Знам това от т.нар. Берлински процес. Тази година ще поканя Великобритания към този процес и ще работим ръка за ръка\", каза още Меркел.Тя изтъкна още, че България и Германия ще работят в тясно сътрудничество и че трябва да се улесни процесът на свързаност, да се насърчат инфраструктурните проекти. \"Трябва да улесним процеса на свързаност, т.е. да дадем възможност на хората да се свържат с помощта на инфраструктура - по път и с железопътен транспорт. Говорихме за това, че ще насърчим инфраструктурните проекти. България и Германия ще работят в тясно сътрудничество\", подчерта тя. Канцлерът на Германия благодари на България и за начина, по който страната пази външната граница на ЕС.\"Говорихме по въпросите за миграцията. Искам да благодаря на България за начина, по който пази нашата външна граница. Тази задача е изключително тежка, особено на българо-турската граница\", коментира Ангела Меркел.\"Приветствам инициативата на Борисов да се срещне с президента на Турция и открито да говори по всички нерешени въпроси. Говорихме и по въпроса по снабдяването с газ. Приветствам идеята на България да изгради във Варна газов хъб, който да диверсифицира доставките на газ в Европейския съюз. България има стратегическо положение по отношение на този проекти затова ние го подкрепяме\", добави Меркел.\"Благодаря за работата дотук, Германия ще продължи да работи на страната на България и да подкрепя проектите ви\", допълни още тя.\"Най-щастлив съм от това, че ЕС води мирна, добросъседска политика\", пък каза премиерът Бойко Борисов.\"С нетърпение всички очакваме по-скорошното създаване на правителство в Германия, която е мотор за Европа. За доброто на всички е колкото може по-бързо да има правителство\", коментира Борисов. Българският премиер благодари за подкрепата относно газовия хъб \"Балкан\". \"Благодаря за подкрепата за опазването на границата. Благодаря за тези 160 млн. евро, които в Братислава ЕС отпусна за границата. Благодаря и за полицаите, и ФРОНТЕКС, които съвместно с нас охраняват Шенгенската външна граница на ЕС\", допълни той.\"Нищо повече за Западните Балкани в случая не подхожда от Берлинския процес, той за радост е започнал 3-4 години преди това\", обясни Борисов и допълни, че финансирането на магистрали, жп линии, пристанища ще спомогнат за свързаността на Балканите, да дойдат инвеститори, да се развие туризма, да останат младите хора. \"За един процес финансирането гарантира успеха му. В случая имаме сериозно ангажиране на ЕС и в лицето на немския канцлер\", каза той.По думите му е важно да бъде продължена работата на Естонското председателство. \"Дигиталната икономика, киберсигурността, общата европейска отбрана – това са все процеси, които са много важни. Поставяме си за цел да работим активно по бюджета, по селскостопанската политика, която е изключително важна. Така да направим, че темата за Западните Балкани да продължи и след това. Най-щастлив съм от това, че ЕС води мирна, добросъседска политика и ще направим всичко възможно да нормализираме отношенията с големите ни съседи. Европа има нужда от мир, от спокойствие, тогава тя е най-доброто място за живеене\", поясни премиерът Борисов.\"Много разчитам на посещението на холандския премиер по темата за Шенген. Понеже Холандия най-гласно изясни несъгласието си да се присъединим към Шенген, искаме да им покажем, че сме готови за това\", каза още Борисов.Бойко Борисов благодари на германския канцлер за подкрепата на страната й.Канцлерът на Германия Ангела Меркел пристигна преди часове в София. Тя бе посрещната от българския премиер Бойко Борисов и двамата проведоха работна среща.", "date": "2018.01.20", "title": "Меркел: Германия ще продължи да работи на страната на България"}
{"url": "https://www.dnes.bg/mish-mash/2018/01/20/kak-se-promeni-idealyt-za-jenska-krasota-za-poslednite-100-godini.365612", "text": "Стандартите за красота през последните 100 години са се променяли драстично.Големият бум става с развитието на кинематографията през първите десетилетия на миналия век. Тогава се появяват и първите модни икони, а техният стил е актуален и предизвиква възхищение дори днес.Как е изглеждала \"идеалната жена\" и как се е променяла през последния век?В началото на миналия век идеалната жена е била скромна, с къдрици, като на Мери Пикфорд. Но след края на Първата световна война много мъже се шокирали след завръщането си у дома. Съпругите залагали на нова визия с къси прически, не се колебаели да използват козметика, а популярните жени в немите филми били в образа на жената-вамп.До началото на 20-те години дългата коса била напълно излязла от мода. Тогава се ражда култът към „вечната младост“ и се появяват нови козметични средства, които помагат да се скрият недостатъците на външния вид. Ярко гримирани мадами в къси прави рокли с ниска талия – така са изглеждали джаз-момичетата.Перфектните жени на това десетилетие са високи, слаби, с къдрава коса, дълги мигли и тънки вежди с безупречна форма. Години на блясък с икони като Жан Харлоу, Марлене Дитрих и Грета Гарбо.На много жени хич не им е било до красотата през 40-те години по разбираеми причини – това са години на войни, смърт и ужаси. Дори онези, които са били по-слабо засегнати от тези събития – например холивудските актриси, изглеждат сдържани по онова време. Но пък се наложила визията на силната жена.50-те години на миналия век ще останат завинаги в историята като ерата „Нова визия“. А емблемите са Мерилин Монро, София Лорен, Джейн Мансфийлд, Одри Хепбърн, Елизабет Тейлър и други. Каноничният образ на този период е пищни бедра и високи гърди, тънка талия и рамене със стройни крака.Как се промени идеалът за женска красота до 2010 вижте на ", "date": "2018.01.20", "title": "Как се промени идеалът за женска красота за последните 100 години?"}
{"url": "https://www.dnes.bg/sofia/2018/01/20/zadyrjaha-myja-koito-blysna-i-ubi-chovek-v-sofiia.365657", "text": "Столични полицаи задържаха мъж, избягал след пътен инцидент, съобщиха от МВР.\n, издирвателните действия бяха предприети във връзка със сигнал към 8:27 часа на 19 януари за открито безжизнено тяло на мъж в района на Чепинско шосе, посока Нови Искър. При първоначалния оглед на място бе изяснено, че той е станал жертва на пътнотранспортно произшествие.Установен е извършителят – 24-годишен мъж от София. С прокурорско постановление наложената му мярка за задържане е удължена до 72 часа. ", "date": "2018.01.20", "title": "Задържаха мъжа, който блъсна и уби човек в София"}
{"url": "https://www.dnes.bg/health/2018/01/20/ucheni-spete-do-kysno-prez-uikenda-podobriava-zdraveto.365658", "text": "След тестове с 43 хиляди доброволци, шведски учени стигнали до извода, че дългото излежаване през уикенда е полезно за здравето, пише в. \"Метро\", предава БТА.Таблоидът цитира проучване на екипа от университета в Стокхолм. От него проличало, че хората, които спят по-малко от 5 часа и повече от 8, са с по-голям риск от ранна смърт.Но екипът констатирал също, че ако спим до по-късно през уикендите, това може да компенсира недоспиването ни през останалите дни от седмицата и да подобри здравословния ни статус.Според ръководителя на изследването Торбьорн Акерстед, винаги е по-добре да увеличаваме часовете сън през уикендите, отколкото да не правим нищо.Предишни изследвания доказаха колко е важно да имаме редовен сън. При недоспиване на другия ден организмът чувства умора, нивата на стрес се увеличават и способността за концентрация намалява.", "date": "2018.01.20", "title": "Учени: Спете до късно през уикенда, подобрява здравето!"}
{"url": "https://www.dnes.bg/stranata/2018/01/20/4-godishno-dete-pochina-v-razlojkata-bolnica.365650", "text": "Дете на 4 години от ромски произход е починало снощи преди 20 часа в детското отделение на МБАЛ в Разлог.\"То е страдало от детска церебрална парализа и астма. Въпреки проведените спешни реанимационни мероприятия се е стигнало до летален изход. Тялото на детето е транспортирано до Благоевград, където ще бъде извършена аутопсия и съдебно-медицинска експертиза\", съобщи за БТА директорът на здравното заведение доктор Божидар Велев.Преди 15 дни детето е било хоспитализирано с диагноза бронхопневмония и астматични пристъпи. По случая е образувано досъдебно производство.В двора на болницата са се събрали близо 40 роми. На място има полицейски екипи от Районно управление - Разлог.", "date": "2018.01.20", "title": "4-годишно дете почина в разложката болница"}
{"url": "https://www.dnes.bg/obshtestvo/2018/01/20/presmetnato-vtorata-pensiia-mejdu-15-i-25-lv-na-mesec.365640", "text": "Средно около 5000 лв. ще са натрупали за втора пенсия жените, които в момента са на 58 г. Те ще са първите, които през 2021 г. ще получат пенсия както от Националния осигурителен институт, така и от частни универсални пенсионни фондове.\r\nОбщо в частните пенсионни дружества са натрупани близо 12,4 млрд. лв., сочат данните на Комисията за финансов надзор през първите 9 месеца на 2017 г. За 1 г. те са увеличили активите си с почти 2 млрд. лв.\r\nНай-много пари са натрупани в универсалните пенсионни фондове, т.нар. втори стълб. В тях се осигуряват всички работещи в масовата трета категория труд, родени след 1959 г. Парите в универсалните фондове са достигнали 10 млрд. лв., показват данни на КФН.Сумите, които ще получат хората, родени след 1959 г., са индивидуални и зависят от това на какви доходи се осигурява човек и колко дълго е внасял пари.\r\nВ универсалните фондове има над 3,6 млн. партиди. Хората в предпенсионна възраст, които ще са първите с държавна и частна пенсия, имат средно по 3527 лв. Това са работещите на възраст 55 г., които са близо 276 хил. души. Сумите по тях са се увеличили за 1 г. средно с 474 лв.\r\nВтората пенсия ще е средно по 25,33 лв. на месец. Това показват сметките на пенсионните дружества, ако една жена днес е на 60 г. и е натрупала средно 3527 лв. в универсалните пенсионни фондове.\r\nАко обаче се изпълни прогнозата на НОИ за средна продължителност на живота от 88,4 г., сметките ще са по различни. Така същата жена ще трябва да получава втората си пенсия около 320 месеца. Така на месец ще се падат 15,63 лв.\r\nХората, които получават втора пенсия, ще вземат намален размер на тази от НОИ, предвижда Кодексът за социално осигуряване. Намалението ще е равно на съотношението между платените в НОИ и универсалния фонд осигуровки и може да стигне до 25%, съобщава .\r\nПрез 2021-2022 г. ще почне изплащането на първите частни пенсии. Държавата вече има готова концепция за плащането на втората пенсия. Предлагат се три варианта - плащане на пожизнена пенсия, на срочна или на еднократно теглене на парите от партидата. Последното обаче важи само при прекалено ниска натрупана сума по партидата.\r\nПри варианта с пожизнената пенсия парите ще се събират в специален фонд и няма да могат да се наследяват. Така ще се покрива инвестиционният риск от дълголетие, пише в концепцията. Тоест с парите на недоживелите да получат цялата си партида ще се плащат пенсиите на живеещите повече от предвиденото в разчетите.\r\nКонцепцията предвижда да има гарантиран размер на пожизнената пенсия, който се записва в договора на всеки пенсионер. Тя ще се актуализира веднъж годишно, като няма да може да пада под гарантирания размер. Пожизнени пенсии ще могат да получават осигурени, чиято втора пенсия би била не по-малка от 20% от минималната, или 40 лв. на месец по сегашните правила.\r\nХората с очаквана месечна пенсия между 20 и 50% от минималната (между 40 и 100 лв. към момента) ще могат да изберат и варианта за програмирани тегления. В този случай това ще става веднъж годишно. Тази срочна пенсия ще се плаща спрямо средната продължителност на живота. В този вариант тя ще може да се наследява, ако човек не доживее да си изтегли цялата партида.\r\nПоследният вариант е за хората, които са събрали най-малки суми - под 20% от минималната пенсия, тоест 40 лв. при сегашните правила. Те ще могат да получат парите си еднократно или разсрочено, за да не плащат такси на частните фондове. При този вариант може да има авансови еднократни плащания, но при определени причини - покупка на жилище, безработица, тежко заболяване, трайно намалена работоспособност.\r\nПо принцип хората, на които им остават до пет години, преди да навършат пенсионна възраст, имат право да прехвърлят еднократно втората си пенсия в НОИ и да получават само държавната пенсия. С последните промени всички могат да се прехвърлят от универсален фонд в НОИ, независимо на колко са години, до края на 2018 г. \r\nЕднократното изплащане на събраните средства за втора пенсия или разсроченото им получаване трябва да бъде ограничено. Това каза министърът на труда и социалната политика Бисер Петков след заседанието на парламентарната комисия по труд и социална политика.\r\nСпоред него съществува форма на късогледство при хората, тоест да не мислят толкова за бъдещето, а за решаване на текущите потребности.\r\nОсигурените лица да имат повече избор на възможности при втората пенсия и решението как тя да се изплаща да се взима от лицето. Около тази позиция се обединиха бизнесът и синдикатите.\r\nБългарската стопанска камара подкрепя еднократното плащане при размер на евентуалната пенсия под 20% от минималната. В официалната си позиция обаче те настояват при останалите случаи хората да имат право на избор между пожизнена пенсия или програмирани тегления, а не това да зависи от размера на натрупаните средства.\r\nКТ “Подкрепа” предлага при изплащане на добавка към пенсията осигурените да имат реален избор от възможните три варианта, пише в становище на синдиката.\r\nТе предлагат изплащането на добавка към пенсията да се извършва само при навършване на изискуемата възраст по чл. 68, ал. 1 от Кодекса за социално осигуряване без изискването за осигурителен стаж.\r\nСиндикатът настоява да се регламентира дали след пенсиониране на хората, родени след 1959 г., които са избрали пенсионен продукт “Еднократна сума, платима на пенсионера наведнъж или разсрочено” или на пожизнена наследяема пенсия, ще подлежат на осигуряване за втора пенсия, ако да – къде ще постъпва вноската и кога и как впоследствие ще се преизчислява нейният размер. ", "date": "2018.01.20", "title": "Пресметнато: Втората пенсия... между 15 и 25 лв. на месец!"}
{"url": "https://www.dnes.bg/notifikacii/2018/01/20/prognoza-sistemata-na-zdraveopazvaneto-se-sriva-do-godina-dve.365648", "text": "Ще избутаме още година-две и системата на здравеопазването ще се срине. Парите няма да стигнат, политическата обстановка няма да позволи отново да се преразгледа бюджета на НЗОК”, каза директорът на НЗОК проф. Камен Плочев пред bTV.\r\nСпоред него системата е зле конструирана. \"Тази система генерира именно тези резултати – хроничен недоимък и това е поради две причини. Първо, парите за здраве са много малко и второ – трябва да се реши законодателно как да се използват тези пари”, категоричен е той.\r\nТой смята, че има много хора в държавата, които се съпротивляват срещу реформата в здравеопазването и именно те са причината все още да нямаме електронно здравеопазване, защото ако имаме \"всичко се вижда”.\"Има два варианта. Единият е да оставим нещата на естествената финансова еволюция. Който не може да се справи – фалира и излиза от пазара. Другият е да продължим по стария начин – плащане, плащане, плащане, без терапевтичен ефект”, каза Плочев.\r\nПо думите му вторият вариант по никакъв начин не дисциплинира управителите на лечебните заведения.\r\n\"Тук държавата е крайно време да осъзнае, че с тези 8% ние не можем да осигурим съвременна медицина”, допълни Плочев. И е категоричен, че ако сега беше премиер, щеше да подготви програма за вдигане на здравната вноска.\r\nМиналата седмица Върховният административен съд определи, че окончателното решение за въвеждането на бюджетни лимити на болниците през 2015 г. е нищожно.\r\n\"ВАС не са отменяли лимити. Не е надзора органа, който да взима решение колко пари да се дават в болницата и колко да остават в резерв”, категоричен е Плочев.\r\n\"Ето и сега - преговаряме и всички говорят колко ще вдигнем цените на  клиничните пътеки, а никой не ми казва как ще вдигнем обема на  дейностите. Медицината е ценност, а много хора исках само да печелят от  нея. Затова за 6 месеца нищо ме можах да променя, не знам и дали ще  мога. Но аз съм боец и като хвана един проблем, не го оставям\",  категоричен бе проф. Плочев.Шефът на касата обясни, че грипът, който върлува в момента, наистина е  тежък – подщам \"B“, за който у нас почти няма имунизирани. Наистина има  много болни и грипът протича тежко, каза проф. Плочев. Той посъветва  хората да се пазят, като избягват места с много хора и носят маски,  когато се налага. \"Чесън и малка греяна ракийка, но с малко сол в нея – тези утвърдени народни лекове\", препоръча проф. Плочев, който е специалист именно по инфекциозни болести. Той потвърди, че тези методи, типични за българина, наистина действат.", "date": "2018.01.20", "title": "Прогноза: Системата на здравеопазването се срива до година-две"}
{"url": "https://www.dnes.bg/notifikacii/2018/01/20/turciia-nanesla-novi-udari-po-kiurdite-v-severna-siriia.365649", "text": "Турската армия съобщи, че днес е нанесла нови удари по кюрдските Сили за защита на народа в северната част на Сирия, предадоха Франс прес и Асошиейтед прес.Очаква се скоро да започне и сухопътна офанзива срещу кюрдските сили, отбелязва Франс прес.В турското съобщение се казва, че ударите са предприети като \"законна защита\" в отговор на обстрел от сирийския район Африн. Той е под контрола на кюрдски милиции, които Анкара смята за терористична организация.Турският министър на отбраната Нуреттин Джаникли каза в четвъртък, че турската офанзива в Африн на практика е започнала, имайки предвид турския артилерийски обстрел на района, припомня Асошиейтед прес. (БТА)\r\n ", "date": "2018.01.20", "title": "Турция нанесла нови удари по кюрдите в Северна Сирия"}
{"url": "https://www.dnes.bg/stranata/2018/01/20/nerazreshena-manevra-prichina-za-incidenta-na-gara-biala.365652", "text": "Неразрешена маневра е причина за излизането на цистерна с газ от коловоза на гара Бяла, съобщиха от Национална компания \"Железопътна инфраструктура\" (НКЖИ).В 09.25 ч. в гара Бяла маневрен състав на Булмаркет извършва маневра, без да е получил разрешение за извършването й. \nНяма изтичане на газ от вагона. Няма и не е имало опасност за населението. На място са органите на МВР, Гражданска защита, авариен екип и възстановителни средства на НКЖИ.Назначена е комисия за установяване на причините за инцидента, допълват от НКЖИ.\r\n ", "date": "2018.01.20", "title": "Неразрешена маневра - причина за инцидента на гара Бяла"}
{"url": "https://www.dnes.bg/crime/2018/01/20/mvr-razkri-narkooranjeriia-v-shumenski-kvartal.365653", "text": "Полицаи от Шумен са разкрили наркооранжерия за отглеждане и обработка на канабис в квартал в областния град, съобщава МВР. От помещения, оборудвани със системи за осветление, отопление, поливане и вентилиране, са иззети растения в различен стадий на растеж. В имот на 58-годишен мъж от Шумен полицаите са открили три помещения за отглеждане на марихуана, като в две от тях системите за осветление, отопление, поливане и вентилиране били в работен режим. Открити са общо 223 растения, засадени в пластмасови саксии. В намерените в една от стаите 78 саксии растенията били в различен стадий на растеж - с височина между 100 и 130 см, се уточнява в информацията. В съседно помещение, пригодено за отглеждане на марихуана, са открити 145 саксии с разсад с различна големина. При претърсването са намерени и иззети и 101 къса саморъчно свити цигари и около 100 гр суха листна тревна маса, наподобяваща тютюн, която предстои да бъде лабораторно изследвана. Мъжът е задържан за до 24 часа в РУ - Шумен, образувано е досъдебно производство. Работата по документиране на престъплението продължава под ръководството на наблюдаващ прокурор от Окръжна прокуратура - Шумен.", "date": "2018.01.20", "title": "МВР разкри наркооранжерия в шуменски квартал"}
{"url": "https://www.dnes.bg/notifikacii/2018/01/20/pekin-voenen-korab-na-sasht-narushi-kitaiskiia-suverenitet.365651", "text": "Китайските власти обвиниха САЩ в нарушаване на морските граници на страната им, тъй като американски ескадрен миноносец навлязъл във водите край спорен остров в Южнокитайско море, предаде Асошиейтед прес.Днес говорител на китайското министерство на външните работи заяви, че Китай ще предприеме \"необходимите мерки\", за да защити суверенитета си, след като корабът \"Хопър\" в сряда вечерта е навлязъл в 12-милната акватория около остров Хуанян (известен още като рифа Скарбъро) без разрешение от Пекин.Хуанян е малък безлюден риф, който Китай отне от Филипините през 2012 г.Говорител на китайското министерство на отбраната заяви, че китайска фрегата е идентифицирала американския плавателен съд и го е предупредила да напусне района.Китай претендира за суверенитет практически върху цялото Южнокитайско море и през последните години се опита да укрепи позициите си там, превръщайки рифове в свои аванпостове. В шелфа на спорните острови са открити значителни запаси от въглеводороди.", "date": "2018.01.20", "title": "Пекин: Военен кораб на САЩ наруши китайския суверенитет "}
{"url": "https://www.dnes.bg/health/2018/01/20/zeleto-hityt-na-sezona-za-dobro-zdrave.365488", "text": "Зелето е един от най-употребяваните зеленчуци през зимата. Освен традиционното кисело зеле, което българите приготвяме, през този сезон го консумираме и под други форми. Ползите на зеленчука са били познати още от древните гърци и римляни, които го препоръчвали като божествена храна. И има защо.  Пресният зеленчук не случайно се нарича \"северен лимон“. Това странно име се дължи на голямото количество витамин С в него, подобно на цитруса. Той съдържа вещества, които засилват съпротивителната способност на тялото срещу вируси и настинки. В 100 грама прясно зеле има 25 калории, 1,28 грама протеин, 5,80 грама въглехидрати, 0,10 грама мазнини. Бялото зеле е най-употребяваното и богато на полезни хранителни микроелементи. То съдържа около 92% вода, 1,4 белтъчини, от 2 до 8% захари, както и минерали като калий, калций, фосфор, магнезий, желязо, сяра, натрий, йод, манган и други. Във вътрешните листа и кочана на зеленчука има белтъчини, захари и витамини като С, В1, В2, РР, К, U. Каротинът, който му придава зелен оттенък, също е много важен.  Нека разгледаме по-обстойно многобройните ползи за здравето от консумацията на зеле през зимата:  ", "date": "2018.01.20", "title": "Зелето – хитът на сезона за добро здраве!"}
{"url": "https://www.dnes.bg/sofia/2018/01/20/trafik-infrastruktura-trotoari-protest-i-v-kv-vitosha.365654", "text": "Жителите на столичния кв. \"Витоша\" излязоха на протест заради градоустройствената среда в района - липсата на тротоари, детски площадки и училище, интензивен трафик и замърсяване. Недоволни са и от строежа на нова 17-етажна сграда.Според гражданите въпросната сграда, която е с капацитет от 30 000 кв.м., ще предизвика трафик от минимум 400 автомобила. Това е вторият протест, който жителите на квартала организират. Пред  те разказаха, че след първата им демонстрация са били проведени срещи със Столичната община. Оттам са обещали, че площадки за децата ще има, както и изходи към главните пътища, тъй като в момента кв. \"Витоша\" разполага само с един такъв, което затруднява трафика.\"Въпреки обещанията, че исканията ни ще бъдат чути, строежът продължава. Бяха извършени проверки, които оправдаха неговото съществуване, но дори и с просто око се вижда, че той трудно ще се влее в инфраструктурата\", посочиха протестиращите.", "date": "2018.01.20", "title": "Трафик, инфраструктура, тротоари: Протест и в кв. \"Витоша\""}
{"url": "https://www.dnes.bg/za-da-se-razbirame/2018/01/20/figurka-na-buda-cheren-turmalin-premahvat-negativnata-energiia.365578", "text": "За да бъдем продуктивни, щастливи, успешни и обичащи, трябва да бъдем заобиколени от положителна енергия.В натовареното ежедневие се срещаме с много хора, някои от тях посещават дома или офиса ни, настроенията ни се променят според събитията. Всичко това оказва влияние върху енергията край нас.За щастие има как да въздействаме върху негативите, за да подобрим вибрациите. Споделяме няколко практики от фъншуй, които ще добавят повече хармония в живота ви.Редовното почистване на дома е от съществено значение за насърчаване на положителните вибрации. Но помислете кои вещи не са ви нужни, дали има счупени такива. Всичко това задържа негативните енергии, като това правило важи и за старите дрехи в гардероба, които не носите, празните опаковки от козметика в банята.Поставете в дома си такава фигурка. Тя не само насърчава положителната енергия, но разсейва болката в резултат на неразположение, разсейва негативните енергии и благоприятства физическото и духовно здраве.Черният турмалин „абсорбира“ отрицателната енергия, особено ако гостите в дома ви не са били добре предразположени. Това се случва, защото камъкът улавя негативните вибрации и подобрява настроението. Намалява безпокойството, депресията, предпазва от лоши енергии. Препоръчва се да се постави във всяко помещение и особено там, където има електроника, тъй като тя създава хаотична енергия в дома/офиса. Един път седмично почиствайте защитните камъни, като ги слагате в купа с вода, на слънце, за поне 4 часа. ", "date": "2018.01.20", "title": "Фигурка на Буда, черен турмалин – премахват негативната енергия"}
{"url": "https://www.dnes.bg/eu/2018/01/20/grupa-ot-eksperti-veche-sa-po-petite-na-falshivite-novini.365655", "text": "\r\n                        \r\n                        \r\n                        \r\n                    Подадени са 350 кандидатури, от които са избрани 40 експерти. През месец март се очава те да излязат с конкретни предложения.\"Медийната грамотност стои много високо в моите приоритети. Работните групи ще се концентрират върху три измерения в борбата с фалшивите новини. Най-напред е необходима дефиниция. Трябва ясно да очертаем периметъра на този феномен, защото към днешна дата нямаме общо определение на ниво Европейски съюз и не бива да смесваме незаконното съдържание с фалшивите новини\", посочи Мария Габриел.", "date": "2018.01.20", "title": "Група от експерти вече са по петите на фалшивите новини"}
{"url": "https://www.dnes.bg/notifikacii/2018/01/20/oimiakon-nai-studenoto-selo-v-sveta.365659", "text": "\r\n                        \r\n                        \r\n                        \r\n                    В момента в селото живеят около 500 души, информира .Ако някой знае какво е температурата да спадне с 50 градуса само за секунди, това със сигурност са жителите на Оймякон.В домовете си поддържат около 15-16 градуса, но в момента, в който се покажат навън леденият студ ги пронизва. Днес температурата там е минус 46 градуса, което се смята за нормално. А селото може да бъде наречено място, където сам по себе си студът е туристическа атракция.", "date": "2018.01.20", "title": "Оймякон – най-студеното село в света"}
{"url": "https://www.dnes.bg/notifikacii/2018/01/20/syzdadoha-zelenchuci-koito-mogat-da-rastat-na-mars.365660", "text": "Ирландски учени селекционери създадоха особени семена за зеленчуци, които могат да растат в марсиански условия, съобщи Лайф, предаде БТА.С това се доближаваме още повече до отглеждането на картофи и краставици на Червената планета.В близко бъдеще зеленчуците, отгледани от учени от Технологичния университет в Лимерик, ще бъдат доставени в станция в Антарктида, за да бъдат изследвани при ниски температури.Семената, а по-късно и разсадите на \"марсиански\" домати, краставици, салати, спанак, както и на ягоди, ще бъдат подложени на всевъзможни стрес тестове, за да се открият евентуални недостатъци на селекцията. Въпросните зеленчуци се отличават със способността да се приспособят към ограничена консумация на хранителни вещества. Нужно им е малко количество вода, съставът на почвата на практика не е от значение, а при ниски температури подобни разсади няма да загинат.", "date": "2018.01.20", "title": "Създадоха зеленчуци, които могат да растат на Марс"}
{"url": "https://www.dnes.bg/stranata/2018/01/20/bedstvenoto-polojenie-v-obshtina-banite-e-otmeneno.365661", "text": "Възстановено е електрозахранването във всички населени места в община Баните след ураганния вятър. Със заповед на кмета Милен Белчев бедственото положение в общината е отменено, съобщи БНР.\n\n\n", "date": "2018.01.20", "title": "Бедственото положение в община Баните е отменено"}
{"url": "https://www.dnes.bg/mish-mash/2018/01/20/topka-za-tenis-i-morkovi-da-tova-sa-pricheski.365611", "text": "Прическата е един от начините да изразим себе си. Можем да кажем, че в известен смисъл тя ни определя.Някои хора държат да изглеждат по определен начин, други винаги се придържат към последните модни тенденции.А има и такива, които оставят всичко на въображението на своя фризьор.Въпреки всичко, стилистите трябва да се съобразяват с желанията на клиентите си, а резултатите понякога могат да бъдат не просто изненадващи, а дори потресаващи.Вижте какво имаме предвид в галерията на ", "date": "2018.01.20", "title": "Топка за тенис и моркови... да, това са прически!"}
{"url": "https://www.dnes.bg/crime/2018/01/20/chetirima-makedonci-postradaha-pri-katastrofa-krai-bansko.365639", "text": "Четирима души са пострадали при катастрофа на пътя Добринище-Банско, съобщиха за \"Фокус\" от ОДМВР.Инцидентът е станал около 23:45 часа тази нощ. Пострадалите са македонски граждани и са настанени в болницата в Разлог. Няма опасност за живота им. Пострадалите са с различни наранявания - контузии на гръден кош и на глава, съмнения за фрактура на прешлени, както и охлузвания и травми по тялото и крайниците.", "date": "2018.01.20", "title": "Четирима македонци пострадаха при катастрофа край Банско"}
{"url": "https://www.dnes.bg/televizia/2018/01/20/istoriia-za-koronata-fakti-i-mitove-za-familiia-sakskoburggotski.365608", "text": "\r\n                        \r\n                        \r\n                        \r\n                    \r\nФилмът \"Царят\" е дело на историка Мълвина Господинова и е трета част от поредица, посветена на царската династия от Третото Българско царство. Гост в студиото на предаването е и икономистът Илия Лингорски. \r\nВ документалната лента са включени разговори със Симеон Сакскобургготски, проведени в изпълнената с вековна история атмосфера на дворците \"Царска Бистрица\" и \"Врана\", както и в дома на царското семейство в Мадрид, Испания.\r\nМалко познати факти и размисли на различни исторически и политически теми показани във филма хвърлят светлина върху спорни събития и журналистически интерпретации, споделят гостите пред .\r\nДокументалната поредица ще има своето продължение, обещаха те.\r\nПовече за митовете около царската фамилия, разкрити в документалната лента, можете да гледате в събота от 10:30 часа в предаването \"\" по Bulgaria ON AIR.", "date": "2018.01.20", "title": "История за короната: Факти и митове за фамилия Сакскобургготски"}
{"url": "https://www.dnes.bg/politika/2018/01/20/evropa-evroto-merkel-idva-da-pogovori-s-borisov.365629", "text": "Канцлерът на Германия Ангела Меркел идва днес на работно посещение в София, по покана на министър-председателя Бойко Борисов, съобщиха от правителствената пресслужба.\r\nПри срещата си двамата ще обсъдят приоритетите на Българското председателство на Съвета на Европейския съюз, както и актуални политически теми.Очаква се сред дискутираните теми да са влизането ни в чакалнята на еврозоната, както и бюджетът на ЕС. Борисов ще настоява пред Меркел и за запазване на кохезионните фондове на ЕС и след 2020 г. \r\nМеркел и Борисов са се срещали многократно в Брюксел и на международни форуми, в Берлин. Това обаче е второто посещение на канцлера у нас след еднодневната визита през октомври 2010 г.\r\nОсновните теми на разговорите й тогава - с премиера Бойко Борисов и с президента 2002-2012 г. Георги Първанов, са били германските инвестиции в България и бизнесклиматът, проблемът с ромите в Европа и... готовността на страната ни за присъединяване към Шенгенското пространство.\r\nПри първата си визита в България Меркел бе наградена от Първанов с орден \"Стара планина\" и бе удостоена със званието доктор хонорис кауза на Русенския университет.\r\nВ петък, ден преди да разговаря в София с Борисов, германският канцлер ще се срещне с френския президент Еманюел Макрон в Елисейския дворец.\r\nДвамата ще обсъждат бъдещето на Европа и бъдещите приоритети, предаде Франс прес, като цитира френското президентство.Чешкият премиер в оставка Андрей Бабиш пък ще посети Борисов в София в понеделник. Очакванията са на срещата между двамата да бъдат обсъдени и неяснотите около продажбата на ЧЕЗ в България - енергодружеството на чешката държавна компания.\r\nНа 6 февруари в България пристига премиерът на Холандия Марк Рюте. С него Борисов ще обсъжда охраната на границата между България и Турция, която е външна за ЕС. Българският премиер ще поиска и зелена светлина от холандците за присъединяване на България към Шенген, тъй като това е последната държава, която се противопоставя. Борисов планира да заведе Рюте на границата подобно на визитите, които организира на бившия британски премиер Джеймс Камерън и на унгарския Виктор Орбан.", "date": "2018.01.20", "title": "Европа, еврото... Меркел идва да поговори с Борисов"}
{"url": "https://www.dnes.bg/obshtestvo/2018/01/20/do-250-po-skypa-grajdanska-otgovornost-za-narushitelite.365632", "text": "\r\n                        \r\n                        \r\n                        \r\n                    \r\nСпоред експерти методът \"бонус-малус\" ще бъде най-сериозната промяна в историята на българското застраховане.\r\nСправедливото съставяне на цените ще се усети едва след като целият пазар се съобрази с преференциалната система. А критериите ще зависят от нарушенията на пътя: превишена скорост, шофиране след употреба на алкохол, отнемане на предимство, съобщава .\r\nКолкото повече и по-сериозни са нарушенията, толкова по-скъпо ще ни струва задължителната застраховка. В момента се обсъжда въвеждането на 6 категории. В първа категория ще бъдат най-леките нарушения, които извършваме на пътя.\r\nВ шеста категория пък ще бъдат най-тежките, именно те могат да доведат и до поскъпване на гражданската ни отговорност с 250%.\r\n ", "date": "2018.01.20", "title": "До 250% по-скъпа \"Гражданска отговорност\" за нарушителите"}
{"url": "https://www.dnes.bg/eu/2018/01/20/mei-kategorichna-bez-vtori-referendum-po-brexit.365634", "text": "Втори референдум във Великобритания по въпроса за излизането от ЕС няма да има, заяви британският премиер Тереза Мей в интервю за германския в. \"Билд\", цитирано от ТАСС.\"Не, втори референдум няма да има. Парламентът даде право на избор на британската общественост и тя взе своето решение. Ние напускаме ЕС, но не и Европа, искаме партньорство с ЕС\", заяви Мей. По думите й Великобритания не възнамерява \"да изгори всички мостове\".\"Имаме общи интереси и сме изправени пред общи предизвикателства\", посочи тя и увери, че Великобритания е готова да изпълнява задълженията си по обезпечаването на колективната сигурност.\"Не затваряме вратата. Трансграничният поток на стоки е важен и за двете страни. Искаме да се договорим (с ЕС) за всеобхватно споразумение за свободна търговия, както и за партньорство в областта на сигурността\", каза Мей. (БТА)\r\n ", "date": "2018.01.20", "title": "Мей категорична: Без втори референдум по Brexit"}
{"url": "https://www.dnes.bg/zvezdi/2018/01/20/autopsiia-tom-peti-e-pochinal-ot-svryhdoza-ot-7-lekarstva.365635", "text": "Рокпевецът Том Пети е починал през октомври вследствие системно нарушение на работа на органите му, предизвикано от неволно свръхдоза със седем лекарства, съобщи службата по съдебна медицина на Лос Анджелис, цитирана от Ройтерс.Смята се, че кончината на Пети на 66-годишна възраст се дължи на комбинирана токсичност от фентанил, оксикодон, темазепам, алпразолам, циталопрам, ацетилфентанил и деспропионил фентанил.Причината за смъртта се категоризира като \"злополука\".Пети, сред чиито хитове са \"Refugee\", \"Free Fallin'\" и \"American Girl\", бе намерен в безсъзнание в дома си в Малибу на 2 октомври м.г. и почина броени часове по-късно в болница.\r\n ", "date": "2018.01.20", "title": "Аутопсия: Том Пети е починал от свръхдоза от 7 лекарства"}
{"url": "https://www.dnes.bg/politika/2018/01/20/zavryshtaneto-na-policeiskite-bilbordove-zaedno-mojem-poveche.365633", "text": "\r\n                        \r\n                        \r\n                        \r\n                    \n\n\n\nСлед като в началото на януари на ключови места в София се появиха транспаранти, на които полицаите се оплакваха от основното възнаграждение от едва 340 евро, сега няколко места в столицата отново осъмнаха с билбордове на синдикалната организация в МВР.На транспарантите, разположени на \"Цариградско шосе\", \"Фритьоф Нансен\" и площада пред НДК обаче, няма и дума за заплати.Предишните бяха поставени точно по време на пристигането на еврочиновници за откриването на председателството ни. Те изчезнаха мистериозно, а после от фирмата стопанин обясниха, че били подведени за съдържанието му.\r\nПремиерът Бойко Борисов се срещна с представители на синдикатите и се договориха за 100 млн. лв. отгоре към бюджета за заплати, припомня \r\nНовите билбордове са с 3 различни визии и на тях стои мотото: \"Заедно можем повече\".\r\n ", "date": "2018.01.20", "title": "Завръщането на полицейските билбордове: Заедно можем повече"}
{"url": "https://www.dnes.bg/notifikacii/2018/01/20/pravitelstvoto-na-sasht-ostana-bez-finansirane.365637", "text": "Правителството на САЩ остана без финансиране за първи път от 2013 година  насам, след като американският Сенат отхвърли новия краткосрочен  бюджет, който трябваше да осигури финансиране на държавните институции  от 26 януари до 16 февруари, съобщава Reuters.Решаващо гласуване в Сената показа, че републиканците и демократите не са успели да постигнат компромис по бюджета въпреки интензивните преговори и намесата на президента Тръмп.Републиканското мнозинство в Сената (51 от 100 места) не успя да убеди достатъчно демократи да приемат нормативен акт за временно финансиране на федералния бюджет в замяна на допълнителни преговори по статута за стотици хиляди млади имигранти, които са пристигнали незаконно в САЩ като деца и бяха временно защитени от експулсиране от предишния президент Барак Обама.За решение да се прекратят дебатите и да се премине към гласуване на временното финансиране на бюджета бяха необходими 60 гласа, но тази бройка не бе достигната. В подкрепа на процедурното предложение гласуваха едва 50 сенатори, а 48 са против. Не е гласувал само лидерът на републиканското мнозинство в Сената Мич Макконъл.Очаква се частичната парализа на работата на правителството на САЩ да започне от полунощ местно време (07.00 ч. българско време) и стотици хиляди федерални служители, чиято работа не е смятана за критично важна, да бъдат принудени да излязат в неплатен отпуск.Белият дом обвини сенаторите от Демократическата партия за отхвърлянето на процедурно предложение в Сената да се гласува временно финансиране на федералния бюджет на САЩ, за да могат правителствените служби да продължат работа, и ги нарече \"обструкционистки неудачници\", предаде ДПА.\"Днес демократите в Сената поставиха политика над националната ни сигурност, семействата на военнослужещите, децата в уязвимо положение и способността на страната ни да служи на всички американци\", заяви говорителката на Белия дом Сара Сандърс.Тя заяви, че няма да се водят преговори по исканията на демократите за имиграционната политика докато не бъде приет нормативен акт за премахването на започналата в 07.00 ч. българско време частична парализа на федералното правителство.Президентът Тръмп \"няма да преговаря по статута на незаконни имигранти докато демократите държат за заложници нашите законни граждани заради безотговорните си искания\", каза Сандърс.Частичната парализа на федералното правителство на САЩ означава, че стотици хиляди федерални служители, чиято работа не е смятана за критично важна, са принудени да излязат в неплатен отпуск. Предишната такава частична парализа на федералното правителство бе през октомври 2013 г. и продължи 16 дни.В петък от министерството на отбраната на САЩ заявиха, че дори да не бъде приет бюджет, военните операции в Афганистан и действията срещу ислямистите в Ирак и Сирия ще продължат. Целия мобилизиран състав, състоящ се от 1,3 млн. души, ще продължи да извършва своите задължения. Но гражданският персонал в по-маловажните операции ще бъдат пуснати в принудителен отпуск.Що се отнася до Министерството на правосъдието: 95 хил. от общо 115 хил. души, които са на работа към ведомството, няма да преустановят дейността си. Комисията за финансов надзор, чийто бюджет се определя от Конгреса, също ще продължи работата си почти напълно, тъй като част от нейното финансиране идва от събиране на различни такси. Служителите ѝ ще бъдат пратени в отпуск само ако приемането на бюджет се проточи няколко седмици.В същото време, повече от хиляда служители на Белия дом ще бъдат изпратени вкъщи. Президентът ще може да извършва своите конституционни задължения чрез останалите около 700 служители. \r\n ", "date": "2018.01.20", "title": "Правителството на САЩ остана без финансиране"}
{"url": "https://www.dnes.bg/politika/2018/01/20/izpitanie-biudjetyt-na-es-sled-brexit-10-mlrd-po-malko.365636", "text": "\r\n                        \r\n                        \r\n                        \r\n                    \r\nТой подчерта, че дори дълговата криза в Гърция не е била толкова тежко изпитание, колкото бюджетът на ЕС.\r\n\"Малко над 10 млрд. евро годишно ще липсват заради това, че Великобритания ще спре да плаща своята вноска\", продължи гостът на телевизията.\r\nНоваков вижда две опции за изход от сложната ситуация, в която е поставен Съюзът след Brexit. Едната е държавите членки да увеличат вноските си, така че да се покрие същото ниво на финансиране. По този начин да е възможно подсигуряването на обезлюдените региони, транспорта, гражданското развитие, земеделието и всички останали сектори.\r\n\"В противен случай ще се наложи да намалим броя политики, които ЕС ще финансира в държавите членки или другата страна - да се намали обемът на финансиране\", констатира гостът на \r\nНоваков има надежди веднага след края на политическата криза в Германия, ако канцлер отново бъде Ангела Меркел, тя да даде тласък по-големите държави да се съгласят да плащат малко повече, така че стабилността в ЕС да се запази.\r\n\"Иначе ситуацията ще се усложни за бедните и развиващи се райони\", отбеляза евродепутатът.\r\nКато втора опция Андрей Новаков представи неустойката, която Великобритания трябва да заплати за излизането си от ЕС. Тези средства биха могли да се използват за покриване на разликите след Brexit, обясни той.\r\n\"Ако Островът плати 60-70 млрд., в следващите 7 години ще можем да си решим проблема, ще спечелим време, в което да изградим собствени ресурси и приходи, независим бюджет\", уверен е Новаков.\r\nСъщо така евродепутатът определи като \"смело решение\" страната ни да обяви краен срок за влизане в чакалнята на еврозоната.\r\n\"Ако нещо ще ни направи по-богати, по-силна държава - то е влизането в единната валута\", заключи той.", "date": "2018.01.20", "title": "Изпитание: Бюджетът на ЕС след Brexit - 10 млрд. по-малко!"}
{"url": "https://www.dnes.bg/notifikacii/2018/01/20/vsiako-treto-rodno-predpriiatie-polzvalo-facebook-i-linkedin.365638", "text": "Около 34 процента от родния бизнес, или почти всяко трето българско предприятие, ползват социалните мрежи като Facebook и Linkedin за популяризиране на дейността си, показват данни от анализ на Евростат за използването на социалните мрежи от европейския бизнес през 2017 г.По този показател страната ни се намира редом със страни като Чехия, Словакия и Румъния, но е далеч от \"отличниците\" в ЕС Малта и Дания с показатели от 70 и повече процента.Според европейската статистика - около 95 на сто от българските предприятия имат достъп до Интернет, като със стопроцентови показатели са предприятията у нас с над 250 души персонал. Почти сто на сто ползват Интернет родните предприятия с персонал между 50 и 250 души, а по-малките фирми с под 50 души ползват мрежата с показател 94 на сто.Българските предприятия със собствен уебсайт са 51 процента, но фирмите у нас, които ползват високо технологичните т. нар. \"облачни услуги\" са едва 8 на сто, отчита още Евростат.Най-активно присъстват в социалните мрежи предприятията от секторите \"Създаване и разпространение на информация и творчески продукти и далекосъобщения\" - 89 на сто и \"Професионални дейности и научни изследвания\" - 77 на сто, а най-малко се възползват от тази функционалност предприятията от секторите \"Операции с недвижими имоти\" - 33 процента и \"Транспорт, складиране и пощи\" - 35 процента.Основните цели, за които родният бизнес е използвал социални медии, са: подобряване на имиджа на предприятието или на пазарния продукт - например реклама, промоции /72 процента/; получаване и отговаряне на мнения, отзиви, въпроси от клиенти /61 процента/; сътрудничество с бизнес-партньори или други организации /37 процента. Най-малък е делът на предприятията, които ползват социалните мрежи, за да включват своите клиенти в разработването или обновяването на стоките или услугите - 17 процента.\r\nПрез 2017 г. в ЕС е имало около 1,6 милиона предприятия, от които приблизително 83 процента са били предприятия с 10-49 заети лица, 14 процента с 50-249 заети лица и 3 процента с 250 или повече заети лица.Социалните мрежи като Facebook и Linkedin са били социалните медии, които най-често са се използвали от предприятията в ЕС, показва анализът на Евростат.През 2017 г. 47 на сто от предприятията в ЕС са използвали поне един от различните видове социални медии: социалните мрежи като Facebook, Linkedin, Xing и други; корпоративните блогове или микроблокове като Twitter, Present.ly и други; уебсайтове за споделяне на мултимедийно съдържание, като YouTube, Flickr, SlideShare и други; или инструменти за споделяне на знания, основани на wiki.В най-голяма степен социалните медии са били използвани от бизнеса в Малта - 74 на сто, както и в Дания, Холандия и Ирландия - около 70 на сто.Най-малко от социалните мрежи се е възползвал бизнесът в Полша - 27 на сто и Латвия - 30 на сто.\r\nКато първа основна причина за ползването на социалните мрежи около 40 на сто от европейския бизнес посочва развиването на имидж и показване на пазарните си продукти.Втората основна причина за използването на социалните медии се отнася до \"външния свят\": 27 на сто от предприятията са използвали социални медии, за да получават или да отговарят на мненията или рецензиите на клиентите.На трето място - около 25 на сто от предприятията в ЕС са очаквали клиентите да бъдат включени в разработването на продукти или иновации, основани на принципите на споделяне или присъединяване към вида бизнес, отчита Евростат.  (БТА)\r\n ", "date": "2018.01.20", "title": "Всяко трето родно предприятие ползвало Facebook и Linkedin"}
{"url": "https://www.dnes.bg/akoshtete-vqrvaite/2018/01/20/koi-sport-e-podhodiasht-spored-zodiiata-chast-1.365593", "text": "Обичате ли да спортувате? Дори да не сте най-големите фенове на физическото натоварване, вероятно може да се намери нещо, което да ви заинтригува.\r\n \r\nНякои хора много обичат да гледат спорт, но не и да го практикуват. Има и такива, които предпочитат да участват в играта, а не да седят пред телевизора.\r\n \r\nНай-много обаче са онези, които просто искат да отслабнат и да се стегнат и знаят, че за съжаление ще им се наложи да се раздвижат.\r\n \r\nАко сте от този тип и не се сещате за нито едно упражнение или спорт, които могат да ви бъдат приятни, може би просто не сте се сетили за нещо подходящо.\r\n \r\nАстрологията може да ни даде идея какво би ни харесало, според нашия характер. Вижте първите 6 зодиакални знака и техните спортни предложения:\r\n \r\nОвните са активни, динамични и целеустремени. Мудните спортове определено не са за тях, защото просто ще ги изнервят.\r\n \r\nОгнения знак не е особено постоянен в тренировките и има периоди на голяма активност и такива, в които никой не може да го накара да спортува.\r\n \r\nМного подходящ вариант за Овните са танците. Те обичат да се забавляват и изявяват, а това ще комбинира двете перфектно. Предвид огромното разнообразие от различни стилове, едва ли ще се намери нещо, което да не им хване окото.\r\n \r\nМодерните танци са добра идея, но може би огненият овен ще се впечатли силно от страстното танго.", "date": "2018.01.20", "title": "Кой спорт е подходящ според зодията? (Част 1)"}
{"url": "https://www.dnes.bg/stranata/2018/01/20/dimityr-ot-kilifarevo-s-topli-drehi-hrana-i-nov-dom.365631", "text": "Седмици след като ви разкрихме историята на Димитър Каковски от Килифарево, който в продължение на 15 години скита по улиците, търсейки подслон, днес той получи фургон, в който да живее малко по-спокойно. Веднага след излъчването на репортажа по Bulgaria ON AIR, тежката съдба на Митко предизвика вълна от съпричастност. Десетки хора от цялата страна се отзоваха и му изпратиха топли дрехи, храна и лекарства, без които получава тежки епилептични припадъци.", "date": "2018.01.20", "title": "Димитър от Килифарево – с топли дрехи, храна и нов дом"}
{"url": "https://www.dnes.bg/notifikacii/2018/01/20/biznesdamata-ruja-ignatova-osnovatelkata-na-uankoin-bandata.365630", "text": "Българката Ружа Игнатова е участвала в пирамида за измами и пране на пари чрез създаване и разпространение на виртуалната валута \"OneCoin\". Разследването срещу 37-годишната светска лъвица започва преди 2-3 години. Тя успяла да измами около 3 милиона души, които закупили обучителни пакети за криптовалутата  \"ОneCoin\". След това те придобивали и самата криптовалута.Игнатова и майка й са разследвани в Германия, където разпространението на уанкойни е забранено. По искане на  прокуратурата в германския град Билефелд, област Северен Рейн-Вестфалия, специализираната прокуратура, ДАНС и ГДБОП провели в България акция, при която са иззети сървъри, ползвани за  \"OneCoin\" и са разпитани 50 души. Акцията е координирана от Европол и Евроджъст.\n\r\nИскането на немските магистрати към България е за конкретни процесуално-следствени действия – претърсвания и разпити на свидетели, но няма издадени европейски заповеди за арест на конкретни лица, уточни вчера шефът на спецпрокуратурата Иван Гешев.“OneCoin” няма нищо общо с набиращата все повече популярност биткойн. Ако биткойн е децентрализирана валута, то уанкойн е централизирана. Тоест, уанкойн може да бъде придобит само от конкретна международна асоциация. Ако биткойн може свободно да се купува и продава в интернет, то уанкойн може само чре една асоциация, каза още Гешев.Проверявано е българското търговско дружество \"Уан Нетуърк сървисис” ЕООД и свързаните с него лица, в това число и двете българки с германско гражданство. Това са основателката на \"ункойн” - Ружа Игнатова и нейната майка Веска, на чието име има 9 регистрирани фирми у нас. Сред тях е въпросното ЕООД, което се води на 26-годишния Кристиян М., а негов собственик е друга фирма с шеф Божидар З., също 26-годишен. Разследващите установяват местонахождението на сървърите в София и обслужващите ги фирми, използвани от международната престъпна организация.\r\nПо данни на прокуратурата \"OneCoin Ltd.” е регистрирано в Обединените арабски емирства и действа чрез стотици свързани с него дружества на 4 континента. То въвежда разплащания с уанкойн (по подобие на криптовалутата биткойн), като в Германия и няколко други държави разпространението на уанкойни е забранено. Според немските финасови институции уанкойните служат като платежно средство, чрез което се заобикаля местното законодателство, уреждащо платежните услуги. У нас обаче търговията с криптовалута не е инкриминирана, съобщи шефът на специализираната прокуратура.\r\nБългарското дружество \"Уан Нетуърк сървисиз” ЕООД е изпълнявало функциите на фактически търговски представител на \"OneCoin Ltd.”, набирало е клиенти като дистрибутор на създадената от него виртуална валута. В момента дейността на свързани с „OneCoin Ltd.” дружества се разследва още в Англия, Ирландия, Италия, САЩ, Канада, Украина, Литва, Латвия, Естония и много други държави.\r\nГоворителят на главния прокурор Румяна Арнаудова посочи, че за около 3 години тази международна група е успяла да привлече повече от 3 млн. потребители и клиенти от цял свят, които инвестират в обучителни пакети за криптовалутата уанкойн. За разлика от биткойн, които е децентрализирана криптовалута и всеки може да се включи в добива му, когато си поиска, уанкойн е централизиран - цялата търговия с него се извършва на вътрешен сървър след закупуване на пакет. \r\nСамите пакети са различни и цените им варират от 110 евро до 27 500 евро. Всеки от тях предлага обучение по виртуални валути и конкретно уанкойн и различни бонуси, с което човек може да спечели “огромни приходи”. Има опция и да получавате пари от всички новопривлечени членове, които инвестират в уанкойн или станат членове на концепцията. Така от компанията обещават приходи на принципа на мрежовия маркетинг. Именно тази стратегия кара потребителите в мрежата, немските власти, а и финансови регулатори по света да описват уанкойн като поредната финансова пирамида.Основателката на уанкойн става \"Бизнесдама за 2014 г.” у нас, съобщава \"Труд\". Д-р Ружа Игнатова е родена в България, но от 10-годишна живеев в Германия с родителите си Пламен и Веска Игнатови. Завършва магистратура по \"Икономика” в университета в Констанц и защитава докторантура по \"Право” в Оксфорд, сочи самата тя в биографията си. Започва кариерата си като консултант в международната компания „Маккинзи енд Къмпани”, където работи с редица международни банки и финансови институции.\r\nСпоред германско списание \"Дер Шпигел” Ружа Игнатова и баща й Пламен до 2012 г. са имали металургичен завод в Бавария, който е фалирал дни, след като собствениците са го продали. Немското издание сочи, че дъщерята е била осъдена условно за това, че е забавила обявяването на несъстоятелност, а синдикът на дружеството обвинява семейството, че преди несъстоятелността са разглобили мощностите с цел да бъдат изнесени от завода. Игнатова е цитирана да твърди, че това е невярна интерпретация, а причината за фалита била световната криза.\r\nПрез 2015 г. представя концепцията за бъдещето на световните разплащания чрез криптовалути на форум, организиран от списание The Economist. Освен Ружа Игнатова, други лектори на събитието са тогавашният президент на България Росен Плевнелиев, и министъра на икономиката Божидар Лукарски.\r\nВ България през 2014 г. регистрира Фондация \"Един свят” и получава приза „Бизнесдама на 2014 г.” Омъжена е за немски адвокат. За нейния светски живот и участието й в партита, включително и на 40-метрова яхта, съобщават жълтите сайтове. По данни от Търговския регистър семейството притежава сгради за 20 млн. лв. в София.\r\nЦентралната сграда на проверяваната от спецпрокуратурата, ГДБОП и ДАНС фирма „Уан нетуърк сървисис” ЕOOД се намира в сграда на столичния площад „Славейков” 6А. Смята се, че преди 5 г. цялата сграда е купена за около 3 млн евро от фирма, регистрирана в Обединените арабски емирства от Ружа Игнатова. Тя и майка й Веска управляват през различните периоди и други фирми като „Уан пропърти“, „Уан пеймънтс“ и др., които придобивяат недвижими имоти в идеалния център на София, сред които и емблематичната сграда на бившия ресторант „Крим” за около 4,2 млн евро. Брокери изчисляват, че общата пазарна стойност на купените от семейството от Германия недвижими имоти надхвърля 20 млн.лв.\r\nВ свое интервю пред светски сайт Ружа Игнатова разказва, че води преговори за закупуване на една у закъсала спрямо момента козметична фабрика в Германия. \"Освен напълно познатите марки, с които е известна, ще създам и една чисто нова козметична линия, както и продукти за коса с първоначално име RUJA, което е моето име, но и звучи интернационално по някакъв начин”, казва бизнесдамата.", "date": "2018.01.20", "title": "Бизнесдамата Ружа Игнатова, основателката на уанкойн бандата"}
{"url": "https://www.dnes.bg/stranata/2018/01/20/oblachno-i-dyjdovno-shte-e-nad-cialata-strana.365642", "text": "Днес ще е предимно облачно. Около обяд от северозапад ще завали дъжд, които до вечерта ще обхванат цялата страна. Отначало в Дунавската равнина, а до края на деня в по-голямата част от страната, вятърът ще се ориентира от северозапад и ще нахлува студен въздух, с който до вечерта в Северна и високите полета на Западна България, дъждът ще преминава в сняг.\r\nНе се очаква образуване на съществена снежна покривка. В източните райони през по-голямата част от деня вятърът ще се задържи от юг, температурите ще останат сравнително високи, валежите ще са от дъжд. Според прогнозата на НИМХ максималните температури ще са от 4° до 9°, в югоизточните райони – малко по-високи.\r\nПо Черноморието ще бъде предимно облачно. След обяд и привечер на места ще превали дъжд, който в северните райони ще се примесва със сняг. Ще духа слаб до умерен вятър от юг-югозапад, който след обяд ще започне да се ориентира от северозапад. Максималните температури ще са 8°-12°. Температурата на морската вода е около 8°. Вълнението на морето ще е 1-2 бала.\r\nВ планините ще бъде предимно облачно и ветровито, със силен и бурен вятър от запад-югозапад, който след обяд ще се ориентира от северозапад. На много места ще има валежи от сняг, в Странджа и Сакар – от дъжд. Максималната температура на височина 1200 метра ще е около 5°, на 2000 метра – около минус 2°. Атмосферното налягане е по-ниско от средното за месеца - ще се повишава. (БТА)\r\n ", "date": "2018.01.20", "title": "Облачно и дъждовно ще е над цялата страна"}
{"url": "https://www.dnes.bg/notifikacii/2018/01/20/namaliavat-bolnite-ot-grip-v-sofiia.365641", "text": "В София има 203 болни на 10 хиляди души, съобщи Нова тв. Броят на болните в столицата през последните дни намалява.В Благоевград учениците няма да учат заради обявената грипна епидемия. Болничните отделения са пълни. Част от пациентите получават и усложнения.\n\n\nСлед Перник и Пазарджик грипна епидемия беше обявена и в община Благоевград. Предепидемична е обстановката в област Стара Загора. Много са болните в община Димитровград, но все още не достатъчно, че да говорим за предепидемични нива.Това са последните данни на Министерство на здравеопазването. Оттам обаче уточняват, че картината е доста динамична.\r\n ", "date": "2018.01.20", "title": "Намаляват болните от грип в София"}
{"url": "https://www.dnes.bg/health/2018/01/20/5-polzi-za-zdraveto-ot-masloto-ot-tikveni-semki.365582", "text": "Напоследък мазнините са сочени като основен виновник за високия холестерол, наднорменото тегло, сърдечносъдовите заболявания.Сред растителните мазнини обаче има и редица полезни. Една превъзходна и много полезна растителна мазнина е тази от тиквени семки.Маслото от тиквени семки има противовъзпалителни свойства, които намаляват болките в ставите, потискат вирусните инфекции. Мощните антиоксиданти в това масло предпазват сърдечносъдовата система, борят се със свободните радикали, предизвикващи не само възпаления, но и рак.Успокоява безпокойство и стресТиквеното семе е източник на витамин Е, магнезий, цинк, омега-3 и омега-6 мастни киселини. Освен тях в маслото от тиквени семки се намират и стероли. Всички те вкупом се борят със стреса, напрежението, безпокойството, депресията.Изследванията показват, че маслото от тиквени семки бързо подобрява тревожността и повишава секрецията на серотонин. Това се дължи на триптофана в състава на тиквеното семе. Триптофанът стимулира по естествен път секрецията на хормони на щастието.", "date": "2018.01.20", "title": "5 ползи за здравето от маслото от тиквени семки"}
{"url": "https://www.dnes.bg/world/2018/01/20/na-pyt-za-kitai-buria-povredila-chasti-ot-s-400.365644", "text": "Буря е повредила части от доставян на Китай руски ракетен комплекс С-400, предаде Ройтерс, позовавайки се на агенция РИА Новости.Китай е първият чуждестранен купувач на тази руска ракетна система. Договорът между Пекин и Москва бе подписан през 2014 г.Повредените компоненти са върнати в руското пристанище Уст Луга за оценка, заяви говорителката на службата за военнотехническо сътрудничество Мария Воробьова.Повредените части ще бъдат доставени на Китай по-късно. Не се уточнява кои компоненти са повредени, но Воробьова заяви, че са второстепенни.Русия е подписала договор за доставка на С-400 и на Турция по-късно тази година. \r\n ", "date": "2018.01.20", "title": "На път за Китай: Буря повредила части от С-400"}
{"url": "https://www.dnes.bg/sofia/2018/01/20/obshtinata-vs-mrysniia-vyzduh-prodyljava-sybiraneto-na-gumi.365643", "text": "Акцията по събиране на стари гуми от домакинствата в столичния квартал \"Красна поляна\" продължава, съобщиха от Столичната община.\r\nТова е четвъртата поредна инициатива на Столичния инспекторат, част от мерките за подобряване качеството на въздуха в София. Целта е да бъдат събрани старите гуми, изхвърлени до кофите за смет, както и да се минимизира възможността те да бъдат изгаряни за отопление.\n\n", "date": "2018.01.20", "title": "Общината vs. мръсния въздух: Продължава събирането на гуми"}
{"url": "https://www.dnes.bg/notifikacii/2018/01/20/hvanaha-16-godishen-alo-izmamnik-pri-pribirane-na-76-bona.365645", "text": "16-годишен младеж е задържан за участие в телефонна измама за 76 000 лева в Търговище, съобщиха от Областната дирекция на МВР.Акцията е проведена на 19 януари, в нея са участвали служители на ГДНП, ОДМВР-Търговище и ОДМВР-Велико Търново. Телефонна измама е била по схемата \"съдействие на полицейски служители, провеждащи операция по задържането на ало измамници\".Същият ден 66-годишна жена от града е получила обаждане от непознат на стационарния телефон в службата си. Мъжът се представил за полицейски служител и казал, че в града се провежда акция срещу телефонни измамници. За да помогне при залавянето им, жената трябвало да предостави наличните си пари на измамниците, които вероятно ще й позвънят. Веднага след това парите щели да й бъдат върнати.Жената изтеглила от банковата си сметката 76 000 лева, поставила ги в найлонов плик и ги оставила на указаното й по телефона място - в непосредствена близост до кошче за смет на детска площадка в междублоково пространство в централната част на Търговище, както й било наредено при повторно обаждане.Около 15.00 часа, непосредствено след прибиране на плика с парите, полицаите са задържали младеж, въпреки опита му да избяга. Установена е самоличността му - 16-годишен от Търговище, с регистрация за наркотици. Проверява се съпричастността на задържания към още една измама, при която в началото на месеца по същия сценарий е била измамена 77-годишна самотноживееща жена от града. Тогава тя хвърлила през терасата на жилището си 1600 лв. с идеята, че подпомага на полицията.", "date": "2018.01.20", "title": "Хванаха 16-годишен ало измамник, при прибиране на 76 бона"}
{"url": "https://www.dnes.bg/stranata/2018/01/20/cisterna-s-gaz-e-izliazla-ot-kolovoz-na-gara-biala.365647", "text": "Цистерна с газ е излязла от коловоз на гара Бяла, няма изтичане на газ, съобщиха за \"Фокус“ от МВР.Инцидентът е станал при извършване на маневра, цистерната е била част от влакова композиция.Сигнал за инцидента е подаден около 10.00 часа. На място има екипи на пожарната, които оказват съдействие за връщането на цистерната в коловоза. Няма изтичане на газ, нито пострадали хора.\r\n ", "date": "2018.01.20", "title": "Цистерна с газ е излязла от коловоз на гара Бяла"}
{"url": "https://www.dnes.bg/crime/2018/01/20/tyrgovishte-myj-zagina-a-dvama-sa-v-bolnica-sled-chelen-udar.365646", "text": "Мъж е починал при катастрофа на пътя София-Варна, двама души са в болница с множество наранявания, съобщиха от Областната дирекция на МВР в Търговище.Катастрофата е станала снощи около 21,35 ч. на първокласния път близо до заведение \"Фисека\". 28-годишен шофьор от Варна с лек автомобил \"Сузуки Суифт\" при движение на прав участък е навлязъл в насрещното движение. Колата се  удря челно във \"Фолксваген Голф\" с монтанска регистрация, управлявана от 28-годишен шофьор от Монтана.В резултат на удара на място е починал пътник в \"Сузуки“-то, 47-годишен мъж от Варна. Двамата водачи са настанени за лечение в МБАЛ-Търговище с множество наранявания. По случая е образувано досъдебно производство.", "date": "2018.01.20", "title": "Търговище: Мъж загина, а двама са в болница след челен удар "}
