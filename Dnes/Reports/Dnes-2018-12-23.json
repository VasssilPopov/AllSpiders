{"url": "https://www.dnes.bg/temida/2018/12/23/zadyrjaneto-na-lica-bez-uvedomiavane-e-mrakobesno.397435", "text": "Задържането на лица без уведомяване на близките за 48 часа (или 24 за децата) не е последователно разписано в законовите текстове и няма да е ефективно и ще остане единствено като едно излишно мракобесно решение. Това коментира пред bTV съдията от Софийския районен съд и бивш негов председател Методи Лалов. \n\n\r\n„Ще е „удар във въздуха”, отделно, че засяга неоправдано съществени граждански права”, коментира магистратът.\n\r\nТой отбеляза, че промените в НПК не са подготвени добре и всъщност ограничението ще засегне само задържаните по досъдебно производство – арестуваните по текстове от Закона за МВР ще продължат да имат право на обаждане.\n                    \n                    \n                \r\nОсвен това е странно, че няма списък от престъпления, за които да важат рестрикциите и всичко пада върху плещите на прокурора, който сам трябва да прежени как да действа.\n\r\nСпоред Лалов в сериозен риск са децата, които са с неукрепнала психика и за които не може да се очаква, че ще могат ефективно да се възползват от правото си на адвокат.\n\r\n„Такъв дебат не може да се води на инат. Ако това е резултатът на месеци работа, то са си изгубили времето”, подчерта съдията.\n\r\nТой се обяви и против разрастващите се правомощия на КПКОНПИ, защото това показва липса на визия за новия антикорупционен орган.\n\r\nМетоди Лалов разкритикува и дългия престой в ареста на Десислава Иванчева и Биляна Петрова. Според него самият факт на отстраняването на двете от общината в „Младост” означава, че няма риск те да извършват ново престъпление – а именно опасността от такова трябва да е в основата на решение да се наложи най-тежката мярка за неотклонение.", "date": "2018.12.23", "title": "Задържането на лица без уведомяване е мракобесно"}
{"url": "https://www.dnes.bg/stranata/2018/12/23/naselenieto-na-bylgariia-se-topi-byrzo.397424", "text": "Икономиката на Европа е в растеж, а безработицата е на нивата отпреди Световната икономическа криза, показват данните на \"Евростат\", разказа пред БНР генералният директор на агенцията Мариана Коцева. България се намира в т.нар. \"златна среда\" със своите 3% ръст на икономиката.\n\n\n\r\nКоцева посочи, че въпреки това демографските тенденции са негативни - населението на Стария континент се топи, а България е държавата с най-тревожни параметри в това отношение. Тя допълни, че 2016 и 2017 г. са първите години, в които Европа регистрира отрицателен естествен прираст. България остава начело на тази печална статистика.\n                    \n                    \n                \r\n\"Ръстът, който се наблюдава, горе-долу с милион всяка година, се дължи на миграция. Т. е. население, което идва да живее в ЕС отвън ЕС, така че, да - ние водим, за съжаление, класацията в този негативен естествен прираст - България е страната, в която той е най-отрицателен, повече умирания има, отколкото раждания\", обясни Коцева.\n\r\nПо думите й най-бързо намаляващото население обаче е в други държави от Източна Европа - Литва, Латвия, Хърватска, защото там отрицателният прираст е съчетан с голяма имиграция.\n\r\n\"2018 г. беше годината, в която се достигна най-високото равнище на заетост в ЕС и безработицата спадна и се върна в предкризисното равнище от 2008 г.\", обясни още шефът на агенцията.\r\nСпоред нея социалните протести в Европа имат своето обяснение - голямото разслоение на обществото и неравенството по доходите, за което България отново е на челно място. \"Сравняват се доходите на 20% най-богати и 20% най-бедни. В Европа разликата е пет пъти, а в България - осем пъти\", обясни тя.\n\r\nПо отношение както на производството, така и на потреблението, най-богатата държава в Европа е Люксембург. България обаче е единствената държава, в която равнището на потребление е под 50% от средното равнище за ЕС.\r\n\"Когато данните, които публикуваме, пристигат на моето бюро за одобрение, винаги тайно поглеждам къде е България и ми е много болно за доста показатели\", допълни Коцева. Отрицателните статистики за страната ни обикновено са свързани с младите хора, поясни тя, и даде пример за високия брой неработещи и неучещи хора с уговорката, че Испания, например, има същия проблем.", "date": "2018.12.23", "title": "Населението на България се топи бързо!"}
{"url": "https://www.dnes.bg/notifikacii/2018/12/23/dvama-dushi-sa-tejko-raneni-sled-katastrofa-v-suhodol.397428", "text": "Двама души пострадаха тежко, след като колата им се удари в дърво на пътя за Суходол, съобщи БНР. На място са изпратени три линейки.\n\r\nЕдиният от пострадалите е отведен в шокова зала на \"Пирогов\" в много тежко състояние с опасност за живота. Най-вероятната причина за инцидента е несъобразена скорост. Изпратени са и екипи на полицията. Движението в района се осъществява без затруднения", "date": "2018.12.23", "title": "Двама души са тежко ранени след катастрофа в Суходол"}
{"url": "https://www.dnes.bg/index/2018/12/23/receptata-dnes-baklava-s-orehi.397246", "text": "\r\n500 г тънки точени кори\r\n400-500 г смлени орехи\r\n250 г захар\r\n1 пакетче ванилия\r\n1 пакетче канела\r\nолио за напръскване на корите и за намазняване на тавата\r\n400 г захар\r\n120 мл вода\r\n1 пакетче ванилия\r\n1 лимон\r\n\r\nНамазнете форма за сладкиши и поставете в нея 2-3 точени кори, напръскайте ги с олио. Смесете орехите, канелата и ванилия. Разстелете малко от сместа върху корите, след това сложете още 2-3 кори, напръскани с олио, а после поръсете с орехи. Продължете, докато свършат корите и орехите и завършете с кора. Преди печенето нарежете баклавата в тавата на квадратчета. Печете в предварително силно загрята (до 200°) фурна до силно зарозовяло.\r\n                \n                Междувременно пригответе сироп, като залеете захарта с вода. Добавете ванилия и нарязан на кръгчета лимон. Оставете да ври на слаб огън за около 20 минути, докато сиропът почти се сгъсти.\r\nЗалейте опечената баклава с горещия сироп, сложете я отново в топлата фурна и я оставете за още 15-20 минути, за да поеме сиропа. Когато е готова, оставете я да престои 1-2 дена, докато напълно поеме сиропа. \r\n", "date": "2018.12.23", "title": "Рецептата Dnes: Баклава с орехи "}
{"url": "https://www.dnes.bg/index/2018/12/23/godinata-v-snimki-april-2018.396870", "text": "\n\r\nОт 20 декември, в продължение на 12 дни до края на годината, Dnes.bg продължава да ви показва най-интересните и любопитни снимки от отминаващата си 2018 година.\r\nСлед като вече видяхме най-интересните снимки за първите 3 месеца от годината, сега е време да видим и красотата на пролетния април. А ако сте пропуснали някоя от предишните ни галерии, .", "date": "2018.12.23", "title": "Годината в снимки: Април 2018"}
{"url": "https://www.dnes.bg/cars/2018/12/23/benzinyt-otnovo-poevtinia-nai-evtin-ot-30-meseca-nasam.397427", "text": "Ново поевтиняване на горивата има от няколко дни - масовият бензин в големите вериги се продава за 1,94 лв., а дизелът е 2,14 лв. Доскоро цените бяха с 5 ст. По-високи, пише . \n\r\nПри бензина това е най-ниското ниво от 30 месеца насам - по-евтин не е бил от юни 2016 г. Цената на дизела е на 8-месечен минимум.\r\nПричината за поевтиняването е падането на петрола. В края на миналата седмица котировките му се задържаха под 54 долара. Ако тези нива останат и през тази седмица, е възможно да има нов спад на горивата и бензинът да мине под 1,90 лева, а дизелът - под 2,10 лв.", "date": "2018.12.23", "title": "Бензинът отново поевтиня! Най-евтин от 30 месеца насам"}
{"url": "https://www.dnes.bg/za-da-se-razbirame/2018/12/23/2019-a-chuka-na-vratata-kakvo-da-ochakvat-racite.396830", "text": "Очаква ви финансово нестабилна година. През първата половина е препоръчително да не напускате сегашното си място, защото можете да останете без работа за дълго време. Ако имате конфликти с колеги – решавайте ги прямо и без недомлъвки. Препоръчително е всички проблеми един по един да бъдат решавани и оставяни в миналото. \r\nНа интимния фронт ви очакват приключения, като през първата половина на годината ще бъдат далеч по-ярки. Семейни дами ще се чувстват като по време на меден месец, а необвързаните ще имат възможност да се срещнат с принца на бял кон. Само дръжте устата си затворена, когато е необходимо, така ще избегнете неприятни кавги.\r\n \r\nПрез втората половина на годината омъжените да обърнат повече внимание на близките си, а тези без партньор да бъдат отворени за нови любовни приключения.\r\n \r\nНа тема здраве няма за какво да се притеснявате. Само хроничните заболявания могат да бъдат обезпокоителни. Старайте се да не натрупвате стрес, като за това може да ви помогне много спортът.\r\n \r\n\r\n ", "date": "2018.12.23", "title": "2019-а чука на вратата: Какво да очакват Раците?"}
{"url": "https://www.dnes.bg/balkani/2018/12/23/kostadinka-kuneva-poluchi-grycko-grajdanstvo.397425", "text": "В знак на уважение Гърция даде гражданство на евродепутата от СИРИЗА – българката Костадинка Кунева, предаде БНР.\n\n\r\nТя стана известна със своята синдикална дейност, като продължи още по-енергично с нея след инцидента със сярна киселина през 2008 година. Кунева е сред най-активните евродепутати, популярността й в Гърция е много висока.\r\nМинистърът на вътрешните работи на южната ни съседка Алексис Харицис направи изявление, в което обяви, че даването на гръцко гражданство на Кунева е \"акт на уважение от страна на гръцката държава към една жена, която се превърна в символ и вдъхновение за всички хора, които се борят за един по-добър свят\". \r\n\"За мен е чест да стана гражданин на европейска страна, където обществото знае какво е човещина и демокрация\", коментира пък самата тя в социалните мрежи.", "date": "2018.12.23", "title": "Костадинка Кунева получи гръцко гражданство"}
{"url": "https://www.dnes.bg/usa/2018/12/23/spacex-izstrelia-amerikanski-voenen-satelit.397429", "text": "Американската частна компания Спейс Екс (SpaceX) изстреля днес ракета носител с американски военен сателит, предадоха световните агенции. Ройтерс отбелязва, че това е първата космическа мисия на Спейс Екс, свързана с националната сигурност.\n\n\n\n\r\nРакетата носител ще изведе на орбита най-мощния сателит за американската система за глобално позициониране Джи Пи Ес (GPS), пише БТА. \n\r\nРакетата носител Фолкън 9 (Falcon 9) бе изстреляна от космодрума Кейп Канаверал, щата Флорида, в 8.51 ч. (15.51 ч. българско време).\n\r\nСателитът, произведен от компанията Локхийд Мартин (Lockheed Martin), струва около половин милиард долара. От ново поколение, той е три пъти по-точен и осем пъти по-добре защитен срещу смущения в сравнение с предишни версии. Сателитът е наречен \"Веспучи\" по името на италианския мореплавател и картограф от 15-и век Америго Веспучи.\n                    \n                    \n                \r\nИзстрелването му бе отложено четири пъти тази седмица заради неблагоприятни метеорологични условия и технически проблеми.\n\r\nРойтерс определя днешния успешен старт като сериозен успех за Спейс Екс. Компанията на Илон Мъск от години се опитва да пробие на доходоносния пазар на изстрелванията на обекти в космоса за военни цели, който е доминиран от Локхийд Мартин и Боинг (Boeing).", "date": "2018.12.23", "title": "SpaceX изстреля американски военен сателит"}
{"url": "https://www.dnes.bg/balkani/2018/12/23/netaniahu-i-erdogan-s-brutalni-izkazvaniia-edin-sreshtu-drug.397430", "text": "Турският президент Реджеп Тайип Ердоган днес обвини израелския министър-председател Бенямин Нетаняху в извършване на \"държавен терор\", предадоха световните агенции.\n\n\n\r\nНетаняху, ти си тиранин, каза Ердоган пред поддръжници в Истанбул, като обвини Израел в \"убийството на десетки хиляди невинни мъже, жени и деца на всякаква възраст в Палестина\", информира ДПА.\n\r\nЕрдоган, който е поддръжник на палестинците, заяви, че осъжда \"извършваните от Израел масови убийства и престъпления срещу човечеството\".\n\r\nИзявлението на Ердоган бе направено, след като вчера премиерът на Израел обвини Турция, че \"избива\" кюрди.\n                    \n                    \n                \r\nНетаняху критикува неправилния човек. Като президент на Турция аз помагам на угнетените. А израелският министър-председател сее зло, каза днес още Ердоган, цитиран от ТАСС.\r\nПо-рано днес и турският външен министър Мевлют Чавушоглу обвини Нетаняху за \"гибелта на хиляди палестинци\".\n\r\nИзраелският премиер Нетаняху е \"хладнокръвен убиец\" в модерни времена, написа Чавушоглу в Туитър.\n\r\nМеждувременно днес израелският премиер окачестви Ердоган като \"антисемитски тиранин\", който е \"обзет от Израел\", предаде ДПА.", "date": "2018.12.23", "title": "Нетаняху и Ердоган с брутални изказвания един срещу друг"}
{"url": "https://www.dnes.bg/sofia/2018/12/23/papa-francisk-shte-se-sreshtne-s-patriarh-neofit-v-sofiia.397431", "text": "При посещението си в България през май догодина, папа Франциск ще се срещне с българския патриарх Неофит, съобщи пред BTV западно и средноевропейския митрополит Антоний. \n\r\nПредвижда се главата на римокатолическата църква да разгледа храм-паметника \"Св. Алексанъдр Невски\". Визитата на Папа Франциск у нас е планирана в периода 5 до 7 май и е част от обиколката му на Балканите. \r\nСлед София, Светият отец ще посети Скопие.   ", "date": "2018.12.23", "title": "Папа Франциск ще се срещне с патриарх Неофит в София"}
{"url": "https://www.dnes.bg/sofia/2018/12/23/socialnite-mreji-jujat-cheverme-sys-sochno-prase-pred-halite.397432", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        След като бъдещата ни културна столица Пловдив се отказа от разфасоването на прасета за Коледа в центъра на града, екип на  реши да провери къде в София столичани могат да опитат прясно чеверме. \r\nЧеверме със сочно прасенце пред Централните хали в София, недалеч от джамията Баня Баши, предизвика разнопосочни коментари в социалните мрежи. Проверката на Столичната община беше светкавична. Тя установи, че всичко е законно. \r\nЕкипът на Bulgaria ON AIR срещна Айрин, пристигнал от Малайзия у нас заради вкусната храна.\r\n\"Ние имаме подобна традиция в Малайзия. Оттам са моите родители. При нас прасето се прави по доста подобен начин и накрая става много вкусно!\", сподели той. \r\nРазликата в приготвянето на българското и малайзийското прасе е в това, че там то е опаковано в палмови листа.\r\n ", "date": "2018.12.23", "title": "Социалните мрежи жужат: Чеверме със сочно прасе пред халите"}
{"url": "https://www.dnes.bg/stranata/2018/12/23/opashki-za-invalidni-vinetki-socialnite-elate-prez-2019-a.397433", "text": "Социалните служби масово отказват да приемат молби на инвалиди за новите безплатни винетки. „Казаха ни, че чакат разпореждане и след Нова година щяло да започне подаването на документите”, сигнализираха хора с увреждания, пише \". Те твърдят, че ги връщат служители в социалните бюра и същевременно ги предупреждавали да чакат опашки след началото на януари. Безплатна винетка се полага на всеки, които има решение на ТЕЛК за инвалидност от 50% нагоре.\n\r\n„Всяка година подавам молба през декември, сега казаха след 14 януари. Представяте ли си като се струпат изведнъж толкова много хора какво чакане ще е ”, притеснява се Петрана Василева от Пловдив.\n                    \n                    \n                \r\nОт „Социално подпомагане” в града на тепетата обясниха, че още нямат информация как точно ще става раздаването на стикерите, които са вече електронни. Оттам уточниха, че раздаването на винетките ще стартира още в първите дни на януари. Според тях причината за забавянето е промяна в наредба, която регламентира винетките. До 20-и декември била качена за обсъждане. Трябвало да бъде приета, след което да я разпратят на териториалните бюра „Социално подпомагане”, за да се запознаят с новия ред.\n\r\nТова била причината едва след Нова година да започнат да приемат заявленията. Не разполагали и с новите заявления.\n\r\nОт пловдивската дирекция „Социално подпомагане” призоваха хората с увреждания да не се притесняват, тъй като сегашните им винетки важат до 31 януари 2019 г.\n\r\nМнозина обаче са свикнали още през декември да се подадат заявленията, за да са спокойни, че са ги отметнали. \"Притесняваме, че изведнъж ще се струпаме много хора и това ще нагнети напрежение\", коментира Василева. Близо 12 000 са инвалидите само в Пловдив.\n\r\n„Който има право на безплатна винетка, ще му бъде издадена в срок”, уверява шефката на дирекцията Надя Танева. По думите й ще бъде създадена перфектна организация, включително и с отваряне на допълнителни приемни, за да могат да обслужат в срок всички инвалиди.", "date": "2018.12.23", "title": "Опашки за инвалидни винетки! Социалните: Елате през 2019-а"}
{"url": "https://www.dnes.bg/za-da-se-razbirame/2018/12/23/spomeni-kak-da-si-napravim-perfektni-koledni-snimki.396910", "text": "Хубавите спомени топлят сърцето. Много често не си даваме сметка колко важни са те и как наистина живеем, за да оставяме приятна диря в миналото си, за която с удоволствие и усмивка да си спомняме.\r\nТрадиция е снимки да се правят в знакови моменти, на празници, на рождени дни или когато човек постига нещо, пътува и се развива или просто иска да си направи селфи на фона на някоя забележителност.\r\nНаближават коледните и новогодишните празници. Социалните мрежи и личните ни албуми ще се препълнят от нови фотоси, пълни с усмивки и много радости.\r\nКакво трябва да знаем, за да си направим идеалната снимка за Коледа, която да запазим като скъп спомен?\r\n\r\n                    \n                    \n                За да прилича една снимка на професионално изпипана е добре предварително да се помисли как всеки от участниците в нея ще бъде облечен. Важно е, за да не се бият цветовете и принтовете на снимката, така че тя да е хармонична за окото. Избягвайте абсолютно еднаквите облекла, защото обезличават и са проява на лош вкус.\r\nПрекалено шарените окраски на дрехите не биха стояли добре на снимката, имайки предвид че около вас като фон ще блещукат коледни украси и лампички.\r\n\r\nЗа да не рискувате снимката ви да заприлича на пъзел или напрягаща очите картина, избягвайте подобни композиции на нея. Облечете нещо елегантно, красиво, може и с наситени цветове, но не прекалено биещи се един с друг.\r\n", "date": "2018.12.23", "title": "Спомени! Как да си направим перфектни коледни снимки? "}
{"url": "https://www.dnes.bg/notifikacii/2018/12/23/direktoryt-na-granichna-policiia-e-katastrofiral.397439", "text": "Директорът на Гранична полиция гл. комисар Светлан Кичиков е катастрофирал днес, съобщава БТА. \r\nСлужебният автомобил, с който е пътувал е сериозно потрошен. Катастрофата е станала между колата на Кичиков и ТИР. Инцидентът е станал в района на Пазарджик, на автомагистрала \"Тракия\" в посока София.\r\nКатастрофата е станала около 14.30 часа. В автомобила е имало още една жена и две деца, които не са пострадали. Води се разследване по случая.", "date": "2018.12.23", "title": "Директорът на Гранична полиция е катастрофирал"}
{"url": "https://www.dnes.bg/rusia/2018/12/23/izvadiha-telata-na-devetimata-ruski-miniori.397434", "text": "Телата на всичките деветима работници, загинали при инцидента в руска мина в Пермския край вчера, бяха извадени на повърхността днес, предаде ТАСС, като се позова на оперативния кризисен щаб.\n\n\r\nЗлополуката станала в мина за добив на поташ (калиев карбонат) в град Соликамск, на около 1500 километра североизточно от Москва, предаде БТА. \r\nДеветимата загинали работници били хванати в капан заради пожар и силно задимяване. Осем техни колеги успели да избягат от мината.\r\nПожарът вече е изгасен.\r\nСледственият комитет на Руската федерация заведе наказателно дело за нарушаване на правилата за безопасност в мината. Четирима работници са задържани във връзка с инцидента.\r\nУтре е обявен ден на траур в Пермския край.", "date": "2018.12.23", "title": "Извадиха телата на деветимата руски миньори"}
{"url": "https://www.dnes.bg/usa/2018/12/23/kndr-stava-beziadrena-zagubi-li-se-trymp-v-labirinta-na-pregovorite.396557", "text": "Отношенията между Съединените щати и Северна Корея се очертаха като един от основните въпроси на международната политика тази година. В центъра на тези отношения застана уреждането на въпроса с денуклеаризацията на Корейския полуостров.\n\r\nСеверна Корея зае водещо място сред темите в дневния ред на американския президент Доналд Тръмп още през първия месец на годината. Тогава американският държавен глава продължаваше да нарича севернокорейския лидер Ким Чен Ун \"човека ракета\", а в риториката му присъстваха изявления от типа на това, че неговият \"ядрен бутон\" е по-голям от този на Ким.\n\r\nТръмп изрази в Тwitter през януари задоволството си от факта, че наложените на КНДР санкции започват да дават резултат, като отбеляза, че отварянето на Пхенян към Южна Корея се дължи на неговата твърдост спрямо КНДР, пише  Божидар Захариев от БТА.\n\n\n\n\r\n                    \n                    \n                Само няколко дни, след като подчерта превъзходството на своя \"ядрен бутон\", Тръмп заяви, че вярва в диалога и че би разговарял с Ким Чен Ун, но изрази съмнение дали от евентуални преговори със Северна Корея изобщо би имало някаква полза.\n\r\nВ Пьончан, Южна Корея, през февруари бяха проведени 23-ите Зимни олимпийски игри, които станаха повод за голям брой прояви на взаимно уважение между двете Кореи.\n\r\nВицепрезидентът на САЩ Майк Пенс заяви, че Съединените щати са отворени за разговори без предварителни условия със Северна Корея. По-късно се разбра, че севернокорейски представители са имали уговорена среща с Пенс в Пьончан, но са я отменили в последния момент.\n\r\nДоналд Тръмп обяви на 23 февруари налагането на най-големия пакет от санкции срещу севернокорейския режим, а три дни по-късно каза, че САЩ биха разговаряли с КНДР, но само при наличие на необходимите за това условия.\n\r\nВпоследствие Тръмп конкретизира за какви условия става дума. Президентът изтъкна, че преговорите с КНДР ще се състоят, ако тя се откаже от ядрените си оръжия. В отговор на така поставеното от Тръмп условие Пхенян изрази готовност за мораториум върху своите ядрени и ракетни опити, ако САЩ се съгласят на преговори.\n\r\nБелият дом съобщи на 9 март, че Доналд Тръмп е приел покана за среща с Ким Чен Ун. Тръмп още същия ден поясни, че въпреки постигнатото съгласие за среща с Ким санкциите срещу КНДР остават в сила. Ким отговори, че желае Корейският полуостров да бъде зона, свободна от ядрени оръжия.\n\r\nСевернокорейският лидер спомена за първи път публично в КНДР за диалога с Вашингтон в началото на април, докато изнасяше доклад пред високопоставени членове на Корейската трудова партия. Тръмп разкри в средата на същия месец, че вече се обсъждат детайлите на срещата му с Ким. Изказванията на американския президент от този период бяха пропити с оптимистичен ентусиазъм.\n\r\n\"Срещата между мен и Ким Чен Ун се урежда точно сега. Мисля, че ще бъде страхотно. Мисля, че ние ще отидем на нея с много уважение и ще видим какво ще се случи\", заяви на 12 април Тръмп, цитиран от Ройтерс.\n\r\nДори тогава обаче в думите на Тръмп се забелязваха нюанси и контрасти. Той например заяви на 17 април, че съществува реална възможност срещата между него и Ким въобще да не се състои. По същото време в американската преса изтече информацията, че тогавашният директор на Централното разузнавателно управление, а след това държавен секретар на САЩ - Майк Помпео тайно е разговарял с Ким Чен Ун в Пхенян с цел започване на подготовката за срещата между севернокорейския лидер и Тръмп. Президентът на САЩ потвърди на 18 април в профила си в Тwitter, че Помпео наистина се е срещнал с Ким в Северна Корея и че срещата е преминала много гладко.\n\r\nКим Чен Ун заяви на 21 април, че КНДР вече няма нужда от ядрени и ракетни опити. Думите му бяха приветствани от Доналд Тръмп и международната общност. Тръмп каза на същия ден, че с нетърпение очаква срещата си с Ким, а на следващия посочи, че севернокорейската ядрена криза далеч не е приключила.\n\r\n\"Далеч сме от решение по Северна Корея. Вероятно всичко ще се получи, а може би и не, само времето ще покаже\", написа в характерния си стил Тръмп в Тwitter на 22 април, а два дни по-късно характеризира Ким Чен Ун като \"много отворен и много почтен\". Тези епитети бяха в рязка противоположност с начина, по който американският лидер се изказваше за Ким в началото на годината.\n\r\n\"Ще видим докъде ще стигне всичко това. То може да бъде чудесно, а може и да не бъде\", заяви Тръмп по отношение на преговорния процес със Северна Корея.\n\r\nМайк Помпео заяви на 29 април, че на тайната им среща в Пхенян Ким Чен Ун е изразил готовност да представи план за денуклеаризацията на Корейския полуостров.\n\r\nКато жест на добра воля Северна Корея обяви на 24 май, че е унищожила ядрения си полигон \"Пунгери\".\n\r\nДългите и сложни пролетни преговори между САЩ и КНДР в крайна сметка се увенчаха със срещата между двамата лидери на 12 юни в Сингапур, на която те подписаха общ документ, с който поеха ангажимент да работят \"за пълна, подлежаща на проверка и необратима денуклеаризация на Корейския полуостров\". Тръмп заяви, че денуклеаризацията ще започне \"много скоро\" и че е установил \"много специална връзка\" с Ким, когото покани в Белия дом. Ким приветства \"историческата среща\" в Сингапур и каза, че двамата лидери са загърбили миналото, а светът ще стане свидетел на големи промени.\n\r\nТръмп обяви в деня след срещата, че Северна Корея вече не е ядрена заплаха и е страна с огромен потенциал за бъдещето, а Майк Помпео изрази надеждата на САЩ КНДР да извърши значително разоръжаване през следващите две години и половина.Тръмп заяви на 21 юни, че пълната денуклеаризация на Северна Корея вече е започнала, а два дни по-късно предупреди, че Северна Корея все още представлява \"изключителна заплаха\" за САЩ.\n\r\nОстаналата част от лятото бе белязана от появяващи се информации в американски медии, че севернокорейците се опитват да укрият част от ядрения си арсенал.\n\r\nМайк Помпео осъществи още една среща с Ким Чен Ун в началото на юли, по време на която отново подчерта, че целта на САЩ е пълната денуклеаризация на КНДР.\n\r\nСлед визитата на Помпео Северна Корея изрази разочарованието си и обвини САЩ в едностранни искания за унищожаване на ядрените оръжия. Въпреки изразената увереност от Тръмп в Тwitter, че Ким ще се придържа към договореното в Сингапур, за анализаторите и експертите стана ясно, че преговорният процес навлиза в етап на нови усложнения. \n\r\nПомпео призна на 26 юли, че Северна Корея продължава да произвежда ядрени материали, което засили критиките срещу правителството на Тръмп за липсата на видим напредък по въпроса с денуклеаризацията. Заради недостатъчния напредък при премахването на ядрените оръжия в края на август бе отменено посещение на Помпео в Пхенян.\n\r\nСлед междукорейската среща през септември и постигнатото на нея военно споразумение САЩ изразиха готовност да подновят незабавно преговорите с КНДР с цел бързо ядрено разоръжаване.\n\r\nС наближаването на междинните избори за Конгрес в САЩ през ноември севернокорейската тема за известно време остана на заден план, но това не попречи на Помпео все пак да посети още веднъж Северна Корея в началото на октомври, за да обсъди за пореден път въпросите на денуклеаризацията с Ким Чен Ун.\n\r\nКНДР предупреди САЩ в началото на миналия месец, че възнамерява, ако не бъдат вдигнати наложените и икономически санкции, да се завърне към политическата си стратегия, предвиждаща развиване на севернокорейския ядрен арсенал. В отговор на севернокорейските искания Доналд Тръмп заяви, че би се радвал да отмени санкциите, но Северна Корея също трябва да направи отстъпки.\n\r\nВъпреки застоя в преговорите за ядрено разоръжаване на Северна Корея Държавният департамент на САЩ изрази увереност, че Ким Чен Ун ще спази поетите на срещата с Тръмп през юни ангажименти.\n\r\nПредстои да видим дали това изобщо ще се случи и дали ако се случи, президент на САЩ все още ще е Доналд Тръмп. \r\n ", "date": "2018.12.23", "title": "КНДР става безядрена? Загуби ли се Тръмп в лабиринта на преговорите?"}
{"url": "https://www.dnes.bg/rusia/2018/12/23/putin-naredi-otpuskane-na-pomosht-za-blizkite-na-zaginalite-miniori.397413", "text": "Владимир Путин разпореди да се отпусне максимална помощ за роднините на загиналите работници в мината на компания \"Уралкалий”.\r\nРуският президент поиска още нов доклад за ситуацията в мината в град Соликамск. \r\nТам снощи стана авария. \r\nСлед пожар и задимяване спасители са открили в мината за добив на поташ телата на осем души, съобщиха по-рано местните власти. 8 от 17-те работници успяха да се измъкнат. Останалите 9 бяха блокирани под земята по време на пожара.\r\nНамерени са телата на 8 от тях. Продължава издирването на деветия. \n\r\nПравителството на Пермския край ще изплати на семействата на жертвите, сред които има много малолетни деца, по един милион рубли, заяви губернаторът Решетников.\r\n                    \n                    \n                По-рано бе съобщено, че организацията подизпълнител \"УС-30\", чиито работници са загинали в мината, ще изплати на семействата им по 2 милиона рубли. Отделни суми са предвидени за лицата на пълна тяхна издръжка. Освен това ще бъдат изплатени и застраховки - по около 1 милион рубли за всеки загинал. \r\n ", "date": "2018.12.23", "title": "Путин нареди отпускане на помощ за близките на загиналите миньори"}
{"url": "https://www.dnes.bg/obshtestvo/2018/12/23/bylgarinyt-iade-i-pie-poveche-na-koleda-otkolkoto-za-chng.397414", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПрeдстоящите празници са свързани и със сериозна подготовка. Често пазаруването за Бъдни вечер и Коледа освен сериозен финансов ресурс, изисква и доста време. Проверка на  на един столичните пазари показа засилено пазаруване и пълни чанти с храна.\r\nБългаринът пие и яде повече на Коледа, отколкото на Нова година.  Междувременно продължават и засилените проверки на Агенцията по храните  на заведения, хотели и търговски обекти. Проверяващите следят както  произхода на храната и правилното съхранение, така и сроковете на  годност и начина на предлагане.\n\r\nКоледа е време за време със семейството, подаръци и отрупани трапези. А няколко поредни дни около масата лесно водят до прекаляване с храната и алкохола.\n                    \n                    \n                \r\n\"Всичко това влияе на черния дроб, на панкреаса, на стомаха. И нашите пациенти по празници или непосредствено след празниците най-често са с панкреатит, обострен гастрит, язви\", предупреди д-р Иван Сечанов от клиниката по хирургия в УМБАЛ \"Св. Анна\".\n\r\nПостите, последвани от преяждане с тежка и по-мазна храна, могат да доведат до сериозни проблеми. Затова специалистите препоръчват по време на постите - бобени култури заради високото съдържание на протеини, а след тях повече плодове и зеленчуци.\r\n ", "date": "2018.12.23", "title": "Българинът яде и пие повече на Коледа, отколкото за ЧНГ"}
{"url": "https://www.dnes.bg/stranata/2018/12/23/recidivist-ubi-myja-koito-go-vkaral-v-zatvora.397415", "text": "82-годишният Димитър Беров е бил убит пред очите на съпругата си Елена в събота следобед. Той е бил посечен с брадва от рецидивист, който тъкмо излязъл от затвора.\r\nУжасяващата сцена се разиграва към 15 часа, съобщават от областната дирекция на МВР Враца. В дома на възрастното семейство, в село Вараняк, нахлува 39-годишният им съсед Николай Димитров, който бир пиян и въоръжен със секира.\r\nНеканеният гост замахнал с брадвата няколко пъти, като при един от тях буквално разцепил главата на стареца. Нанесъл и няколко удара в тялото на жертвата.\r\nМъжът се нахвърлил и срещу бабата, която е инвалид с два отрязани крака. Започнал да й бие шамари и я изнудил да му даде скатаните от нея 1600 лева. Преровил и цялата къща за за още пари, а преди да си тръгне, взел телефона на жената и заковал прозорците, за да не извика Елена помщ.\r\n                    \n                    \n                Тя обаче се свлякла от количката и буквално по корем, като си помагала с ръцете, успяла да излезе навън и се развикала. Съседите й я чули и като отишли да видят какво се случва, се натъкнали на ужасяващата гледка.\r\nУбиецът е с дебело криминално досие за кражби и грабежи. Последният път бил осъден, защото задигнал пари от Димитър Беров. Наскоро излязъл от затвора и решил не само отново да ограби стареца, но и да му отмъсти, задето го е вкарал зад решетките.\r\n ", "date": "2018.12.23", "title": "Рецидивист уби мъжа, който го вкарал в затвора"}
{"url": "https://www.dnes.bg/akoshtete-vqrvaite/2018/12/23/razdiala-za-lyva-otplata-za-ribite-nai-loshoto-prez-2018-a.397228", "text": "Ето кое е нещото, което помрачи най-много годината на всяка зодия. Важно е да спрете да мислите за това и през 2019 г., а да чакате с нетърпение новите преживявания. \r\n\r\nСъмняваха се в себе си и куража си. Сблъскаха се лице в лице с най-големите си страхове, но се предадоха и не успяха да се преборят с тях. Позволиха егото и гневът да ги водят.\r\n \r\n\r\n \r\nЖадуваха за промени и им се отвори възможност да направят такива. но за съжаление, тези промени промениха и вижданията и ценностите на Телците. Ситуцията около тях не беше много комфортна, самите те не бяха стабилни и залитнаха.\r\n \r\n\r\n \r\nБлизнаците пък не искаха промени, но животът им беше променен драстично, поради независещи от тях обстоятелства. Някои от тези промени им се сториха непоносими и едвам ги преживяха.\r\n \r\n\r\n \r\nНаложи се да прекъснат някои връзки, да променят отношението си към дадени хора. Те израснаха като хора и трябваше да сменят голяма част от кръга си. И все пак ги заболя, защото са смятали тези хора за приятели.\r\n \r\n\r\n \r\nТова беше година, в която пораснаха, преродиха се и сложиха ново начало. Разделиха се с много любими хора, занимания, вещи, емоции, места, което ги накара да изпитат огромна болка.\r\n \r\n", "date": "2018.12.23", "title": "Раздяла за Лъва, Отплата за Рибите – най-лошото през 2018-а"}
{"url": "https://www.dnes.bg/balkani/2018/12/23/erdogan-pozdraviavame-vsichki-hristiiani-s-predstoiashtata-koleda.397416", "text": "Турският президент Реджеп Тайип Ердоган днес поздрави християните в Турция по повод предстоящата Коледа, съобщи Анадолската агенция, цитирана от БТА.\n\n\r\nТурция винаги е отдавала огромно значение на правата на човека, на свободата на словото и вероизповеданията. Стремим се към това всички граждани на Турция да могат да живеят в съответствие с религиозните си убеждения и културни традиции, се казва в посланието на Ердоган.\r\nКултурното и религиозно многообразие е безценно богатство на Турция, което формира основата на единството и солидарността на турското общество, подчерта президентът.\r\nПоздравявам всички християни в Турция и християнския свят с предстоящото Рождество, каза Ердоган.", "date": "2018.12.23", "title": "Ердоган: Поздравяваме всички християни с предстоящата Коледа"}
{"url": "https://www.dnes.bg/sofia/2018/12/23/kola-leksikon-izumiava-sofiianci.397418", "text": "\nКола, която е изписана като лексикон, изумява погледите на софиянци по празниците, пише BulFoto. \n\n\r\nСобственикът е изографисал по ламарината всичко, което го вълнува. Има и надпис \"Локо София\", с който нашата страна се прочу чак в далечна Япония.\r\nНе става ясно как би реагирал собственика, ако някой друг тръгне да пише по автомобила-лексикон.", "date": "2018.12.23", "title": "Кола-лексикон изумява софиянци"}
{"url": "https://www.dnes.bg/sofia/2018/12/23/osyjdan-za-ubiistvo-izbiaga-ot-rabotata-si-v-nsls.397417", "text": "Осъждан за убийство и други престъпления мъж е успял да избяга от обекта, на който работи в София, предава Би Ти Ви.\n\n\r\nЗатворникът вече е арестуван, но смущаващото в случая е, че той е трябвало да се труди… на територията на Националната следствена служба.\r\nДимитър Стоянов вчера се очаквало да се прибере в затворническото общежитие в Казичене, където изтърпява наказание при по-лек режим, но така и не се върнал.\r\nВсе още не са ясни обстоятелствата, при които е успял да напусне НСлС.\r\nВеднага е започнало издирването на Стоянов, като той е бил заловен днес и вече се намира в Софийския затвор.\r\nБягството обикновено води до удължаване на наказанието зад решетките.", "date": "2018.12.23", "title": "Осъждан за убийство избяга от работата си в ... НСлС"}
{"url": "https://www.dnes.bg/akoshtete-vqrvaite/2018/12/23/kak-da-preotkriem-onazi-magiia-kolednata-magiia.396829", "text": "Всяка година с наближаването на Коледа напрежението сякаш нараства и започват промоции, продажбени тактики, трескаво ежедневие по приключване на годината, постигане на цели, харчене на бюджети, правене на отчети... стрес, стрес, стрес... все едно идва краят на света. \r\nИ някъде между подготовката за празниците се започва „Ох, още не съм купил/а подаръците...“, „Ох, трябва да пазаруваме за Коледа, нали трябва 9 ястия да се приготвят...“ и наближават следващите трескави моменти по пазаруване и приготвяне на храна... Познато, нали?\r\n \r\nСпрете за малко, мили хора! Къде е магията на Коледа? Миналата Коледа имах няколко клиентки, които бяха решили, че искат да променят за себе си начина, по който преминава този период, защото като жени, организиращи празника у дома някак всичко им идваше в повече. Искаха да направят нещо по-различно и да се чувстват спокойни, усмихнати, да усещат любов и близост с близките си, а не нерви, бързане и умора.\r\n \r\nПреди време поради същите причини, коледните празници и за мен се бяха превърнали в нежелан ангажимент. Повярвайте, всичко това може да се промени и да имате незабравими хубави преживявания.\r\n \r\nКак да създадем наистина хубав празник и предпразничен период? – Пътят е смяна на перспективата, излъчване на любов и създаване на близост. Това е процес, свързан с вътрешна работа, но все пак можете да направите няколко крачки към позитивна промяна още тази Коледа като започнете да работите ежедневно върху нагласата си и възприятията си.\r\n \r\nМожете да проверите нагласата си така: затворете очи и вдишайте 5 пъти дълбоко и бавно. Мислете си за близките, за Коледа с близките си... Какво всъщност изпитвате? \r\n\r\n\r\n ", "date": "2018.12.23", "title": "Как да преоткрием онази магия, коледната магия"}
{"url": "https://www.dnes.bg/notifikacii/2018/12/23/indoneziia-ima-opasnost-ot-vtoro-cunami.397421", "text": "Властите на Индонезия предупредиха за опасност от ново цунами, което да удари страната, предава РИА Новости, като се позовава на местни медии.\n\n\r\nНа жителите на окръзите Панделанг, Серанг и Южен Лампунг е препоръчано да избягват районите по крайбрежието на Зондския пролив заради опасността от ново цумани. „Серията изригвания на вулкана Кракатау все още продължава, това може да предизвика отново цунами“, цитира агенцията думите на представител на компетентните органи в Индонезия, пише Агенция Фокус. \n\r\nМеждувременно броят на загиналите в резултат на цунамито, което удари Индонезия в събота, продължава да се увеличава. По последни данни жертви на стихията са 222-ма души.\r\nСъгласно разпространените данни, пострадалите са 843-ма души, 28 други са в неизвестност. Сред загиналите няма чужденци, увериха властите.\n                \n                \r\nГолямата вълна връхлетя бреговете на Южна Суматра и Западна Ява в събота вечер, без да бъде издадено предупреждение за гражданите от компетентните органи, следящи ситуацията.\r\nСтотици сгради са унищожени от вълната, която удари бреговете около 21:30 (16:30 часа българско време ) в събота след изригването на вулкана Анак Кракатау, известен като „детето\" на легендарния Кракатау. Бедствието е нанесло щети на девет хотела и 480 къщи в района.\n\r\nСпасителните екипи претърсват развалините за оцелели.", "date": "2018.12.23", "title": "Индонезия: Има опасност от второ цунами! "}
{"url": "https://www.dnes.bg/cars/2018/12/23/sofiia-ostava-bez-sinia-i-zelena-zona-po-praznicite.397420", "text": "Без \"синя\" и \"зелена зона\" в София за празничните дни. На официалните почивни дни - 24, 25 и 26 декември, както и на 1 януари 2019 година зоните за почасово платено паркиране няма да работят.\n\r\nТова съобщиха от Центъра за градска мобилност. В другите дни важат правилата за паркиране.", "date": "2018.12.23", "title": "София остава без \"синя\" и \"зелена зона\" по празниците"}
{"url": "https://www.dnes.bg/eu/2018/12/23/franciia-zalovi-16-migranti-zapytili-se-kym-angliia.397419", "text": "Шестнадесет мигранти, включително две деца, опитали се да стигнат с рибарски кораб от Франция до Великобритания, бяха спрени тази нощ край северното френско пристанище Булон сюр Мер, съобщиха местните власти, цитирани от Франс прес и БТА. \n\n\n\r\nОколо 04.45 ч. (5.45 ч. българско време) капитанството в Булон сюр Мер било разтревожено от необичайно поведение на плавателен съд при излизане от пристанището, съобщи в комюнике морската префектура за Ламанш и Северно море. Рибарски кораб плавал без светлини, не отговарял на радиосигнали и поел по странен курс.\n\r\nТогава френският Център за морски операции извикал специален спасителен кораб, който да подпомогне плавателния съд, отдалечил се вече на 10 км от френския бряг.\n                    \n                    \n                \r\nТака властите взели в свои ръце съдбата на 16-те мигранти \"в както изглежда добро здравословно състояние\".\n\r\nОт октомври опитите мигранти да прекосят водите между Франция и Великобритания зачестиха въпреки рисковете, свързани с натоварения морски трафик, силните течения и ниската температура на водата, отбелязва Франс прес.", "date": "2018.12.23", "title": "Франция залови 16 мигранти, запътили се към Англия"}
{"url": "https://www.dnes.bg/sofia/2018/12/23/angliiskata-gimnaziia-s-onlain-film-za-istoriiata-si.397422", "text": "Първа английска езикова гимназия подарява за Коледа на своите бивши и настоящи възпитаници онлайн премиера на документалния си филм „От вчера до днес“. Лентата, създадена по случай 60-годишния юбилей на столичното училище, среща зрителите с част от най-успелите ученици в историята на 1. АЕГ, с учителите и ръководството на гимназията, както и с кмета на София Йорданка Фандъкова. „От вчера до днес“ вече е наличен в разработения специално за филма канал в YouTube, озаглавен „Fels Film 2018“. \n\n\n\r\nДвама ученици създават филма за по-малко от месец.\n\r\n„Заснехме го само с два смартфона и дрона на общ приятел. Основната ни цел беше в рамките на 75 минути да покажем историята на училището ни по едновременно най-автентичния и вълнуващ начин – чрез истински истории, чрез разказите от първо лице на лицата на гимназията в годините“, споделят авторите на филма „От вчера до днес“ Божидар Русев и Гиньо Ганев, които са дванайсетокласници в Първа АЕГ.\n                    \n                    \n                \r\nВ самото начало лентата отвежда зрителите към Езиковата гимназия в Ловеч, където Английската намира своите корени. Участие в „От вчера до днес“ взима и представител от първия випуск на учебното заведение, а непоказвани до този момент архивни кадри правят разказите на бившите възпитаници още по-завладяващи. Трайчо Трайков си спомня за изпълненията си с оркестъра на училището, а Георги Близнашки разказва какви си били изискванията за обличане и поведение в Първа АЕГ по негово време. Боби от дует „Авеню“ описва изключително любопитни и забавни моменти от бригадите и военните обучения. Един от най-успелите български актьори в Холивуд Николай Стоилов говори за това как владеенето на перфектен английски език му е помогнало, за да стане част от световни кинопродукции като сериала „NCIS: Los Angeles“. Голяма част от бившите ученици на Първа АЕГ, които днес са сред най-добрите ръководители, общественици, лекари, артисти споделят, че историите от филма „Вчера“ почти напълно изразяват „духа на Английската“ в близкото минало.\n\r\n„Зрелостниците ни винаги имат най-високия успех на държавния зрелостен изпит по английски език, което е доказателство, че Първа АЕГ е на едно от първите места в страната. Мисля, че няма човек, който да не е чувал за нашата гимназия и за успехите на учениците ни в различни проекти, олимпиади, състезания. Всъщност това е основната предпоставка толкова много седмокласници всяка година да предпочитат да продължат обучението си точно при нас“, заявява директорът Нели Петрова.\r\n \r\n„Първа АЕГ е знаково училище за града. То е създадено като иновативно учебно заведение и продължава да бъде едно от най-добрите не само в София, но и в цяла България. Гордеем се с успехите на учениците му в чуждите езици, точните науки, изкуствата и другите сфери. Английската гимназия, както всеки я нарича, е наистина и символ и марка за София“, коментира в „От вчера до днес“ кметът на столицата Йорданка Фандъкова.\r\n", "date": "2018.12.23", "title": "Английската гимназия с онлайн филм за историята си "}
{"url": "https://www.dnes.bg/eu/2018/12/23/shpigel-sydi-jurnalista-koito-si-izmisli-istoriite.397423", "text": "Списание \"Шпигел\" заяви днес, че подава иск срещу един от бившите си журналисти, за когото подозира, че е злоупотребявал с дарения за сирийски сираци - герои на негова статия, чиято достоверност също е под въпрос, предаде Франс прес.\n\n\r\nАвторитетният германски седмичник каза, че разполага с данни, според които Клаас Релотиус - водещ негов журналист, изпаднал в немилост заради фалшификации - е организирал подписка за дарения сред читателите си, за да подпомогне пострадалите млади сирийци, описани в една от статиите му, но е дал на донорите своите собствени банкови данни, пише БТА. \n\r\n\"Съответно с иска \"Шпигел\" ще предаде цялата събрана информация на прокуратурата\", посочва изданието на сайта си в интернет.\n                    \n                    \n                \r\nРелотиус призна, че си е измислял истории и персонажи за близо 10 статии. Скандалът бе разкрит от германския седмичник в сряда, след като 33-годишният журналист бе напуснал на 16 декември.\n\r\nТогава разтревожени читатели сигнализираха в редакцията за обявената от Релотиус подписка за дарения в полза на сирийските сираци, живеещи по улиците на Турция - герои на негова статия, публикувана през юли 2016 г.\n\r\nЖурналистът обявил подписката чрез имейли до читатели, които му писали във връзка с фалшивия репортаж. След това турски фотограф, работел заедно с него по този материал, разкрил съществени неточности в него.\n\r\nВ редакцията на \"Шпигел\" вече са убедени, че Релотиус е измислил изцяло основните герои на репортажа. Списанието отрича да е било в течение на тази кампания и посочва, че в момента не знае точния размер на събраните средства.\n\r\nБившият водещ журналист, награждаван неведнъж, описа после в редица статии усилията си да подпомогне тези деца като продължила с месеци борба с цел те да могат да емигрират в Германия и там да бъдат осиновени. Според \"Шпигел\" това също е лъжа.\n\r\nВ последния си брой от вчера германският седмичник заяви, че тези фалшификации са \"най-лошото, което може да се случи на една редакция\". \"Шпигел\" поднесе извинения и увери, че \"ще положи всички усилия, за да възстанови достоверността\" на своите матери", "date": "2018.12.23", "title": "\"Шпигел\" съди журналиста, който си измисли историите"}
{"url": "https://www.dnes.bg/mish-mash/2018/12/23/receptata-dnes-koledni-sladki.396825", "text": "За сладките:\r\n \r\n300 г масло\r\n \r\n300 г захар\r\n \r\n2 малки яйца\r\n \r\n1 ч. л. ванилов екстракт\r\n \r\nщипка сол\r\n \r\n600 г брашно\r\n \r\nЗа украсата:\r\n \r\nБоя за сладки\r\n\r\n\r\n \r\nЗагрейте фурната на 180 градуса. Намажете две тави за печене с мазнина или използвайте хартия за печене.\r\n \r\nСмесете маслото и захарта, докато се получи пухкава смес. Добавете разбитите яйца, ванилията, солта и смесете добре. Внимателно сипвайте брашното, докато бъркате. Готовото тесто разделете на две топки и оставете да починат за 1 час.\r\n \r\nРазстелете тестото до дебелина от 3-4 милиметра и използвайте формички, за да създадете бисквитките.\r\n \r\nПодредете върху тавите и печете на средно ниво за около 12 минути. След като са готови, оставете да изстинат и украсете по ваше желание.\r\n \r\n\r\n \r\n                    \n                    \n                 ", "date": "2018.12.23", "title": "Рецептата Dnes: Коледни сладки"}
{"url": "https://www.dnes.bg/politika/2018/12/23/bsp-gotovi-za-predsrochen-vot.397406", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\"БСП е готова за предсрочен вот”, категоричен беше Крум Зарков пред .\r\n\"В момента не стои въпросът с кого ще управляваме, ако спечелим изборите. Първо трябва хората да ни повярват, че искаме да променим статуквото. Ако не се намери с кой, значи няма да сме ние. Не става въпрос за власт на всяка цена\", допълни още той.\r\n\"Ако питате за ДПС, ами те не са адекватна опозиция. Държат се странно. Подкрепиха вотовете, но гласуват законите заедно с ГЕРБ. Затова не ме учудва речта на Доган. По интересното е защо ѝ се обръща такова внимание?\", каза още Зарков.\r\n ", "date": "2018.12.23", "title": "БСП готови за предсрочен вот? "}
{"url": "https://www.dnes.bg/eu/2018/12/23/jeliazno-alibi-arestuvaniiat-za-haosa-na-getuik-bil-s-bivshata-si.397397", "text": "След тридневната блокада на на летище \"Гетуик“, бяха арестувани двама за \"криминално използване на дронове”.  \r\nПол Гейт и съпругата му Илейн Кърк са злосторниците, арестувани в графство Съсекс заради тяхната малка игричка с безпилотно самолетче, която остави хиляди блокирани на летището, съобщава The Telegraph.\n\r\nГейт, на 47-години, работи като стъклар, но по-интересното е, че шефът му е категоричен – мъжът е бил наработа… \"почти през цялото време на инцидента”.  Но дронът не е видян само веднъж. Въпреки това, арестуваният има и алиби за тази част от деня. Бившата му приятелка твърди, че по време на второто прелитане на безпилотния самолет, той е бил с нея.\r\n                    \n                    \n                Заедно с него в дома им в Кроули, Западен Съсекс е задържана и 54-гозишната му съпруга. Къщата им се намира само на пет минути от летището.  Макар Илейн Кърк да няма здраво алиби, нейните съседи и приятели са категорични, че тя \"няма никакви интереси” към дроновете. \r\n \r\nДвойката е разпитана по подозрение, че е предизвикала тридневния хаос на второто по натовареност летище във Великобритания, като е пускала постоянно безпилотния апарат в ограниченото въздушно пространство.\r\n ", "date": "2018.12.23", "title": "Желязно алиби: Арестуваният за хаоса на \"Гетуик\" бил с бившата си"}
{"url": "https://www.dnes.bg/kino/2018/12/23/prikriti-taini-v-koledna-prikazka.397277", "text": "Семейството е най-силно, когато е заедно. Това ще усетим от неочакваната \"Коледна приказка\", която разказва  френският режисьор Арно Десплешин. Сюжетът ни запознава със съдбата на едно голямо семейство, а зад всеки дом се крие не само радост, но и доста болка и тъга.\r\nТака е и във фамилията на Жунон (Катрин Деньов) и Абел (Жан-Пол Русийон), които имат болен син. Родителите решават да имат второ дете, най-вече с надеждата да спаси болното си братче. \n\r\nДеспешлин хвърля жесток въпрос - може ли едно бебе да се роди обременено с идеята просто да спаси друг живот. В ретроспекция излизат сложните отношения на роднините, притаените емоции и скрити  чувства. Въпросите ще се зададат по Коледа в трагикомичния семеен делириум с трудна равносметка.\n                    \n                    \n                \r\nПродукцията има 23 номинации, от които 9 награди. Номиниран е за 9 награди \"Сезар\" от които печели 5.\r\nПолучава още номинация за \"Златна палма\". Печели приз за най-добър чуждоезичен филм от критиката в Ню Йорк.\r\nГледайте \"Коледна приказка“ на 23 декември от 23.00 часа по телевизия.\r\n ", "date": "2018.12.23", "title": "Прикрити тайни  в \"Коледна приказка\" "}
{"url": "https://www.dnes.bg/rusia/2018/12/23/telata-na-8-dushi-sa-namereni-sled-avariiata-v-ruska-mina.397398", "text": "Телата на 8 души са открити в в мина в град Соликамск, където снощи стана авария, съобщава ТАСС, позовавайки се на пресслужбата на правителството на Пермския край.\r\n\"Девет души се оказаха блокирани в следствие на пожар и задимяване. От тях петима са от Пермския край, трима са от Башкирия, а един от Краснодарския край\", уточни по-рано губернаторът на Пермския край Максим Решетников.\r\nИнцидентът е станал в мина на руската компания Уралкалий, която е специалицирана в добива на калиев карбонат.\r\nСпасителните екипи се върнаха обратно, за да издирят тялото на деветия миньор.\r\n ", "date": "2018.12.23", "title": "Телата на 8 души са намерени след аварията в руска мина"}
{"url": "https://www.dnes.bg/usa/2018/12/23/tvorenieto-na-mysk-transporten-hibrid-ot-ada.397399", "text": "Мъск, който е известен с това, че създава компания след компания, просто защото му е скучно, отново представи пред широката публика „изобретение от бъдещето”. Тунел, който ще реши всички проблеми с огромния трафик в градовете. Но не всички са на мнение, че това е наистина добра идея.\r\n\"Не бързай да напускаш другата си работа, Илон”,  възкликна авторитетното американско издание Slate, след като шефът на Tesla и Spece X представи първия подземен транспортен тунел на другата си компания - Boring.\r\n\"Изумително е, че любимата енциклопедична личност на Америка, човек, който едновременно изстрелва ракети в космоса и работи върху пенсионирането на двигателя с вътрешно горене, може да посвети толкова време и енергия на проект, който изглежда като машина на Руб Голдбърг\", писа коментаторът на Slate Хенри Грабар. \"Машина на Руб Голдбърг\" в Щатите се нарича всеки абсурдно усложнен апарат, извършващ съвсем простичка дейност - примерно машината за хранене в \"Модерни времена\" на Чаплин. Името идва от Рубен Голдбърг - инженер, изобретател и карикатурист, който много обичал да рисува точно такива нелепи машини.\r\n                    \n                    \n                Мъск представи през журналисти и знаменитости първия тунел на своята компания, прокопан под град Хоторн в Калифорния. Гостите бяха возени от електрическа Tesla със скорост около 80 км/ч в тесния тунел. Колата стъпваше в два отлети от бетон коловоза, на места толкова неравни, че усещането бе като каране по черен път, свидетелства репортерка от L.A. Times.\r\n\"Като кола, но без свободата на движение, и като влак, но без капацитета за превоз, творението на Мъск е транспортен хибрид от ада\", пише Грабар. Идеята за кола на релси, пътуваща под земята, е такова връщане назад от гледна точка на обществения транспорт, че е разбираемо защо на никого не е хрумвала подобна идея досега.\r\nРазбира се, идеята на Илон Мъск надхвърля малко първоначалната демонстрация. Когато проектът бъде напълно завършен, тунелът трябва да поема до 4000 автомобила в час, движещи се със скорост 250 км/ч. Но дори и това да беше постижимо на практика, отбелязва Грабар, и дори всеки автомобил да беше пълен с пътници, Мъск пак би превозвал 20 000 души в час - горе-долу наполовина на това, което в момента постига лондонското метро.\r\n \r\n", "date": "2018.12.23", "title": "Творението на Мъск - транспортен хибрид от ада"}
{"url": "https://www.dnes.bg/notifikacii/2018/12/23/nai-opasnoto-miasto-s-1-3-hil-skochili-ubiistvata-v-meksiko.397400", "text": "С  1,3 хиляди са се увеличили убийствата в Мексико само за една година, съобщава БТА. Според данните на Националната система за обществена сигурност, от януари до ноември тази година са извършени 26,3 хиляди умишлени убийства.\r\nНай-голям брой такива престъпления (2,57 хиляди) са били извършени в щата Долна Калифорния. Следват щатите Гуанахуато, Гереро, Мексико и Халиско съответно с 2,36 хиляди, 2,05 хиляди, 2,12 хиляди и 1,78 хиляди убийства. По данни на властите над 18,1 хиляди убийства са извършени с огнестрелно оръжие.\r\nПрез 2017 г. в Мексико бяха убити над 31,1 хиляди души - рекорден брой от съществуването на подобен вид статистика на федерално ниво. Около 32 процента от всички убийства са извършени в щатите Мексико, Гереро, Гуанахуато и Чиуауа. Отговорност за гибелта на хиляди мексиканци носи наркомафията, отбелязва агенцията.\r\n \r\n(БТА)", "date": "2018.12.23", "title": "Най-опасното място: С 1,3 хил. скочили убийствата в Мексико"}
{"url": "https://www.dnes.bg/akoshtete-vqrvaite/2018/12/23/zelev-sok-a-8-hrani-s-koito-da-oblekchite-mahmurluka.396913", "text": "Празнична вечер, коктейли, комбинация от няколко вида алкохол... Следва умора, гадене, главоболие, чувствителност към светлина, дехидратация или замайване, които траят няколко часа. Махмурлукът е тази реакция на организма, която ни напомня за изпитото количество алкохол.\r\nТялото преминава през специфични хормонални и имунни реакции по време на махмурлук, които предизвикват различни симптоми. Сред храните и напитките, които могат да ви помогнат да намалите неразположенията са сладки картофи, зелен чай, боровинки, мед, както и:\r\n\r\nЯйцата са чудесни за закуска след парти вечер. Една от най-важните аминокиселини, които се съдържат в тях е таурин. Тауринът повишава функцията на черния дроб и може да помогне за предотвратяване на чернодробно заболяване.\r\n                    \n                    \n                \r\nТези вкусни и полезни храни са с високо съдържание на калий, важен електролит, който до голяма степен се изчерпва от организма поради диуретичния ефект на алкохола. С тези три храни може да си приготвите здравословно смути срещу махмурлук.\r\n\r\nСлед парти с много алкохол няма нищо по-хубаво от топла пилешка супа. Тази закуска ще ви помогне да възстановите нивата на натрий и вода в тялото.\r\n", "date": "2018.12.23", "title": "Зелев сок, а? 8 храни, с които да облекчите махмурлука "}
{"url": "https://www.dnes.bg/notifikacii/2018/12/23/nai-malko-62-jertvi-sled-cunami-v-indoneziia.397401", "text": "Най-малко 62 души загинаха, след като цунами удари на индонезийските острови Ява и Суматра.\r\nОгромната вълна е пречинена от изригването на вулкана Анак Кракатау, предаде Ройтерс, позовавайки се на официални представители.\r\nСтотици домове и други сгради са сериозно повредени от цунамито, което връхлетя бреговете на Зондския пролив снощи.\r\nДо 25 декември отстава в сила предупреждението, жителите и туристите в крайбрежните зони около пролива да стоят далече от плажовете.\r\n\"Моля не се приближавайте до плажовете около Зондския пролив. Тези, които са евакуирани, моля да се не се връщат все още\", призова Рахмат Трийоно, официален представител на Агенцията по метеорология, климатология и геофизика.\n                \n                \r\nТелевизиите показват кадри с блокирани от отломки пътища, преобърнати коли и съборени дървета. Водата е отнесла сцена на открито, на която свирела рок група. Най-малко един от музикантите е загинал, а други са изчезнали.\n\r\nСпасителни екипи и линейни трудно достигат засегнатите зони, тъй като някои от улиците са блокирани от съборени сгради.\r\n ", "date": "2018.12.23", "title": "Най-малко 62 жертви след цунами в Индонезия"}
{"url": "https://www.dnes.bg/akoshtete-vqrvaite/2018/12/23/predkoledno-chistene-kak-da-se-spravite.396828", "text": "Всички обичаме празниците, но не и подготовката за тях. А тя освен подаръци и набор от готварски книги включва и сериозно предколедно почистване. Когато времето ви притиска, ви трябват няколко трика, за лъснете дома си за ден. А именно:\r\n \r\n\r\n \r\nАко посрещате гостите си в трапезарията си, логично е да вложите най-много усилия в нейното почистване. Трябва да заметете и забършете в коридора и да почистите в тоалетната и банята. Но пък спалнята, мокрото и детските стаи можете да оставите за друг ден.\r\n \r\n\r\n \r\nЗащо да не си вземете помощници? Децата цапат и разхвърлят най-много, така че е редно да се включат и в почистването. Възложете им по-малко отговорни задачи като подреждане на обувките, изхвърляне на боклука и все пак може да ги накарате да си подредят стаите. Не, че няма да минете след тях, но поне на пръв поглед може да почистят добре.\r\n\r\n\r\n \r\nПреди да започнете почистването, направете груб списък какво ще ви трябва – препарати, мокри и сухи кърпи, гъби, парцали. Набавете си необходимото и го вкарайте в действие.\r\n \r\n", "date": "2018.12.23", "title": "Предколедно чистене – как да се справите?"}
{"url": "https://www.dnes.bg/top-novini/2018/12/23/shveciia-razocharovana-za-f-16-predlojihme-vi-10-novi-gripen-a.397403", "text": "Швеция е разочарована от решението на България да се откаже от закупуването на самолетите Gripen.\r\nВ петък вечерта Министерството на отбраната обяви, че ще иска мандат от правителството и Народното събрание за преговори със САЩ за закупуване на изтребители F-16.\n\n\n\n\r\n\"С голямо разочарование и тревога научихме за намерението на българското Министерство на отбраната едностранно да прекрати преговорния процес с Швеция за закупуване на изтребители\", бе позицията на страната по въпроса.\r\nПозицията на Швеция е подписана от Йоаким Валин, директор \"Експорт и международни отношения\" на шведската агенция за отбранително имущество. Той водеше преговорите с България за продажба на самолетите Gripen.\r\n                \n                \"В рамките на ясно дефинирана тръжна процедура, съдържаща набор от прецизни критерии, българското Министерство на отбраната е стигнало до заключение, че Gripen е най-способната платформа по отношение на оперативната ефективност. В допълнение, шведската оферта е значително под зададения бюджет, одобрен от българския парламент, като по този начин оставя съществен резерв за покупката на оръжия и оборудване, включително и такива, за които се искат лицензи от САЩ. Придобиването на такива лицензи никога не е представлявало пречка за другите страни членки на НАТО, които летят на Gripen\", гласи още позицията на Швеция.\r\nТя предложи на България 10 нови изтребителя, напълно съвместими с НАТО и напълно в съответствие с техническите и оперативните изисквания, както и със зададените от страната бюджет и срокове за доставка.\r\n ", "date": "2018.12.23", "title": "Швеция разочарована за F-16: Предложихме ви 10 нови Gripen-a"}
{"url": "https://www.dnes.bg/obshtestvo/2018/12/23/statistikata-e-kategorichna-bylgarkata-zacheva-po-koleda.397404", "text": "Кога се зачеват най-много бебета в България? Отговърт е от Коледа до Бабинден,който е на 8 януари, показва проучване на \"\".\r\nДанните на Националният статистически институт твърдят следното - между 20 септември и 10 октомври у нас се раждат с 20% повече бебета - това са децата, заченати по коледните и новогодишните празници.\r\nПо 18 823 рожденици средно на ден има у нас според разбивката на НСИ.\r\nЗабелязват се два пикови периода – февруари и март и през септември-октомври, който е по-осезаем.\r\nОказва се, че българинът прави най-много деца в периода с най-много почивни дни.\r\nРанните пролетни бебета пък са очевидната последица от летните отпуски, коментират статистиците.", "date": "2018.12.23", "title": "Статистиката е категорична: Българката зачева по Коледа"}
{"url": "https://www.dnes.bg/index/2018/12/23/koleda-s-vodeshtite-na-bulgaria-on-air.397341", "text": "От днес до Нова година, сме ви приготвили една изненада с екипа на \"Фамилно\". Ще ви представим някои от нашите най-емблематични телевизионни водещи, в празнична среда.\r\nНа едни ще отидем на гости, с други ще пием греяно вино и ще ядем сладки гевречета на коледни базари. Димана Мирчева покани нашия сутрешен водещ Злати на една разходка из украсената София, за да ни разкаже как ще посрещне Коледа ранобудния ни колега. Вижте! \r\nПредаването започва в 10.30 ч. по телевизия \r\nВ рубриката за здравословно хранене ще зарадваме любимите си хора с шоколад. Но не какъв да е, а във формата на коледни шоколадови бонбони. Димана Мирчева ги приготви за вас. \r\n ", "date": "2018.12.23", "title": "Коледа с водещите на Bulgaria ON AIR"}
{"url": "https://www.dnes.bg/obshtestvo/2018/12/23/biliana-petrova-biah-zabravila-kakvo-e-topla-voda.397405", "text": "Вчера Десислава Иванчева и Биляна Петрова най-накрая бяха пуснати под домашен арест, за да могат да прекарат празниците по домовете си.\n\r\n\"Искам да благодаря на съдия Хинов, че след 8 месеца прегърнах детето си, майка си. Да се върнеш при семейството си за празниците е чудесна новина. Бях забравила какво е топла вода\", бяха първите думи на Биляна Петрова извън ареста пред bTV.\r\n\"С дъщеря ми си говорехме, че все едно не сме се разделяли. Почти цял ден бяхме прегърнати с нея. Твърдо не е имало подкуп и не е ставало дума да се вземат пари за лична облага. Имам различни хипотези как се е озовала тази сума в колата, но предпочитам още да не ги коментирам\", каза още тя.\r\n                    \n                    \n                \"Ако не кажеш определено нещо, си труп\", цитирам една от заплахите към мен. През цялото време даваме гласност на нещата. Страхувам се за заплахите, които са към адвокатите. Имало е разлепени некролози на адв. Савова в столицата. Килията, която видяхте, е след ремонт. За мен няма обяснение защо не се оправят дребни неща като прозорците например. Защо трябва да има това разбиране, че преди да си осъден, трябва да минеш през ада? Бих попитала г-н Ваклин защо говори пред медиите едно, а в съда друго\", коментира Биляна Петрова.\n\r\n ", "date": "2018.12.23", "title": "Биляна Петрова: Бях забравила какво е топла вода!"}
{"url": "https://www.dnes.bg/notifikacii/2018/12/23/huan-veche-ne-teji-594-kg-zapochna-da-hodi-sam.397402", "text": "Хуан Педро Франко или по-познат на света като най-дебелият мъж на земята, започна да се движи сам, съобщи вестник \"Мирър”.\r\nПрез 2016 г. 33-годишният мексиканец тежеше 594 килограма. Това го вписва в книгата на рекордите на \"Гинес”. \r\nНо макар теглото му да му донесе известност, Хуан не е доволен и през последните две години претърпява две операции за смаляване на стомаха и се подлага на строга диета.  Благодарение на усилията си отслабва с 294 кг.\r\n\"Най-важното за мен е, че отново мога да ходя”, развълнуван бе Франко, който шест години не бе напускал дома си, освен в дните, когато трябва да ходи до болницата. \r\nНо му предстоят още изпитания на волята – мексиканецът трябва да отслабне с още 200 килограма за да е отново в атлетична форма. \r\n ", "date": "2018.12.23", "title": "Хуан вече не тежи 594 кг. Започна да ходи сам!"}
{"url": "https://www.dnes.bg/akoshtete-vqrvaite/2018/12/23/ne-se-oplakvaite-zlatnite-pravila-na-shtastliviia-brak.396906", "text": "Търсейки любовни съвети за брака, попадаме на какви ли не теории за това как да изградим щастието си с любимия човек. Няма единично правило, което като с магическа пръчка да ни направи за цял живот щастливи.\r\nВъпреки всеки брачен съюз да има своите правила, има някои, които важат за всеки брак.\r\n\r\nНе се оплаквайте от готвенето, когато вашият/вашата съпруг/а е готвачът у дома, а вие не помагате с приготвянето. Никога не започвайте деня с оплакване и кавги.\r\nНежеланието да изразите несъгласието си за нещо не означава, че сте съгласни с това.\r\nИзразявайте често благодарността си към любимия човек.\r\n                    \n                    \n                Щедростта в една връзка може да бъде ключът към цялото щастие на брака. Тя се изразява не само чрез материалното, а в комплиментите, прегръдките, романтичните моменти.\r\nПризнайте вашите недостатъци. Те все пак са очевидни. Приемайте и тези на половинката ви.\r\nПовечето от вашите \"битки\" са доказателство за вашата незрялост. Колкото по-отрано пораснете, толкова по-щастливи ще бъдете.\r\nНамерете доброто в другия. Щастливият брак не означава да имате съвършен съпруг. Това просто означава, че сте избрали да погледнете отвъд недостатъците му.\r\n", "date": "2018.12.23", "title": "Не се оплаквайте... Златните правила на щастливия брак "}
{"url": "https://www.dnes.bg/politika/2018/12/23/vejdi-rashidov-pravitelstvto-reshi-problemi-koito-stoiat-ot-godini.397407", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСпоред Вежди Рашидов, сегашното правителство е направило много през 2018 година. \r\n\"Не знам дали е по-добро от предните две, но реши проблеми, които стоят от години. Например - даде повече за хората с увреждания!”, заяви той пред . \r\nРашидов обаче бе категоричен, че Ахмед Доган иска властта.\r\n\"Това аз разчитам в коледната му реч. Програмен кабинет, надпартийност - сега ли се сети, попита”  риторично Вежди Рашидов.\r\n ", "date": "2018.12.23", "title": "Вежди Рашидов: Правителствто реши проблеми, които стоят от години"}
{"url": "https://www.dnes.bg/usa/2018/12/23/trymp-se-pohvali-s-krasivata-si-stena.397408", "text": "Никой не може да раздели Доналд Тръмп от любимия му Twitter. \n\r\nТози път американският президент се похвали с дизайна на стената между САЩ и Мексико, която е една от главните цели на мандата му.\r\nТой не пропусна да отбележи, че освен красива, стената е и абсолютно ефективна срещу миграцията.\r\nОт министерството за вътрешната сигурност обявиха, че за изграждането на съоръжението ще са необходими $33 млрд. в следващите 10 години.\r\n ", "date": "2018.12.23", "title": "Тръмп се похвали с \"красивата\" си стена"}
{"url": "https://www.dnes.bg/stranata/2018/12/23/temite-prez-2018-ta-sofiiski-pasport-za-provincialisti.397409", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПрез 2018 г. един пост на стилиста Кремена Халваджиян във Facebook предизвика вълна от коментари. В края на годитага Bulgaria ON AIR припомня как медиите реагираха медиите на този статус.\r\n\n\r\nВ своя публикация тя нарече част от жителите на столицата \"провинциалисти\" и апелира за въвеждането на софийски паспорт. \r\nПрипознаха ли се столичани в думите на стилиста и различава ли се софийският от провинциалния боклук? \r\n ", "date": "2018.12.23", "title": "Темите през 2018-та: Софийски паспорт за провинциалисти "}
{"url": "https://www.dnes.bg/notifikacii/2018/12/23/168-jertvi-v-indoneziia-vylnata-pomete-grupa-ot-scenata.397410", "text": "Броят на жертвите след цунамито в Индонезия рязко скочи. Най-малко 168 души и е ранило \r\n745, а за безследно изчезнали се водят 30 души сочат последните данни.\r\n\n\r\nУжасът от преиждащата вода показва и видео, на което цунамито помита група, която в този момент изнася концерт на открито. \r\nКадрите показват как вълната отнася сцената, групата на нея и част от публиката. \r\nВокалистът Риефиан Фажарсиах на групата \"Севънтийн\", която е имала концерт, публикува по-късно видеото, съобщавайки, че басистът и мениджърът са загинали.\r\n \r\n", "date": "2018.12.23", "title": "168 жертви в Индонезия. Вълната помете група от сцената"}
{"url": "https://www.dnes.bg/notifikacii/2018/12/23/nai-bogatite-hora-obedniaha-s-511-mlrd-dolara.397411", "text": "511 млрд. долара се изпразниха от джобовете на най-богатите хора на планетата през 2018 г., съобщава Bloomberg\r\nС около 4,7 трлн. долара е намалял съвкупният капитал на предприемачите влизащи в топ 500 от списъка на Bloomberg Billionaires Index.\r\nПървото място все пак се държи от собственикът на Amazon Джеф Безос с 115 млрд. долара. Неговото състояние е намаляло с с 53 милиарда, спрямо миналогодишната сума от 115 млрд. долара. \r\nАмериканските милиардери от списъка, които са 173, от началото на 2018 г. са загубили 5,9% от капитала си. Общото им състояние е 1,9 трлн. долара. \r\nАктивите на най-големите бизнесмени в Азия пък се съкратило със 144 млрд. долара.\r\nВ Европа най-голям голямо намаление от 17 млрд. долара са отчели членовете на семейство Шефлер, мажоритарни собственици на немския производител на автомобилни гуми Continental AG.\r\n ", "date": "2018.12.23", "title": "Най-богатите хора обедняха с 511 млрд. долара "}
{"url": "https://www.dnes.bg/sofia/2018/12/23/sreshtu-mrysniia-vyzduh-bufernite-parkingi-bezplatni.397412", "text": "Пореден ден на замърсен въздух в София. Поради тази причина, и днес буферните паркниги на метрото ще са безплатни, за да могат всички, които желаят, да оставят колите и да използват градския транспорт. Това съобщават от Столична община.\r\nВъведената вчера мярка се удължава заради регистрираните завишени нива на фини прахови частици, се посочва в съобщението.\r\nЕкипи на Столичния инспекторат продължават проверките за нерегламентирано горене на отпадъци в кварталите.\r\nПатрули на КАТ-\"Пътна полиция\" ще спират автомобили за проверка с мобилни газанализатори, които отчитат нивата на отработените газове.\r\nОт Столичната община призовават гражданите, които имат възможност, да не използват личните си автомобили днес, а тези, които се отопляват на твърдо гориво, при възможност, да използват алтернативно отопление.\r\n ", "date": "2018.12.23", "title": "Срещу мръсния въздух - буферните паркинги безплатни"}
