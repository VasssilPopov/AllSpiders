{"url": "https://www.dnes.bg/obshtestvo/2019/09/25/sled-falita-na-tomas-kuk-takyv-haos-ne-e-imalo-ot-15-godini.424040", "text": "След фалита на британския туроператор \"Томас Кук\" българската туристическа индустрия може да очаква сериозни загуби на стойност десетки милиони. Изпитанието е много сериозно. Това каза доц. Йордан Йорданов, зам.-председател на Управителния съвет на „Сдружение Туризъм“, пред.\n\n\r\n\n\r\n\"През последните 15 години не е имало такъв хаос. Той възникна благодарение на процеси, които много отдавна са се случвали в \"Томас Кук\". Вътрешните проблеми във Великобритания допринасят за разширяването на този ефект с фалити на дъщерни фирми в континенталната част\".\n                    \n                    \n                \n                \n                \n                \r\n\"Малкият и среден бизнес в България, който е прикачен към тези гиганти, е заложник. Този фалит може да помете твърде много работни места и малки и средни предприятия в хотелиерството, ресторантьорството, транспорта, както и услуги като екскурзоводство\", заяви Йорданов.\n\r\n\"Проблемите на транспортните фирми, хотелите и ресторантите са свързани с институции в България, които не гравитират около туризма. Не само Министерството на туризма трябва да се занимава със ситуацията. Българските хотелиери трябва да бъдат защитени\".\n\r\n\"Българската администрация трябва да мисли за гаранционни фондове, които ще са свързани с промяна на законодателството. Така българският доставчик на услуги ще може при такива ситуации да си вземе парите за свършена работа. Подобен удар може да се повтори неколкократно във времето“, отбеляза гостът.\n\r\n\"Определено има напрежение между български хотелиери, транспортни фирми и крайните потребители. Туристите пристигат и няма кой да ги приеме, защото българските хотели не желаят вече да работят с \"Томас Кук\".\n\r\nМилионите туристи, които бяха клиенти на \"Томас Кук\", сега ще бъдат привличани от нискотарифни фирми, прогнозира той.\n\r\n\"В момента е изключително важно как браншът ще се консолидира в съвместни искове. Ще сме едни от последните за вземане на парите, тъй като ще има твърде много граждани на други страни. С тяхното законодателство те по-леко ще решат казуса с възстановяване на средствата\".\n\r\nСпоред доц. Йордан Йорданов ситуацията ще направи по-сплотен българския бранш. \n\r\n\"Биха могли да се направят определени облекчения за хотелиерите. Една част от средствата, които трябва да се плащат, може да се минимизират от гледна точка на данъците\", заяви Бранимир Миланов, съпредседател на Българската хотелиерска и ресторантьорска асоциация.\n\r\nТой говори за предстоящата балканска среща на туристическата индустрия, която ще се проведе в курорта Св. Константин и Елена.\n\r\n\"Конференцията е в две посоки - какво може да направим заедно на Балканите, за да бъдем по-привлекателни за туристите от Европа и цял свят, както и за качеството на предоставените услуги\".\r\n \r\n", "date": "2019.09.25", "title": "След фалита на \"Томас Кук\": Такъв хаос не е имало от 15 години"}
{"url": "https://www.dnes.bg/obshtestvo/2019/09/25/problem-s-prodajbata-na-e-vinetki-v-chetvyrtyk.424044", "text": "На 26 септември – между 12 ч. и 15 ч., са планирани тестове на захранването на единия от двата центъра за данни на Националното тол управление – т.нар. елки на тол системата, съобщиха от пресцентъра на АПИ. \r\n\r\nВъзможно е да възникнат частични забавяния и прекъсвания, които биха могли да затруднят продажбите на електронни винетки.\r\n\r\nЗа избягване на риска от проблеми с покупката на е-винетка по време тестовете от АПИ препоръчват на шофьорите внимателно да планират пътуването си по републиканската пътна мрежа и да купят електронната си винетка своевременно.\r\n\r\nПредстоящите тестове се правят веднъж на два месеца.\r\n ", "date": "2019.09.25", "title": "Проблем с продажбата на е-винетки в четвъртък "}
{"url": "https://www.dnes.bg/stranata/2019/09/25/dve-chudodeini-ikoni-shte-posreshtnat-v-harmanli-uikenda.424045", "text": "Миряните в Харманли ще посрещнат в събота - 28 септември, две икони, за които се вярва, че са надарени с лечебна сила. Това съобщиха от местната администрация, пише БТА. \n\n\n\r\n\"Пресвета Богородица Скоропослушница\" и \"Пресвета Богородица Касперовска\" от град Ананиев - Украйна ще пристигнат в 16,30 часа на площад \"Възраждане\" пред община Харманли. Литийното шествие ще стигне до храма \"Свети Иван Рилски\", където иконите ще бъдат изложени за поклонение, гласи програмата.\n\r\nТя включва вечерно богослужение в църквата, а на следващия ден и Божествена света литургия, по време на която вярващите отново ще могат да се помолят пред светините. Те ще останат в града на Белоногата до 1 октомври, когато ще отпътуват за Свиленградската духовна околия.\n                    \n                    \n                \n                \n                \n                \r\nОт общината уточняват, че иконата \"Света Богородица Скоропослушница\" е светинята на манастира \"Дохиар\" в Света гора. Историята разказва за монах, благодарение на молитвите пред образа на Божията майка върнал загубеното си зрение. С легенди за чудеса и изцеления е свързана и църковната живопис \"Пресвета Богородица Касперовская\".", "date": "2019.09.25", "title": "Две чудодейни икони ще посрещнат в Харманли уикенда "}
{"url": "https://www.dnes.bg/index/2019/09/25/greta-niama-da-spasi-sveta-vslushaite-se-v-naukata-i-razberete-zashto-greshi.424037", "text": "““, декламира Грета Тунберг при почти всяко свое изявление относно промените в климата. Но слуша ли самата Грета истинските учени? Откакто се превърна в лице на борбата с глобалното затопляне, 16-годишното момиче проповядва едно – краят е близо и не правим достатъчно, за да се спасим от него. \r\nГрета обаче греши и много малко хора смеят да й го признаят. Все пак всеки, който се опълчи срещу шведката е заклеймяван като неверник, който не се интересува от бъдещето на планетата и не вярва в глобалното затопляне.\r\nНикой не отрича, че мерки трябва да се вземат. Никой не казва, че бъдещето поколение не трябва да се научи да е по-отговорно. Отчасти, Грета помага за това. Прекрасно е, че има деца, които се вдъхновяват от нея и рециклират училищните си тетрадки и ограничават използването на пластмаса, че се научават да са отговорни, тъй като наистина нямаме резервна планета, а проблемът със замърсяването е огромен. \r\n                \n                \n                Но Грета всява и паника. Паника, продиктувана й от хора, които ще се облажат от нея.\r\nИ не, тук дори няма да обърнем внимание на Синдрома на Аспергер, който тя има. Микеланджело, Стенли Кубрик, Анди Уорхол, Стийв Джобс, Марк Зукърбърг, Моцарт... списъкът е безкраен. Всички те имат Аспергер и всички те са променили света. И Грета може, стига безотговорните възрастни да спрат да пълнят главата й с глупости. Едва ли ще можете да отречете, че децата рядко стигат до изводи сами и всъщност повтарят това, което възрастните им казват.\r\nИстинската наука винаги се е разграничавала от думите на малката Тунберг. Глобално затопляне има. Мерки трябва да се вземат, но масовата истерия е ненужна. Всъщност, паниката никога не е довела до нищо хубаво.\r\n\r\nРичард Линдзен е атмосферен физик в Масачузетския технологичен институт. Публикувал е над 200 научни изследвания относно климата. Той достига до следното заключение: \"Вече 30 години съм преподавател в Масачузетския технологичен институт. През това време климатът се е променил изключително малко, но виковете срещу глобалното затопляне са станали много по-силни. Оказва се, че колкото по-малко се променя климатът, толкова по силно се чуват гласовете на еко активистите.“\r\nСпоред Линдзен три групи от хора се занимават с темата за глобалното затопляне. Група 1 и 2 са учени. Група три са политиците, медиите и еколозите. Група едно включва експертите на ООН, които стигат до заключението, че глобалното затопляне настъпва заради използването на твърди горива. Те вярват, че някога отделяният въглероден диоксид може да „затопли опасно планетата“. Група 2 твърдят, че това не представлява такъв голям проблем. Според тях климатът се влияе от много неща – въртенето на Земята, слънцето, вятърът, морските течения. Нито едно от тези явление не е напълно разбрано и никой не може да докаже, че въглеродният диоксид е доминантният фактор.\r\n\r\n. Било е адски горещо, имало динозаври, после те са измрели, всички животни са пуснали козина, настъпила е ледникова епоха. Пред около 500 години са настъпили и последните големи промени в Европа – Гренландия от \"Зелена земя“ постепенно става ледена и колониите там окончателно загиват.\r\nТогава е нямало заводи. Нямало е и дизелови автомобили.\r\n. Без него животът на Земята е невъзможен. Добавянето му към атмосферата наистина води до затопляне, но не толкова голямо.\r\nПрез това време, приблизително от 1800 до 2000 година, температурата на Земята се е покачила едва с 1 градус. Едва през 60-те парниковите газове са заподозрени в това, че имат участие в глобалното затопляне.\r\nНай-важната допирна точка между двете групи учени е, че “\r\nУчените на ООН дори пишат в своя доклад от 2007 година, че \"дългосрочно предвиждане на бъдещите климатични промени е невъзможно“.\r\n Тук се намесват медиите, политиците и еколозите. И се появява паниката. А тя носи на политиците пари и власт, на журналистите – заглавия, а на еколозите – пари за организациите им, които следват почти религиозни виждания относно бъдещето на Земята.\r\n\"Ние сме в началото на масово изтребление“, каза Грета пред ООН. Твърдение, което също не е вярно. Повечето деца, благодарение на нея, вярват, че имаме едва 12 години или дори по-малко за да оцелеем. Учените, на които шведката се уповава твърдят друго. Учените на панела на ООН заявиха, че „цифрите, за които Грета говори всъщност няма да бъдат усетени като Армагендон от тийнейджърите, протестиращи сега.“\r\n\r\nАрктичният лед се топи по-бързо от предвиденото, но също така ледът на Антарктика се увеличава по-бързо от очакваното. Да, нивото на световният океан се покачва, но скоростта на това действие не се повишава. Всъщност, две научни изследвания през последните години показват, че процесът дори се е забавил. Казват ни, че никога не е имало толкова голяма суша. Според Nature се наблюдава намаляване на сушите по света от 1982 година насам.\r\nГрета твърди, че възрастните са предали децата, но според HumanProgress, бедността е намаляла от 28% през 1999 г. до 11% през 2013 г.  Продължителността на живота от 1981 до 2015 година е скочила от 63,2 години на 71,9 години. Все повече деца завършват основно училище, а подобрение се вижда при борбата с глада, детския труд и грамотността.\r\n\r\nРазбира се, това не значи, че глобалното затопляне не е истинско и не представлява проблем. Но представянето на историята само от една гледна точка ни кара да губим фокус. Според данните на университета Оксфорд за смърт, причинена от наводнения, бедствия, суши и екстремни температури – 130 на 1 милион души са умирали всяка година в началото на 1900 г. От тогава, смъртността, причинена от тези фактори е паднала с 97%, като от 2010 година, 4 на 1 милион души загиват всяка година.\r\nВсичко това се дължи на икономическият растеж на държавите. А това е още едно нещо, за което Грета не е права. Тя обвинява държавите, че мислят само за печалбата си и вечния икономически растеж, вместо да се фокусират върху борбата за климата. Тумберг не осъзнава, че за да се справим с проблема, всъщност са ни нужни много пари.\r\nКакто Джеръми Уарнър от The Telegrаph пише, .“\r\n\"Не можеш да очакваш хората да се върнат в каменната ера, но с икономически растеж и пари имаме всякаква перспектива да започнем необходимия преход към свят с нулеви въглеродни емисии“, пише Уарнър.\r\nБез наличието на средства едва ли ще можем да построим огромните заводи, извличащи CO2 от атмосферата и преработващи го в кислород. Без икономическия растеж цените на електрическите коли и екосъобразни технологии няма да спаднат, а ще останат недостижими за обикновения човек.\r\nТова, което Грета Тунберг прави е даза да освободи място за по-големи бизнес интереси на хора, които я използват като пионка. Навярно, дълбоко в сърцето си тя не осъзнава, че вместо да помага на човечеството в дългосрочен план, тя му вреди. Глобално затопляне има. То е проблем, който трябва да бъде решен, но паниката ни държи далеч от умните и практични решения, които ще ни извадят от кашата. \r\nПрез последните 20 години всички панически се опитват да въведат зелената енергия. И все пак световно, само 0,4% от нея идва от соларни панели и вятърни генератори. В следващите 2 десетилетия тя ще продължи да е безобразно скъпа и ще достигне едва 2,2%. За това, вместо еколозите да се опитват да я въведат, първо трябва да вкараме парите си в изследвания и подобрения, които ще я направят по-евтина. Толкова евтина, че дори най-големите замърсители като Индия и Китай да я поискат.\r\n. В следващите няколко милиона години хората ще продължат да се разхождат по нея. Не е лошо да слушаме Грета, за да подобрим качеството си на живот все пак. Но не очаквайте момиче, което не ходи на училище да знае, че литият в електрическата ви кола е по-опасен от дизел, че добивът на алуминий е катастрофален за природата, че отглеждането на соя, която да замества месото, унищожава почвата, както и рапицата, използвана за гориво.\r\nНе гледайте само едната, катастрофална страна, на промените в климата. Иначе никога, нищо няма да постигнем. Гневът не ни помага.  \r\n ", "date": "2019.09.25", "title": "Грета няма да спаси света, вслушайте се в науката и разберете защо греши "}
{"url": "https://www.dnes.bg/stranata/2019/09/25/cimentovoz-se-preobyrna-zatvori-pytia-ruse-razgrad.424041", "text": "\nРумънски циментовоз се преобърна на пътя Русе - Разград, малко преди влизане в Русе. Шофьорът е загубил управление и е навлязъл в разделителната ивица, ударил се е в стълб на уличното осветление и се е обърнал на една страна, препречвайки пътя и в двете посоки. Водачът е пострадал леко, без опасност за живота.\r\nИнцидентът е стана тази нощ, камионът е пътувал от Девня към Дунав мост, натоварен с 30 тона цимент.\r\nПри катастрофата част от товара се е разпилял, а по платното са се разхвърчали парчета от предницата. Предполага се, че водачът е задрямал за момент и не е овладял циментовоза, съобщава Булфото.\r\nЗаради инцидента се наложи пътят да бъде затворен и в двете посоки, докато върви операцията по изправянето на камиона.\r\nНа място е извикана фирмата на Динко Вълев, по-известен като Ловеца на мигранти, която е специализирана в работа с тирове. Той е включил в акцията, която е продължила близо шест часа, три камиона.\r\n ", "date": "2019.09.25", "title": "Циментовоз се преобърна, затвори пътя Русе - Разград"}
{"url": "https://www.dnes.bg/temida/2019/09/25/otlojiha-deloto-za-premestvaneto-na-kuiovich.424050", "text": "Делото за преместването на черногореца Будимир Куйович , бе отложено. \n\n\n\r\nРешението беше взето от Софийския градски съд този следобед.\r\n заради залавянето на наркобоса с фалшива книжка по време на отпуска от затвора заради добро поведение.\r\nДнес съдът отложи делото, тъй като Куйович е завел дело срещу наказанието си, съобщи .", "date": "2019.09.25", "title": "Отложиха делото за преместването на Куйович"}
{"url": "https://www.dnes.bg/index/2019/09/25/16-evro-zaplata-na-chas-no-kadri-niama-kriza-v-stroitelniia-bransh.424002", "text": "\r\nРаботите по строежите не е лесна, нито в дъжд, нито под слънчевите лъчи. Няма и достатъчно желаещи да работят, няма и обучители.\n\r\n\"Има недостиг на нови попълнения. Няма млади хора, които да желаят да вършат тази работа. на повечето им липсва издържливост. Вкъщи може би получават всичко наготово, а тук трябва да се доказват\", обяснява пред  Рихард Щьоцнер, ръководител на строителна бригада. \n                \n                \n                \r\nЛипсата на кадри сре певръща в още по-голям проблем за фирмите. Работа има, персонал не - обяснява Щефан Хирш, директор в строителна фирма. \n\r\nТой обяснява, че веднага би взел още 20 души служители, но няма работници. Поради липса на персонал отказва поръчки за работа. \n\r\n\"Ресурсите са изчерпани. Демографските проблеми почват да се усещат и при нас\", обяснява той. За да запази персонала си е вдигнал надниците от 16 до 18 евро на час. \n\r\nСпоред него лошият имидж на бранша също влияе на евентуалните работници. \n\r\nПроблемът е в много други сфери. Все по-малко млади хора избират да изучават занаятчийски професии. \n\r\n\r\n \r\n   ", "date": "2019.09.25", "title": "16 евро заплата на час, но кадри няма – криза в строителния бранш"}
{"url": "https://www.dnes.bg/snimka-na-denia/2019/09/25/vremeto-i-utre-ostava-oblachno-dyjdovno-na-mesta-i-s-viatyr.424022", "text": "През нощта ще бъде почти без валежи и ще има временни разкъсвания на облачността. Ще духа слаб, предимно юг-югозападен вятър. Минималните температури ще са между 10 и 15 градуса.\r\nУтре облачността ще е значителна и главно в следобедните часове ще има валежи от дъжд. На отделни места в Северна България ще прегърми. Вятърът, около обяд в Западна България, а до полунощ - и в крайните източни райони, ще се ориентира от северозапад, ще е до умерен, в Дунавската равнина - временно силен. Според  максималните температури ще са между 21 и 26 градуса.\r\nАтмосферното налягане е по-ниско от средното за месеца, след обяд ще започне да се повишава.\r\n                \n                \n                По Черноморието облачността ще е по-често значителна, на места - с предимно слаби валежи. Вятърът ще е до умерен от юг-югозапад. Максимална температура на въздуха - 21-25 градуса. Температурата на морската вода е 21-23 градуса. Вълнението на морето най-често ще бъде 3 бала.\r\nНад планините ще преобладава облачно и мъгливо време. На много места около и след обяд ще превали, на отделни места - и ще прегърми. Ще духа до умерен, по високите и открити части - и временно силен, западен вятър. Максимална температура на височина 1200 метра - около 17, на 2000 метра - около 9 градуса.\r\nВ петък все още на отделни места в източните райони и в Рило-Родопската област ще превалява слаб дъжд, но от запад облачността ще се разкъсва, до вечерта ще намалее до незначителна. Ще остане ветровито, с умерен, в Дунавската равнина - и временно силен, северозападен вятър.\r\nВ събота ще преобладава слънчево време. По-значителни временни увеличения на облачността ще има преди обяд над Източна България, без валежи. Вятърът ще отслабне, в много райони, отначало в западната част от страната, после - и на изток, ще стихне. Преобладаващите минимални температури ще са между 9 и 14 градуса, в събота - с градус-два по-ниски. В неделя, максимални, - между 23 и 28 градуса.", "date": "2019.09.25", "title": "Времето и утре остава облачно, дъждовно, на места и с вятър"}
{"url": "https://www.dnes.bg/temida/2019/09/25/osydiha-shofior-s-falshiva-knijka-ot-lom-hvanali-go-v-germaniia.424046", "text": "Районният съд в Лом е осъдил на година затвор, условно, Ц.К.Ц /24 г./ от крайдунавския град, който бил заловен в Германия да кара с фалшива българска шофьорска книжка, съобщиха от Окръжната прокуратура в Монтана.\n\n\r\n\r\nПрисъдата е постановена след постигнато споразумение между подсъдимия и прокуратурата, и е под минимално предвидената за такова престъпление. Тя влиза в сила веднага и не подлежи на обжалване, уточниха от прокуратурата в Монтана.\r\n\r\nПри проверка в град Хаген, Германия, на 2 януари т.г. Ц.К.Ц. представил свидетелство за правоуправление, издадено на друг човек от ОД на МВР в Ловеч. На документа фигурирали чуждите имена, а върху снимката била наложена тази на Ц.К.Ц. Полицаите се усъмнили и проверили документа, който се оказал фалшив, и задържали нарушителя.", "date": "2019.09.25", "title": "Осъдиха шофьор с фалшива книжка от Лом, хванали го в Германия "}
{"url": "https://www.dnes.bg/obshtestvo/2019/09/25/prof-ovcharov-pokaza-unikalni-nahodki-ot-perperikon-2019.424024", "text": "\n\r\nПрофесор Николай Овчаров представи днес всички открити и реставрирани уникални находки от Археологическа кампания \"Перперикон 2019\".\r\nИсторикът разкри и интересни факти от книгата си \"Българската версия за Дракула\". \r\nПо думите му за Дракула и други влашки князе има сведения, че са говорили и писали на български език до 17-и век, затова може да се запитаме до каква степен могат да бъдат наречени българи или румънци, каза той.\r\nПрофесорът уточни, че книгата няма да бъде опит за заяждане с румънските ни съседи, а по-скоро отговор на нуждата от яснота около световните заблуди, свързани с личността на граф Дракула.\r\n                    \n                    \n                \n                \n                \n                Според Овчаров, е необходимо българите и румънците да имаме единодушно мнение по въпроса с историческите факти около \"вампира\". Той е на мнение, че двете държави трябва да се възползват от популярността на Дракула и да инвестират повече средства и усилия за развитието на културен туризъм в тази посока.\r\nОвчаров разказа още, че с румънските и молдовските ни съседи ни свързват и българската светица Св. Петка Търновска, която е и румънска национална светица, Св. Филотея, която е молдовска национална светица, както и покровителят на Букурещ - българският светец Св. Димитър Басарбовски.\r\nСпоред Николай Овчаров, държавите ни трябва да експлоатират в по-голяма степен историческите си дадености и да си сътрудничат в активното развиване на поклоннически и културен туризъм на територията на страните ни.", "date": "2019.09.25", "title": "Проф. Овчаров показа уникални находки от Перперикон 2019"}
{"url": "https://www.dnes.bg/eu/2019/09/25/germaniia-shte-bori-recesiiata-s-harcheneto-na-pari.424042", "text": "Германия е икономическият двигател на Европа, но в момента се задъхва. След десетилетие на почти постоянна експанзия, икономиката флиртува с рецесията, пише в свой анализ Bloomberg. Германските компании, зависещи от износа, са засегнати от проблемите на търговските спорове между двете най-големи икономики в света, а автомобилната индустрия се опитва да се справи с прехода към електрически автомобили. Това означава, че се увеличава натискът върху правителството да се откаже от нежеланието си да харчи пари, пише .\n\n\n\r\n1. Защо икономиката е в затруднение?\n                    \n                    \n                \n                \n                \n                \r\nДоналд Тръмп може да бъде обвиняван поне отчасти. Търговските конфликти на американския президент с Китай и Европейския съюз навредиха на износа на германските компании, които вече са изправени пред оскъдно търсене поради забавянето на растежа в целия свят. През второто тримесечие германският износ спадна с 1,3%. Пазарът на труда обаче остава стабилен при рекордно ниска безработица от около 5%, което все пак помогна за компенсиране на част от слабостта в производството.\n\r\n2. Не се ли притесняват от рецесия и много други държави?\n\r\nДа, но в Германия има особени предизвикателства. Износът представлява почти половината от БВП на страната, която продава повече стоки в чужбина, отколкото която и да била друга, с изключение на Китай и САЩ. Това означава, че Германия е силно чувствителна към възходите и спадовете в световната икономика. Показателят за бизнес климата на института Ifo е близо до 7-годишно дъно, а производителите са най-песимистично настроени за последните десет години. Ако Тръмп последва заплахата си и въведе мита за европейските автомобили, то това ще донесе допълнителен удар върху автомобилния сектор в Германия.\n\r\n3. Колко е близо Германия до рецесия?\n\r\nОще по темата четете на ", "date": "2019.09.25", "title": "Германия ще бори рецесията с харченето на пари "}
{"url": "https://www.dnes.bg/notifikacii/2019/09/25/visok-priem-radev-do-trymp-desislava-do-melaniia.424051", "text": "Президентът Румен Радев и съпругата му Десислава присъстваха на прием, даден от президента на САЩ Доналд Тръмп и съпругата му Мелания по случай 74-ата сесия на Общото събрание на ООН.\r\nСнимка от събитието е публикувана в официалния профил на държавния ни глава във Facebook.\r\nНа кадъра двамата президенти позират със съпругите си.\r\n ", "date": "2019.09.25", "title": "Висок прием: Радев до Тръмп, Десислава до Мелания"}
{"url": "https://www.dnes.bg/temida/2019/09/25/vks-vyrna-iskaneto-na-cacarov-za-deloto-na-polfriiman.424070", "text": "Върховният касационен съд върна делото и искането на главния прокурор за възобновяване на делото за предсрочното освобождаване на Джок Полфрийман. Причината – градският съд неправилно е комплектовал делото и до утре ще трябва да събере всички документи. Това става ясно от съобщението на съда.\n\n\n\r\nВ разпореждането се посочва, че изпращащият първоинстанционен съд – СГС – не е изпълнил процедурата по чл. 424, ал. 3 от НПК. Липсват данни условно предсрочно освободеният осъден Джок Полфрийман да е получил лично препис от подаденото от главния прокурор искане за възобновяване на в.н.ч.д. № 921/2019 г. по описа на САС.\n                    \n                    \n                \n                \n                \n                \r\nВидно от предоставените на ВКС материали, въпреки че препис от искането е бил изпратен за връчване на условно предсрочно освободеното лице чрез началника на Дирекция „Миграция“ по факс, по делото не е приложена надлежно подписана разписка, удостоверяваща, че преписът от искането за възобновяване е връчен на лицето, за което е предназначен. „Осъденият Джок Полфрийман е основен адресат на искането за възобновяване. Целта на връчването на препис съгласно изискването на чл. 424, ал. 3 от НПК е процесуалният документ да бъде получен от съответния адресат – да стане негово достояние, за да може той лично да се запознае със съдържанието на искането за възобновяване и да организира защитата си.\n\r\nОбстоятелството, че препис от искането за възобновяване е бил изпратен и получен от адв. Калин Ангелов, в качеството му на упълномощен защитник на осъдения в производството по чл. 437 и сл. от НПК, е без правно значение и не санира пропуска на първоинстанционния съд да връчи препис на осъденото (и условно предсрочно освободено) лице. Същото е самостоятелна страна в производството по Глава тридесет и трета от НПК и има право на лична защита.\n\r\nОсвен това адв. Ангелов няма процесуално качество на защитник, тъй като производството по възобновяване е извънреден способ за проверка на влезли в сила съдебни актове и изисква упълномощаване конкретно за това производство. Приложеното по първоинстанционното дело пълномощно е изрично за производството по условно предсрочно освобождаване“ – се казва в разпореждането.\n\r\nРъководителят на Наказателната колегия на ВКС пише, че по тези съображения при извършената предварителна проверка за формална допустимост и редовност на подаденото искане (чл. 40, ал. 1 от Правилника за администрацията на Върховния касационен съд) приема, че невръчването на препис от искането е пречка да се образува производство пред ВКС. В разпореждането се подчертава, че изпълнението на вмененото от НПК задължение на първоинстанционния съд за връчване на искането за възобновяване е необходима предпоставка за правилното му администриране.\n\r\nДелото не може да се изпраща на касационния съд, без да е надлежно изпълнена процедурата по връчване на книжата съгласно правилата на чл. 180 – 181 от НПК. Не е допустимо предписаните от процесуалния закон задължения на първоинстанционния съд да се възлагат на касационната инстанция.\n\r\nПо-рано днес от Съюза на съдиите казаха, че по случая Полфрийман са казани много неистини.\n\r\nСпоред Съюза на съдиите неистина е, че мотивите на съда са подписани с едно особено мнение, такова мнение няма. Втората неистина според Емил Дичев е, че съдът некомпетентно се е произнесъл с определение, а не с решение.\n\r\n„Ако господин Цацаров иска възобновяване на делото като една от причините е, че съдът е допуснал нередност, като се е произнесъл с определение, а не с решение, то трябва да поиска възобновяване на всички 95 процента дела”, каза Емил Дичев.\n\r\nПроверка на bTV показва, че голяма част от условно освободените от апелативните съдилища са именно с определения. Преди два месеца например, с такова определение 7 години по-рано е освободен осъден на 20 години затвор. На базата на същия закон, беше освободен и иконописеца Йордан Опиц, осъден за убийството на 25-годишен младеж при опит за кражба.\n\r\n„Най-дългосрочният и негативен процес е появата на политика в съдебната власт, съдебната власт е неподходяща за политически анализи, а ние тук разглеждаме кой на кого е симпатичен например, кой какви казуси защитава.\n\r\nТова е дълбоко порочно дори за политически процеси, но там е по-разбираемо и е по-лесно да се срещне. В съдебната система това просто не е вярно, не е вярно”, коментира доц. Ива Пушкарова.\n\r\nАдвокатът на Полфрийман каза, че не е изненадан от това, което се случва.\n\r\n„В петък сутринта, когато чакахме да го освободят, един ваш колега ме попита очаквам ли нещо да се промени, да го обжалват. И аз тогава си казах: \"О, прокуратурата ще го измисли и ще пусне такова нещо\", заяви Калин Ангелов.\n\r\nЕдва след разпределението на делото, върховните съдии ще кажат дали въобще ще гледат делото в съдебна зала.", "date": "2019.09.25", "title": "ВКС върна искането на Цацаров за делото на Полфрийман"}
{"url": "https://www.dnes.bg/notifikacii/2019/09/25/myj-ot-pleven-napadna-taksimetrov-shofior.424056", "text": "Мъж от Плевен е задържан за побой над таксиметров шофьор. Това съобщиха от пресцентъра на МВР. \n\r\n\r\nИнцидентът станал около полунощ на 24 септември - 53-годишен плевенски таксиджия бил нает от клиент, между двамата възникнал скандал и непознатият нанесъл удари по главата и лицето на водача на таксито. Пострадалият веднага подал сигнал в полицията. \r\n\r\nВ резултат на предприети бързи оперативни действия извършителят е установен и задържан. Изяснена е самоличността му – 32-годишен мъж от Плевен. \r\n\r\nТой е задържан за срок до 24 часа. Уведомен е прокурор, работата на разследващите продължава в рамките на образуваното досъдебно производство.", "date": "2019.09.25", "title": "Мъж от Плевен нападна таксиметров шофьор "}
{"url": "https://www.dnes.bg/cars/2019/09/25/3000-bmw-ta-i-mini-ta-ryjdiasvat-izostaveni-4-g-na-parking.423911", "text": "През февруари 2015 година тежка буря удря пристанището Халифакс във Ванкувър, точно когато пристига доставка от чисто нови BMW-та и Mini-та. Произведените през 2014 година автомобили тъкмо били разтоварени на брега.\r\nТогава върху тях се изсипала огромна буря. Малко по-късно транспортната комисия в Канада разпространила съобщение, с което молела собствениците на точно тези автомобили да ги върнат обратно, тъй като те представлявали риск.\r\nMini-тата можело да катастрофират заради корозия на кабелните конектори на захранващия двигател на стартера, което може да доведе до невъзможност за рестартиране на двигателя след спиране.\r\nBMW-тата пък били опасни, тъй като някои компоненти на кормилната рейка били изложени прекалено дълго на вода и сол, което можело да доведе до нуждата от по-голямо усилие при въртенето на волана.\r\n                    \n                    \n                \n                \n                \n                От тогава до днес, в продължение на 4 години, близо 3000 автомобила ръждясват на паркинга във Ванкувър. И то не само обикновени BMW-та серия 3 или 5 – сред тях има M6 и M4.\r\nСпоред един от собствениците на една от тези коли, BMW се свързало с него и му казало, че трябва да върне автомобила заради повреда. Когато той попитал в какъв срок ще я поправят, те му отговорили, че просто си искат колата обратно. След това му върнали заплатената сума.\r\nСписъкът с коли включва BMW серия 2, 3, 4, 5, 6 и 7, електрическият  i3 хечбек, i8 купе, X1 кросоувър, Z4 roadster, Mini Cooper, Cooper Convertible, Coupe, Mini Paceman и Mini Roadster.", "date": "2019.09.25", "title": "3000 BMW-та и Mini-та ръждясват изоставени 4 г. на паркинг "}
{"url": "https://www.dnes.bg/notifikacii/2019/09/25/soleni-globi-za-pushene-v-avtomobilite-v-turciia.424032", "text": "Турските пътни полицаи следят за тютюнев дим в автомобилите и глобяват както водачите, така и пътниците, нарушили забраната за тютюнопушене в превозните средства, съобщава турската частна телевизия СиЕнЕн-Тюрк.\n\r\nПри извършени пътни проверки в окръзите Аксарай, Бурса, Текирдаг, Маниса, Мугла и др. са били наложени глоби от по 153 турски лири както на водачи, така и на пътници, които пушели.\n\r\nКамерите по пътищата също следят за пушачи в колите.\n\r\nМиналата седмица на заседание на изпълнителния комитет на управляващата Партия на справедливостта и развитието (ПСР) турският президент се оплака от практиката за тютюнопушене в пътното движение, припомня турската редакция на агенция \"Спутник\".\n\r\n                \n                \n                \"Заедно с Фахреттин Алтун (ръководителя на Дирекцията по комуникации в турското президентство, бел.ред.) на път за едно предаване видях в трафика кола. В нея имаше деца, а баща им пушеше на шофьорската седалка. Не може такова нещо. Защо не им се налагат глоби? Трябва цигарите да бъдат напълно забранени в частните автомобили\", каза тогава той.\n\r\nDnes.bg припомня, че и в Гърция се правят масови проверки за пушачи в коли с деца. Полицаите прилагат закона безкомпромисно, когато се установи, че в лекия автомобил се пуши пред дете. Налага се глоба от 1500 евро и се отнема за месец шофьорската книжка. Дори и шофьорът да не е пушач, но е позволил в автомобила да се пуши пред малолетно дете.\r\n ", "date": "2019.09.25", "title": "Солени глоби за пушене в автомобилите в Турция"}
{"url": "https://www.dnes.bg/stranata/2019/09/25/80-godishna-stana-jertva-na-alo-izmamnik-hvyrli-11-000-lv.424001", "text": ", съобщиха от МВР - Силистра.\r\nВчера около 16:00 часа тя получила обаждане, в което се казва, че неин близък се нуждае от спешна операция след претърпяно пътно-транспортно произшествие.\r\nСледвайки указанията на обадилия се по телефона, жената .\r\nПо случая е образувано досъдебно производство.", "date": "2019.09.25", "title": "80-годишна стана жертва на ало измамник, хвърли 11 000 лв."}
{"url": "https://www.dnes.bg/notifikacii/2019/09/25/lihvite-po-kredite-trygvat-nagore-no-ot-2021-g.424038", "text": "От следващия месец банките започват да заделят буфер срещу евентуална криза.\n\r\nЗа всеки отпуснат кредит те ще трупат като резерв 0,5% от стойността му, информира \"“.\n\r\nНовите изисквания, които въвежда БНБ, няма да се отразят на цената на заемите, твърдят банкери и финансисти. \n\r\nСпоред тях лихвите по депозити и кредити ще останат ниски поне до средата на 2020 г.\n\r\nПричината е, че Европейската централна банка наскоро взе решение, че няма да променя основните лихви до юли 2020 г.\n\r\nТака, банките ще получават заеми за рефинансиране при нулева лихва, депозитната лихва остава отрицателна на ниво минус 0,4%, а заемната - на минус 0,25%.\n                \n                \n                \r\nТова означава, че ще продължи отпускането на евтин ресурс, за да се стимулира икономиката. А и конкуренцията между банките в момента няма да им позволи по-голямо оскъпяване на заемите.\n\r\nСпоред последните данни на БНБ средната лихва по ипотечните заеми вече падна до 2,18%, а годишните разходи са 3,53%.\n\r\nПотребителските кредити са по-скъпи - средната лихва при тях е около 8%, а общата им цена, т.е. заедно с годишния процент на разходите - малко над 9,6%. \n\n\r\nПовечето прогнози засега сочат, че най-вероятният срок за поскъпване на заемите е от началото на 2021 г.\n\r\nСпоред повечето анализатори то няма да е значително - очаква се стъпката да е около 0,25%.\r\nКакво ще означава това за ипотечен кредит с 20-годишен падеж?\n\r\nДа приемем, че той е в размер на 70 000 лв. и е отпуснат при 3,5% лихва. Това означава, че в момента месечната му вноска е малко над 400 лв.\n\r\nАко обаче лихвата нарасне с очакваните 0,25% до 3,75%, то тогава месечната вноска ще се вдигне до 418-420 лв., или с 240 лв. повече за една година.\n\r\nТъй като очакванията са през следващите години растежът на лихвите да продължи плавно, то може да се стигне и до вноска от 500 лв., което означава допълнително натоварване на личния бюджет с поне 1200 лв. годишно.\n\r\nЗа да се избегнат сътресения, едно от основните правила е при вземането на по-голям заем за по-дълъг период сумата да не надхвърля 50 пъти нетните месечни приходи на кандидата за него.\n\r\nТова означава, че при доход от 2000 лв. на месец максималният размер на заема е подходящо да бъде не повече от 100 000 лв. Който обаче има и други кредити, то тогава сметката е малто по-различна- например при 3000 лв. доход на месец и при 200 лева вноска по друг заем, разумният размер на ипотеката е до 120 000 лв.\n\r\nТова правило е съобразено с практиката на банките при отпускането на ипотечен заем да слагат 33% лимит върху дълг - доход, т.е. върху сумата от месечни вноски по всички кредити, разделена на сумата на месечните доходи на кредитополучателя.\n\r\nЗа да се минимизират рисковете при изплащането на по - дълги заеми, може да се направи и застраховка за безработица. Така тя ще покрие част от вноските и няма да се стига до трупане на наказателни лихви и оскъпяване на кредита.\n\r\nНиските лихви по кредити водят и до такива по депозитите, които в момента носят средно 0,23% на година.\r\nНа практика държането на пари в банка вече носи загуби заради инфлацията. На годишна база тя е близо 3%. Това означава, че всеки 100 лева влог губят годишно поне по 2,7 лева от покупателната си способност.\n\r\nВдигането на лихвите първо ще започне от спестяванията. Очакванията са тяхната доходност да се вдига бавно с около 0,2 на сто за полугодие. Четири до шест месеца след това е много вероятно да се вдигнат и лихвите по заемите.", "date": "2019.09.25", "title": "Лихвите по кредите тръгват нагоре, но от 2021  г."}
{"url": "https://www.dnes.bg/obrazovanie/2019/09/25/vuzf-sreshta-studenti-s-vodeshti-biznes-eksperti.424039", "text": "На прага на новата учебна година Висшето училище по застраховане и финанси организира специална среща, на която ще срещне бъдещи и настоящи студенти с водещи експерти от различни сфери на бизнеса.\r\nТя ще се проведе на 26 септември, от 18 часа, в 501 зала на университета, и е открита и безплатна за всички, които искат да научат повече за бизнес иновациите, предприемачеството и уменията на бъдещето, съобщиха от учебното заведение.\r\nТемата, под която ще протече събитието, е „Бизнесът говори“, а целта й е да даде възможност на младото поколение да разбере каква е тайната към кариерно израстване в динамично променящата се дигитална среда от тези, които не просто следят тенденциите в целия бизнес процес, но са и техният двигател.\r\n                    \n                    \n                \n                \n                \n                Студентите ще имат възможност да се срещнат със специалисти от най-голямата комуникационна група у нас Ogilvy Sofia, технологичната академия ERP Academy, както и с известните журналисти и телевизионни водещи Лора Крумова и Галя Щърбева.\r\nСред специалните гости ще бъдат и представители от бизнес мрежата за иновации, устойчиво развитие и чисти технологии Cleantech Bulgaria, фасилити мениджмънт компанията WiFiBulgaria, а експерти от водещия сайт за недвижими имоти Imoti.net ще разкажат повече за това как ще се промени пазарът на недвижими имоти у нас и какви перспективи ще се отворят за кариерно развитие в сферата през следващите години.\r\nДигиталните трансформации, които предстоят, промените във финансите и в застрахователните процеси, проблемите в сферата на кръговата икономика и бизнес психологията ще бъдат също част от темите, които ще бъдат на фокус по време на срещата. Събитието се организира като част от дългосрочната мисия на университета да създаде ефективна връзка между висшето образование и бизнеса, подготвяйки специалисти за професии, от които пазарът има нужда.", "date": "2019.09.25", "title": "ВУЗФ среща студенти с водещи бизнес експерти"}
{"url": "https://www.dnes.bg/mish-mash/2019/09/25/djunglata-na-dolce-gabana.424054", "text": "Седмица на модата в Милано определено мина под знака на джунглата като вдъхновение. Видяхме темата развита в колекциите на Giorgio Armani и Versace, а сега от модното дуо Доменико Долче и Стефано Габана.\r\n \r\nКолекцията пролет-лято 2020 минава под знака на „Сицилианска джунгла“ и се явява събирателна на всичко, което олицетворяват дуото.\r\n \r\n„Обичаме да правим бляскави неща, обичаме чувството на щастие, лятото. Това е нашата философия“, сподели Габана.\r\n \r\nИ не ни излъга.\r\n \r\nПо-голямата част от общо 124 визии ни пренесоха в диви кътчета по света, изобразени чрез пъстри принтове и цвят каки.\r\n \r\nТова, което откроява Dolce & Gabbana обаче е майсторството на изработка на всеки един детайл. Особена изненада е пола от крокодил, създадена от парчета, подредени като пъзел или мозайка с едва доловими шевове.\r\n \r\nРазбира се, имаше много и готови за Instagram изделия като например миничантите. Цялостното ниво на колекцията обаче ни напомни на изделия Alta Moda.\r\n \r\nЗавършекът бе истинска изненада – сексапилните малки черни рокли, с ретро вдъхновение от 90-те и извадени от архивите на модната къща.\r\n \r\nЗащото преди всичко традициите са, за да се спазват. А Доменико Долче и Стефано Габана умеят това по-добре от всички.\r\n \r\n", "date": "2019.09.25", "title": "Джунглата на Dolce & Gabana"}
{"url": "https://www.dnes.bg/obshtestvo/2019/09/25/fatalen-propusk-mojelo-li-e-zaginaliiat-boksior-da-byde-spasen.424065", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Имало ли е възможност боксьорът Борис Станчов да бъде спасен? Зев Гьони, треньор от Албанския боксов аматьорски отбор, твърди, че треньорът на младежа е допуснал грешка.\n\n\n\r\n\"Още след втория рунд устата на момчето беше пълна с кръв. Тогава още треньорът му трябваше да спре боя. Виждал съм подобен инцидент през 1999 г., когато по време на двубой в Гърция между двама македонци единият падна, без да му е нанесен удар\", коментира Гьони пред .\r\nПроф. д-р Диана Димитрова, ръководител на катедра \"Спортна медицина\" в НСА,  коментира, че в такъв случай - когато устата на състезателя е пълна с  кръв, двубоят е трябвало да бъде прекратен.\r\n                    \n                    \n                \n                \n                \n                Борис Станчов припадна по време на състезание в Шкодра, а по-късно издъхна в болница. Впоследствие стана ясно и това, че той се е представял за братовчед си и е използвал неговия лиценз, за да се състезава.\r\nНа място в Албания родителите на Борис установяват, че част от вещите му липсват, включително голяма сума пари и злато.\n\r\n\"Знам със сигурност, че имаше в него 5000 лева, знам, че имаше колие и ключове за кола\", казва съотборникът на Станчов - Руслан Николов. На въпрос възможно ли е тези неща да са в полицията, той отговори, че ако беше така, вече щяха да са при родителите на Борис.\r\nПо-рано днес Боксовият съюз реши да отнеме лиценза на Венцислав Георгиев, треньор и мениджър на загиналия. Георгиев твърди, че не е знаел за разменените самоличности.\r\nСпортният министър Красен Кралев пък съобщи, че по последна информация, която идва от Албания, в якето на Борис има открит пакет с виагра, от който липсват 3 хапчета.\n\r\nВиаграта е в забранения списък на Световната антидопингова агенция, тъй като повишава издръжливостта.\r\n80% от случаите на внезапна смърт при спортистите се дължат  на недиагностициране, обяснява проф. Димитрова. В 18% причина за леталния изход са травмите.  Останалите 2% са свързани най-вече с употребата на допинг, предимно наркотични средства. \n\r\n ", "date": "2019.09.25", "title": "Фатален пропуск: Можело ли е загиналият боксьор да бъде спасен?"}
{"url": "https://www.dnes.bg/world/2019/09/25/germanskoto-obedinenie-na-iztok-doliubvavno-na-zapad-ne.424053", "text": "Броени дни преди отбелязването на 30-тата годишнина от Обединението на Германия, ново проучване показва, че по-голямата част от гражданите на петте нови провинции възприемат все по-полижително събитието, докато на Запад хората са далеч по-скептично настроени, отбелязва изданието Der Spiegel.\n\r\nОказва се, че източногерманците са по-оптимистични по отношение на процеса на обединение на Германия, отколкото на западногерманците: 70 процента смятат, че са спечелили от обединението, докато на Запад те представляват само тънко мнозинство от 53 процента. Това е заключението на представително проучване на Kantar Public, поръчано от фондация Körber, което Der Spiegel публикува в специалния си брой по случай 30-годишнината от падането на Берлинската стена.\n                    \n                    \n                \n                \n                \n                \r\nВъпреки това състоянието на вътрешногерманското единство се възприема критично от много хора, въпреки че 71 процента от източногерманците и 66 процента от западногерманците казват, че надеждите им за обединение са били изпълнени. Но в същото време 69 процента от живущите в западните провинции и 74 процента от тези в източните все още виждат много големи разлики между двете части на страната, разделени в годините на Студената война.\n\r\nТридесет години след падането на Желязната завеса и петнадесет години след разширяването на Изток на ЕС, по-голямата част от германците са с чувство на принадлежност към Запада. 77 Но дори и при този въпрос съществуват ясни разлики между Изтока и Запада. Само седем процента от хората в старите федерални провинции смятат, че принадлежат към Източна Европа, в Източна Германия те са поне 32 процента.\n\r\n„Резултатите са ясно предизвикателство пред политиката, бизнеса и гражданското общество да търсят диалог с източните си съседи и да потвърдят отново нашите общи интереси \", предупреждава Томас Полсен от Управителсния съвет на фондацията.\n\r\nЗападногерманците оценяват положението на демокрацията в страни като Унгария или Полша много по-критично от източногерманците. 65 процента от хората в старите федерални провинции подкрепят санкциите срещу тези две държави, защото те нарушават основните ценности на ЕС. На Изток броят им е наполовината (51 процента).\r\n ", "date": "2019.09.25", "title": "Германското обединение: На Изток долюбвавно, на Запад - не"}
{"url": "https://www.dnes.bg/mish-mash/2019/09/25/pliusovete-i-minusite-na-kokosovata-voda.424055", "text": "Кокосовата вода се превърна в една от най-популярните напитки сред почитателите на здравословния начин на живот.\r\n \r\nКомбинацията перфектно тяло и правилно хранене поражда особени навици и тенденции, включително хранителни. Кокосовата вода е тенденция вече няколко години.\r\n \r\nПолзи от кокосовата вода\r\n \r\nКокосовата вода е естествен изотоник (спортна напитка, която помага на тялото да се възстанови след продължително натоварване), която я прави идеална за пиене по време на спорт. Ще ви помогне да утолите жаждата си и да възстановите силата на тялото. В допълнение, тази напитка е признат лидер в скоростта на оводняване на организма.\r\n \r\nКокосовата вода е детокс напитка. Почиства организма от токсини и тежки метали.\r\n \r\nКокосовата вода има високо съдържание на калий: 330 грама напитка съдържа 620 mg от този микроелемент. Благодарение на това тя подобрява метаболизма, нормализира кръвното налягане и има благоприятен ефект върху сърдечносъдовата система.\r\n \r\n", "date": "2019.09.25", "title": "Плюсовете и минусите на кокосовата вода"}
{"url": "https://www.dnes.bg/obshtestvo/2019/09/25/helpbook-bezpardonno-otnoshenie-na-slujiteli-ot-bylgarski-poshti.423992", "text": "\nЩе ви запознаем със сигнал, постъпил в платформата на Helpbook.info, за безпардонното отношение на служители от Български пощи в София.\r\n\"Здравейте, бих искала да изразя възмущението си от1517, София, Сухата река, бул. \"Ботевградско шосе\". На 19 септември в 18:30 ч. отидох в пощенския клон, за да изпратя 2 колетни пратки до България. Служителката, която приема пратките, отказа да приеме пратките, защото опаковките им били цветни, а изискването било да са опаковани в едноцветна опаковъчна хартия.\r\n                    \n                    \n                \n                \n                \n                Оказа се, че такава хартия или друга подхдяща опаковка не се предлага в пощенския клон. Колетните ми пратки бяха  в здрави кашони, добре опаковани, надлежно надписани и с поставени допълнителни найлонови пликове за водоустойчивост и смятам, че нямаше никакви основания да не бъдат приети за изпращане. Помолих да ми посочат къде са изложени изискванията, на базата на които ми отказват пощенската услуга, но не ми посочиха нито конкретен документ, нито информация къде се съдържа такъв.\r\nПоисках дамата да се легитимира, за да подам жалба, но тя отказа с отговор, че не е длъжна. Не носеше табелка с името си и се държеше изключително грубо. Забелязах, че в пощенския клон има приети други пратки, опаковани в големи карирани торби, и направих снимки, за да докажа, че прилагат двойни стандарти, при което трите служителки скочиха срещу мен, опитаха се да вземат телефона ми и извикаха охраната да ме изгони!\r\nБях дърпана от охраната, публично унижена и нападната словесно от всички служителки (от които никоя нямаше табелка с името си). Това е абсолютно недопустимо и неприемливо поведение от страна на служители към клиент!\r\nРазгледах уебсайта на български пощи и внимателно се запознах с правните документи, регулиращи предоставянето на пощенски услуги, включително Закона за пощенски услуги, Правилника за пощенските колети и Общите условия на договора с потребителите на универсалната пощенска услуга и пощенски парични преводи, но никъде не се съдържа информация за цвета и материала на опаковките.\r\nРазписаните изисквания се отнасят единствено за съдържанието, размерите, адресирането и теглото на пратките. Следователно или български пощи са изготвили специфични изисквания, които не са достъпни публично за клиентите, или такива изисквания не съществуват и служителите злоупотребяват с положението си, като самоволно решават кога и чии пратки ще приемат.\r\nСмятам, че е редно да има ясно и точно разписани правила за опаковането на колетните пратки, които да бъдат оповестени на клиентите, и ако има конкретни изисквания за вид, цвят и материал на опаковки, то такива опаковки да бъдат предлагани за закупуване в пощенските клонове.\r\nВ крайна сметка закупих 2 броя от единствените опаковки (съвсем малки кашончета), които предлагаха, за да изпратя поне 10% от подготвените си пратки, при което ми се наложи да разопаковам и прехвърлям вещи от една кутия в друга на пода в пощенския клон.\r\nСмятам, че потребителски и човешките ми права бяха грубо нарушени, като ми беше отказано извършване на услуга без основание и бях подложена на публично унижение! Надявам се да предприемете съответните ответни действия по случая.\r\nПриложено изпращам 2 снимки на колетните пратки, които отказаха да приемат и 1 снимка на пратките в карирани торби, които вече бяха приети\", завършва нашият потребител.\n\r\nАко видите нередност, проблем, с който се сблъсквате всеки ден и искате да подадете сигнал - направете го онлайн в . Платформата на Investor Media Group ще ви даде възможност не само да придадете гласност на проблема, но и да изпратите сигнал до отговорните институции.", "date": "2019.09.25", "title": "Helpbook: Безпардонно отношение на служители от Български пощи"}
{"url": "https://www.dnes.bg/mish-mash/2019/09/25/kaili-djenyr-v-kolaboraciia-s-balmain.424058", "text": "Кайли Дженър избра личния си профил в Instagram, за да обяви началото на новия си проект. Реалити звездата обяви колаборация с Оливие Рустейн и Balmain по създаването на специална серия грим.\r\n \r\nСамият Оливие е поканил Кайли да бъде артистичен директор грим, специално за ревюто на модната къща по време на Седмица на модата в Париж.\r\n \r\nЛинията е вдъхновена от емблематичния пастелно-розов гащеризон, който видяхме на модния подиум от колекцията висша мода на Balmain за пролет-лято 2019 година.\r\n \r\nСамата Кайли Дженър бе с него по-рано тази година по време на наградите Грами.\r\n \r\nЗа да допълни ревюто на модната къща, колекцията ще бъде официално представена и достъпна за продажба този петък, 27 септември.\r\n \r\n", "date": "2019.09.25", "title": "Кайли Дженър в колаборация с Balmain"}
{"url": "https://www.dnes.bg/stranata/2019/09/25/deca-ot-gabrovo-vyrnaha-izguben-portfeil-s-350-leva.424071", "text": "На Националния празник - 6 септември, две деца от Габрово намират в парка на „Колелото“ забравен портфейл със сумата от 350 лева, ваучери за храна на стойност 100 лева и лични документи в него. Без да се двоумят и за миг, съвестните момчета правят опит да открият собственика му в парка. Двамата заедно разпитват хората, но никой от тях не разпознава изгубената вещ. Това съобщиха от СДВР.\n\r\nГеорги Стайнов на 12 години, ученик в VI-ти клас на СУ „Райчо Каролев“ и 13-годишният Даниел Белчев, ученик в VII на СУ „Отец Паисий“ предават портфейла в РУ – Габрово, доказвайки, че са възпитани от родителите си като съвестни граждани. Криминалистите от полицейското управление своевременно откриват собственика на портфейла и му го предават. Мъжът е изпратил похвално писмо до началника на РУ – Габрово, в което изказва благодарност за проявената честност и доблест от страна на двете момчета.\n                    \n                    \n                \n                \n                \n                \r\nРъководството на Областна дирекция на МВР – Габрово също изказва благодарност на двамата юноши за безкористната постъпка. В тази връзка, на 19 септември директорът на ОДМВР – Габрово старши комисар Борислав Муеров посети учебните заведения на децата, където лично от свое име, и от името на ръководството на ОДМВР - Габрово им връчи почетни грамоти в присъствието на техните преподаватели и съученици.", "date": "2019.09.25", "title": "Деца от Габрово върнаха изгубен портфейл с 350 лева "}
{"url": "https://www.dnes.bg/obshtestvo/2019/09/25/bylgarskata-mechta-film-za-edna-germanska-pensionerka-u-nas.424013", "text": "Когато пенсията не стига. Целият трудов живот на Петра Каленбах минава в Германия, но в крайна сметка тя решава да се пресели в България. Там се сбъдва нейната \"българска мечта\".\n\r\nИзвестният босненски режисьор Сърджан Шаренац засне едночасов документален филм за нейната история, който бе излъчен във вторник в рамките на Фестивала за балкански документални филми на „Ал Джазира“ в Сараево.  публикува интервю с режисьора на филма.\r\n\n                    \n                    \n                \n                \n                \n                \r\nШаренац: Да, Петра Каленбах решава на 65-годишна възраст, че иска по-качествен живот. В Хамбург пенсията ѝ възлиза на 700 евро, за жилището си плаща наем от 500, а като добавим и другите разходи, накрая ѝ остават около 20 евро. Но Петра мечтае за много повече и вярва, че третата възраст не е просто някакво очакване на смъртта, а възможност да започне нов живот. Да, тя не знае езика, не може да чете на кирилица, но се надява на по-добър живот в България. Защото в Хамбург тя е била принудена веднъж седмично да ползва услугите на социалните служби.\n\n\n\r\n\n\r\nШаренац:Със своите 700 евро тя може да живее добре в България, защото наемът ѝ там е само 155 евро, а не 500, както в Хамбург. Така ѝ остават много повече пари и може да си позволи да отиде на театър и на кино, да излезе на ресторант. Все неща, които не е можела да си позволи в Германия, макар че е родена там, прекарала е целия си трудов живот там и си изкарала германска пенсия.\n\r\n\n\r\nШаренац: Българите я приемат отлично. Още първия ден се запознава със съседката Станка, която живее в същата сграда. Двете започват да си общуват, само дето не говорят никакъв общ език - Станка не знае нито немски, нито английски, а Петра не говори български. И така, двете сядат пред лаптопа и започват да си общуват с помощта на две компютърни програми за превод. Когато ходи на пазара или се среща с други хора, Петра пак използва компютърния превод. А в много случаи тя просто си говори на немски, хората си говорят на български - и пак отлично се разбират.\n\r\n\n\r\nШаренац: Това е абсолютно вярно. В Хамбург Петра живее съвсем сама, а в България е заобиколена от много повече хора. Те живеят в нейната кооперация, разговарят с нея, част от тях са пенсионери като нея.\r\n\n\r\nШаренац: Да. Да. Петра вече шест години живее в България - в Каварна, където дори откри художествена галерия със свои картини.\r\n\n\r\nШаренац: Докато снимах „Българската мечта“, аз наистина имах и тази цел: да се противопоставя срещу някои предразсъдъци. От балканска гледна точка ние наистина виждаме Германия като някаква перфектна страна, най-богатата държава в ЕС. И смятаме, че там едва ли не текат мед и масло. Моят филм се противопоставя срещу този стереотип и показва, че в Германия има и бедни хора, пенсионери, много от които са работили 35-40 години в своята си страна, но накрая се оказват с пенсия от 700-800 евро, с която е много, много трудно да се оцелее. Но редом с посланието ми към хората от Балканите, че в Германия не текат само мед и мляко, аз искам също да покажа на германските пенсионери, че ако не могат да оцелеят с пенсията си у дома, все още има изход и не бива да се отчайват. (…) На Балканите често наблюдаваме съдби на хора, които са работили цял живот, но на стари години не могат да живеят достойно с пенсията си. И тогава възниква ситуацията, при която в един и същи апартамент живеем цели три поколения: по-младите помагат на възрастните хора, но и самите пенсионери от своя страна помагат на по-младите. Това е нашето всекидневие.\n\r\n\r\n \r\n   ", "date": "2019.09.25", "title": "\"Българската мечта\": Филм за една германска пенсионерка у нас"}
{"url": "https://www.dnes.bg/mish-mash/2019/09/25/nai-samovliubenite-zodii.424060", "text": "Със сигурност имате приятел или приятелка, които винаги закъсняват. И колкото и да измислят причини, вие знаете, че истината е една - просто са прекарали твърде много време пред огледалото. Най-вероятно са сменили няколко тоалета, обувките не са били подходящи, а гримът им никога не е точният нюанс.\r\n \r\nИ докато някои хора го правят с цел да се разкрасят, то други прекаляват и започват даже да се вманиачават в това да бъдат перфектни. Колкото и да търсите причина защо някои от нас са по-суетни, то отговорът е много по-лесен отколкото си мислите - зодията.\r\n \r\nЕто кои са най-самовлюбените знаци в зодиака.\r\n \r\n\r\n \r\nТе много обичат да си угаждат и не се притесняват да закъсняват за ангажиментите си, стига да изглеждат добре. Ако имате приятел/приятелка Овен, най-вероятно сте свикнали, че той/тя ще закъснеят доста за уговорената среща.\r\n \r\nНе може да им се отрече обаче, че успяват да изглеждат добре и перфектно знаят как да съчетават тоалета си. И колкото и да ги чакате, никога не може да им се разсърдите, защото виждате, че си е заслужавало.\r\n \r\n", "date": "2019.09.25", "title": "Най-самовлюбените зодии"}
{"url": "https://www.dnes.bg/index/2019/09/25/66-partii-i-koalicii-v-mestniia-vot-koi-s-kakyv-nomer.423994", "text": "\n66 партии и коалиции са се регистрирали за местния вот на 27 октомври.\r\nВ ЦИК днес бяха изтеглени чрез жребий номерата им в бюлетината за изборите.\r\nГЕРБ ще се яви под номер 43, а \"БСП за България\" е с номер 56. На \"Атака\" се падна номер 4, а на АБВ - 14.\r\nНФСБ е под номер 8, ВМРО с 34, Демократична България е с номер 66.\r\nРегистрация е отказана на 6 партии и коалиции, предаде \"Фокус\".\r\nЕто и как се подредиха регистрираните политически сили в интегралната бюлетина:\r\nБЪЛГАРСКИ ЗЕМЕДЕЛСКИ НАРОДЕН СЪЮЗ - 33- 1\r\nПП БЪЛГАРСКА НОВА ДЕМОКРАЦИЯ - 2\r\nПП СОЦИАЛДЕМОКРАТИЧЕСКА ПАРТИЯ (СДП) - 3\r\nПартия \"АТАКА\"-4\r\nБългарски демократичен център - БДЦ - 5\r\nПП Глас Народен - 6\r\nПП Политическо Движение Социалдемократи - 7\r\nПартия \"НАЦИОНАЛЕН ФРОНТ ЗА СПАСЕНИЕ НА БЪЛГАРИЯ\" - 8\r\nПП ДВИЖЕНИЕ ГЕРГЬОВДЕН - 9\r\nПП \"СВОБОДА\" - 10\r\nПП ПРЯКА ДЕМОКРАЦИЯ -11\r\nПартия \"ПОДЕМ\" - 12\r\nКП \"КАУЗА ПЛОВДИВ\" - 13\r\nПП АБВ (Алтернатива за българско възраждане) - 14\r\nПП НАЦИОНАЛНО ДВИЖЕНИЕ ЗА ПРАВА И СВОБОДИ - 15\r\nПП ДВИЖЕНИЕ ИНИЦИАТИВА ЗА БОТЕВГРАДСКА ОБЩИНА - 16\r\nПП \"МОРЕ\" - 17\r\nПартия \"БЪЛГАРСКО НАЦИОНАЛНО ОБЕДИНЕНИЕ\" - 18\r\nКП СЪЮЗ ЗА ПЛОВДИВ-19\r\nПартия ПП ДВИЖЕНИЕ \"НАПРЕД БЪЛГАРИЯ\" - 20\r\nПартия \"СЪЮЗ НА СВОБОДНИТЕ ДЕМОКРАТИ\" - 21\r\nПартия \"НОВА АЛТЕРНАТИВА\" - 22\r\nПартия \"ДВИЖЕНИЕ БЪЛГАРИЯ НА ГРАЖДАНИТЕ\" - 23\r\nПартия \"НОВОТО ВРЕМЕ\"- 24\r\nПартия \"СОЦИАЛИСТИЧЕСКА ПАРТИЯ БЪЛГАРСКИ ПЪТ\"- 25\r\nКП \"АЛТЕРНАТИВАТА НА ГРАЖДАНИТЕ\" - 26\r\nКП \"Ние, Гражданите\" - 27\r\nПартия \"ДВИЖЕНИЕ 21\"- 28\r\nПП ОБЕДИНЕН БЛОК НА ТРУДА БЪЛГАРСКИ ЛЕЙБЪРИСТИ - 29\r\nПолитическа партия ЕДИННА НАРОДНА ПАРТИЯ - 30\r\nПартия \"БЪЛГАРСКИ СЪЮЗ ЗА ДИРЕКТНА ДЕМОКРАЦИЯ\" - 31\r\nПартия СРЕДНА ЕВРОПЕЙСКА КЛАСА - 32\r\nПП ЗЕМЕДЕЛСКИ НАРОДЕН СЪЮЗ- 33\r\nПартия \"ВМРО – БЪЛГАРСКО НАЦИОНАЛНО ДВИЖЕНИЕ\" - 34\r\nПартия \"БЪЛГАРСКА СОЦИАЛДЕМОКРАТИЧЕСКА ПАРТИЯ\" - 35\r\nПП ЕВРОРОМА -36\r\nПартия \"БЪЛГАРИ ЗА АЛТЕРНАТИВА НА СТРАХА, ТОТАЛИТАРИЗМА И АПАТИЯТА\" („БАСТА“) - 37\r\nПП БЪЛГАРСКИ ДЕМОКРАТИЧЕСКИ ФОРУМ - 38\r\nПП НАРОДНА ПАРТИЯ СВОБОДА И ДОСТОЙНСТВО- 39\r\nПартия \"НАЦИОНАЛНА РЕПУБЛИКАНСКА ПАРТИЯ\" - 40\r\nПартия \"ДВИЖЕНИЕ НАШИЯТ ГРАД\" - 41\r\nПП партия на ЗЕЛЕНИТЕ - 42\r\nПП ГЕРБ - 43\r\nПартия Българска демократична общност - 44\r\nПартия \"ХРИСТИЯНРЕФОРМИСТКА ПАРТИЯ\" - 45\r\nПП ОБЕДИНЕНИ ЗЕМЕДЕЛЦИ - 46\r\nПартия \"ХРИСТИЯНДЕМОКРАТИЧЕСКА ПАРТИЯ НА БЪЛГАРИЯ\" - 47\r\nПП ВЪЗРАЖДАНЕ- 48\r\nПП \"ЗЕМЕДЕЛСКИ СЪЮЗ АЛЕКСАНДЪР СТАМБОЛИЙСКИ\" - 49\r\nПолитическа партия \"МИР\" - 50\r\nПП ВОЛЯ – 51\r\nПП ДОСТ – 52\r\nПартия \"НИКОЛА ПЕТКОВ\" - 53\r\nПП НАЦИОНАЛНА ПОЛИТИЧЕСКА ПАРТИЯ БЪЛГАРЕ (НППБ) - 54\r\nПП Движение за права и свободи - ДПС- 55\r\nКП \"БСП ЗА БЪЛГАРИЯ\" - 56\r\nПартия \"Национално движение за стабилност и възход\" (НДСВ ) -57\r\nКП Движение ЗАЕДНО за промяна - 58\r\nПартия \"РЕД, ЗАКОННОСТ И СПРАВЕДЛИВОСТ\" - 59\r\nПП ОБЕДИНЕНА СОЦИАЛДЕМОКРАЦИЯ - 60\r\nПП БЪЛГАРСКИ СОЦИАЛДЕМОКРАТИ - 61\r\nПартия Български демократичен съюз \"РАДИКАЛИ\" - 62\r\nПартия РАДИКАЛДЕМОКРАТИЧЕСКА ПАРТИЯ В БЪЛГАРИЯ - 63\r\nПП СЪЮЗ НА ДЕМОКРАТИЧНИТЕ СИЛИ - 64\r\nПП ДВИЖЕНИЕ ЗА РАДИКАЛНА ПРОМЯНА БЪЛГАРСКАТА ПРОЛЕТ - 65\r\nКП \"ДЕМОКРАТИЧНА БЪЛГАРИЯ - ОБЕДИНЕНИЕ\" (ДА България, ДСБ, Зелено движение) - 66.\r\n                \n                \n                                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.09.25", "title": "66 партии и коалиции в местния вот, кой с какъв номер?"}
{"url": "https://www.dnes.bg/notifikacii/2019/09/25/kristalina-ubedi-mvf-ochakva-se-da-poeme-fonda-dnes.423998", "text": "\r\n\r\nДесноцентристки политик, израснала в България по време на комунизма, Георгиева си изгради репутация по време на дейността си за Световната банка, където сега е в отпуск от длъжността си на главен изпълнителен директор по време на процеса на номиниране в МВФ - и в Европейската комисия – като упорит технократ, шампион по отношение на равенството между половете и лидер в глобалната борба срещу изменението на климата. \r\nТя ще се сблъска с множество предизвикателства като ръководител на МВФ, кризисният кредитор в света с 1 трилион долара огнева мощ. Сред тези предизвикателства е и глобалното икономическо забавяне, предизвикано от ескалирането на търговското напрежение между САЩ и Китай.\r\nОсвен това Съединените щати, които представляват най-големият блок с права на гласуване в борда на МВФ, се оттеглиха от многостранните споразумения. Растат и рисковете на редица развиващи се пазари, като Аржентина, която миналата година получи спасителна вноска в размер на 57 милиарда долара, най-големият досега принос от МВФ.\r\nВъв вторник изпълнителният съвет на МВФ интервюира 65-годишната Георгиева, единствената кандидатка за позицията. Очаква се той да гласува за нейната номинация в сряда.\r\nГласуването е до голяма степен церемониално. Георгиева, подкрепена от френския президент Еманюел Макрон, спечели през миналия месец подкрепа от останалата част от Европейския съюз, както и мълчаливата подкрепа от САЩ.\r\n", "date": "2019.09.25", "title": "Кристалина убеди МВФ, очаква се да поеме фонда днес"}
{"url": "https://www.dnes.bg/muzika/2019/09/25/mimi-yayo-i-rudi-predstaviha-pyrvata-si-pesen.423999", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Мария Петрова - Mimi Yayo и Радослав Радославов - Руди RXDI представиха новата си песен - \"Рамо до рамо\". Видеоклипът е заснет по време на пътешествието им в Тайланд.\n\r\n\"Правихме го за спомен, не смятахме да го пускаме в социалните мрежи. Преди това започначнахме да работим върху песента, но за клип не бяхме мислили изобщо\", разказа Мария Петрова в \"България сутрин\".\n\r\nРадослав допълни, че когато са се прибрали от пътуването, са осъзнали, че са снимали много материал и имат приятели, които могат да го сглобят.\n\r\n\"За мен това беше първата екзотична дестинация, която посетих и се влюбих в това място\", сподели изпълнителката пред \r\n \r\nРадослав разказа, че това, което му е направило най-голямо впечатление в Тайланд, е, че местните живеят с идеята да правят добро.\n                    \n                    \n                \n                \n                \n                \r\nЗа Мария това е дебют в музикалната сфера.\n\r\n\"Никога не съм се занимавала професионално с музика. Това е първата ми песен. В момента работя по още две\", сподели  тя.", "date": "2019.09.25", "title": "Mimi Yayo и Руди представиха първата си песен"}
{"url": "https://www.dnes.bg/notifikacii/2019/09/25/erdogan-poiska-svoboda-mir-pravosydie-za-vseki.423987", "text": "Речта на президента на Турция Реджеп Ердоган пред Общото събрание на ООН е сред водещите теми на турския печат днес.\n\r\nВ информация, озаглавена \"Мир и справедливост за всички\", в. \"Йени шафак\" коментира, че в речта си пред ООН държавният глава на Турция се е обърнал към \"съвестта на света\".\n\r\nЕрдоган, който се обърна към световните лидери, припомни трагедията на милионите мигранти, както и смъртта на сирийчето Айлан, действията на Израел, ситуацията в Кашмир и Афганистан, драмата в Мианма, както и засилващата се ислямофобия на Запад. \n\r\nПрезидентът каза: \"Свобода за всеки, мир за всеки, правосъдие за всеки\" по време на \"историческата си реч\", която бе бурно аплодирана, пише \"Йени шафак\".\n                \n                \n                \r\nТурският държавен глава също така за пореден път припомни, че \"светът е по-голям от петте\" (постоянни членки на Съвета за сигурност на ООН).\n\r\nВ. \"Тюркие\" цитира Ердоган, който заяви още, че Турция не може сама да понесе тежестта на сирийските бежанци, и повтори призива за създаване на \"зона за сигурност\" в Североизточна Сирия. Той призова за формиране на \"мирен коридор\", широк 30 и дълъг 480 километра, като уточни, че в тази зона може да бъдат преместени 3 милиона бежанци.\n\r\n\"Светът аплодира Ердоган, който се превърна в глас на потиснатите\", пише в заглавие по темата и в. \"Стар\".\n\r\nТурският държавен глава също така за пореден път изтъкна, че зоната на изток от р. Ефрат в Сирия трябва да бъде прочистена от наличието на бойци от Силите за защита на народа (СЗН) (според Анкара СЗН са свързани с Кюрдската работническа партия - ПКК, бел. ред.), отбелязва в. \"Тюркие\", цитиран от БТА.\n\r\nПо време на речта си турският президент засегна и въпроса, свързан с използването на ядрената енергия. Ердоган подчерта, че ядрената енергия трябва или да бъде достъпна за всички държави, или да бъде изцяло забранена, пише вестникът.\n\r\nВ. \"Йени шафак\" съобщава, че речта на Ердоган е станала най-споделяното изявление в Тwitter. Стотици хиляди потребители на социалната мрежа споделяха части от изявлението на турския лидер с хаштаг #OurVoice Erdogan/SesimizErdogan. Цитати от речта на Ердоган бяха споделяни и коментирани главно на турски, английски и арабски език.\r\n ", "date": "2019.09.25", "title": "Ердоган поиска: Свобода, мир, правосъдие за всеки"}
{"url": "https://www.dnes.bg/muzika/2019/09/25/pianoto-na-toncho-rusev-veche-zvuchi-v-morsko-kazino-v-burgas.423996", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Пианото на големия български композитор Тончо Русев от днес звучи в културния център \"Морско казино\" в Бургас. Неговата внучка Елена Хаджистоянова дари пианото на родния му град, за да се докоснат до него младите таланти, разказва Bulgaria ON AIR.\r\n\r\nНа това пиано над 30 години Тончо Русев композира и аранжира едни от вечните хитове на българската музика, сред които и \"Телефонна любов\", по стихове на именития поет Ваньо Вълчев.\r\n\r\nСемейството на Русев е изпълнило волята на композитора любомото му пиано да остане в родния му град. Музикалният инструмент е закупен от Германия през 1978 г.\r\nВижте още в репортажа на Стиляна Георгиева.", "date": "2019.09.25", "title": "Пианото на Тончо Русев вече звучи в \"Морско казино\" в Бургас"}
{"url": "https://www.dnes.bg/index/2019/09/25/dadoha-na-borisov-deveti-dan-po-taekuondo-v-iujna-koreia-toi-schupi-dyska.423995", "text": "\nПремиерът Бойко Борисов бе удостоен с почетния девети дан по таекуондо в Световното седалище на бойното изкуство таекуондо \"Кукион\" в Южна Корея.\r\nДомакините направиха впечатляваща демонстрация от бойни техники пред българския гост и водената от него делегация.\r\nСлед това Борисов бе облечен в традиционното облекло за бойния спорт и сам счупи дъска.\r\nВ България имаме също много добри състезатели и треньори, много от  вашите треньори са били в България, се обърна премиерът към домакините.\r\nПо  време на режима таекуондо в България беше забранено, не можеше да се  тренира. Принципите на таекуондо са много важни, особено за младите хора  - когато си по-силен, да бъдеш по-снизходителен към слабите, да  използваш силата за мир, да бъдеш критичен към себе си, снизходителен  към другите, винаги да даваш още един шанс на противника, дисциплината, йерархията, но най-вече да не се страхуваш от нищо, каза Борисов.\r\n                \n                \n                С девети дан по таекуондо по-рано през тази година е бил удостоен и белгийският крал Филип, а през 2013 година пояс и диплома за почетен девети дан в бойното изкуство е получил и руският президент Владимир Путин, предаде \"Фокус\". Със степента в спорта са отличени малко хора, които са основно политически личности.\r\nВ края на демонстрацията таекуондистите опънаха българския и южнокорейския флаг.\r\n \r\n", "date": "2019.09.25", "title": "Дадоха на Борисов девети дан по таекуондо в Южна Корея, той счупи дъска"}
{"url": "https://www.dnes.bg/notifikacii/2019/09/25/208-000-turisti-po-malko-u-nas-i-to-predi-falita-na-tomas-kuk.423979", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        208 хиляди туристи по-малко на българското Черноморие и 10% спад през летния сезон тази година, прогнозираха в \"България сутрин\" Румен Драганов от Института за анализи и оценки в туризма и Димитър Попов от УС на Асоциация на българските туроператори и туристически агенти. В сметките обаче не влизат загубите от фалита на най-големия и стар туроператор в света - \"Томас Кук\".\n\n\n\r\nХотелиери в Слънчев бряг предвиждат огромни загуби и фалити заради банкрутирането на британския туроператор.\n\r\nПо думите на Румен Драганов към момента щетите от фалита възлизат на стойност около 36 млн. евро.\r\n                \n                \n                \"При нас е цунами, това е изключително напрежение. По-важно е какво ще правим от тук нататък. \"Томас Кук\" - UK не е фалирал, те са прекратили дейността си. Преструктурират своята програма и ще я представят на съвета на кредиторите. Може да се върне на 1 октомври обратно на пазара. Трябва да изчакаме\", коментира Драганов. \n\r\nПред  Димитър Попов изрази мнение, че не вярва да се стигне до рефинансиране и компанията в Англия да продължи да работи. \n\r\n\"Изключено е да предположа, че \"Томас Кук\" - тази фирма с такъв обем, по такъв начин ще фалира. Това, което ние трябва да направим, е нито един турист на територията на България да не пострада от наши действия - да не бъде обиден, изгонен, изхвърлен\", категоричен бе Драганов.\n\r\nСпоред Попов сигнали за фалита на \"Томас Кук\" е имало от три години и опциите за преструктуриране вече са минали. Той уточни, че положително за нас е поне това, че крахът на компанията се случва на края на летния сезон у нас и ще имаме време да вземем мерки.\n\r\nРумен Драганов призова за създаване на Национална хотелска асоциация и Национална асоциация на туроператорите и туристическите агенции, както и финансова помощ за хотелите, които са засегнати.", "date": "2019.09.25", "title": "208 000 туристи по-малко у нас, и то преди фалита на \"Томас Кук\""}
{"url": "https://www.dnes.bg/world/2019/09/25/hvanaha-47-migranti-pri-opit-da-minat-ot-turciia-v-bylgariia.423997", "text": "Турски екипи по охраната в района на град Къркларели край турско-българската граница са заловили 47 нелегални мигранти при опит да преминат в България.\r\n\r\nМигрантите са били разкрити при акция на екипи на местната жандармерия, разделени на три групи. Те се укривали в района на селищата Демиркьой и Кофчаз, които са най-близо до ГКПП Дерекьой/Малко Търново/.\r\n\r\nПри проверката властите са установили, че мигрантите са граждани на Пакистан, Афганистан и Иран.\r\n\r\nВсички са били предадени на областната дирекция по миграция, за да бъдат върнати обратно, предаде БТА.\r\n\r\nВластите са арестували и лице, заподозряно като организатор на нелегален канал за прехвърляне на мигранти през турско-българската граница. Името му не се съобщава.\r\n ", "date": "2019.09.25", "title": "Хванаха 47 мигранти при опит да минат от Турция в България "}
{"url": "https://www.dnes.bg/temida/2019/09/25/ima-praven-interes-da-se-vyzobnovi-deloto-sreshtu-polfriiman.424014", "text": "Прокуратурата имала правен интерес да поиска възобновяване на делото срещу Джок Полфрийман, който беше пуснат предсрочно от затвора, след като изтърпя 12 години от наложената му 20-годишна присъда за убийството на студента Андрей Монов през 2007 г., смята министърът на правосъдието Данаил Кирилов.\r\nОказа се, че консулът на Австралия е поискал среща с него, но самият Кирилов призна я е пропуснал, защото била по времето, когато се обсъждаха промените в НПК и НК в парламента и той присъства на дебата в пленарната зала.\r\nТака че правосъдният министър не знае дали е вярно, че Полфрийман има издаден от австралийското консулство в Атина издаден временен паспорт (пасаван).\n\n\n\r\n                    \n                    \n                \n                \n                \n                С пасавана лицето може да бъде идентифицирано, но тълкуването дали с него може да напусне страната, се пада на Главна дирекция \"Български документи за самоличност\".\r\n\"Той вече не е в заведение, което е в компетентността на затворническата администрация“, каза Кирилов и призна, че държавата не може да осуети свободното придвижване на човек, който не изтърпява присъда.\r\nВъпреки че подкрепи прокуратурата, която поиска възобновяване на делото срещу Полфрийман, министърът не се ангажира да прогнозира кога ще има решение, защото всичко зависило от случайното разпределение на делата.\r\nГлавният прокурор Сотир Цацаров поиска вчера от Върховния касационен съд да спре условното предсрочно освобождаване на Джок Полфрийман и да бъде възобновено съдебното дело за това освобождаване. \n\r\n\r\n ", "date": "2019.09.25", "title": "Има правен интерес да се възобнови делото срещу Полфрийман"}
{"url": "https://www.dnes.bg/notifikacii/2019/09/25/greta-tunberg-poluchi-alternativnata-nobelova-nagrada.424012", "text": "Младата шведска екоактивистка Грета Тунберг, икона на борбата срещу климатичните промени, бе удостоена днес с наградата \"Райт Лайвлихуд\", известна като Алтернативна Нобелова награда и връчвана ежегодно от шведска частна фондация, предаде Франс прес.\r\nШестнайсетгодишното момиче получава това отличие като \"вдъхновител и носител на политическите искания в полза на спешни действия за климата, съобразени с научните данни\", се казва в комюнике на фондацията.\r\nТунберг е мощен глас на младото поколение, което ще се сблъска с последиците от днешната неспособност на политиците да спрат климатичните промени. Решимостта й да не се примирява с надвисналата климатична катастрофа вдъхнови милиони нейни връстници също да надигнат глас и да настояват за незабавни мерки за климата, отбелязва журито, цитирано от ТАСС.\r\n                \n                \n                Същата награда получава и правозащитничката от Сахара Аминату Хайдар заради участието си в битката за самоопределение на населението в Западна Сахара.\r\nАдвокатката Го Цзянмей става носител на наградата за своята \"новаторска и упорита дейност в защита на правата на жените в Китай\".\r\nСдружението \"Яномами Хутукара\" и говорителят му Дави Копенава получават отличието \"за мъжество и решимост в борбата за защита на горите и биоразнообразието в Амазония, земите и културата на коренните народи\".\r\nНаградата \"Райт Лайвлихуд\" е създадена през 1980 г. от шведския филантроп с германски произход Якоб фон Юкскюл, който става депутат от групата на Зелените в Европейския парламент след отказа на фондация \"Нобел\" да създаде награда за екология и развитие.\r\nПризът се присъжда всяка година на личности, организации и представители на обществени движения, които работят за решаване на най-острите проблеми на човечеството.\r\nТази година за наградата бяха предложени 142 кандидатури от 59 страни, посочва ДПА.", "date": "2019.09.25", "title": "Грета Тунберг получи Алтернативната Нобелова награда"}
{"url": "https://www.dnes.bg/eu/2019/09/25/gradskiiat-transport-v-briuksel-bezplaten-pod-25-i-nad-65-g.424003", "text": "Градският транспорт в Брюксел ще бъде безплатен за пътуващи под 25 и над 65-годишна възраст. Това реши Управителният съвет на компанията STIB, която оперира метрото, автобусите и трамваите в столицата на Белгия.\n\r\nНовата мярка, която ще струва на общината 12 милиона евро годишно, цели да насърчи използването на градския транспорт вместо автомобили. Тя идва, след като на местните избори миналия октомври няколко партии настояха за безплатен градски транспорт. Идеята беше подета от решението на съседен Люксембург да премахне заплащането на градския транспорт и влаковете от следващото лято.\n\r\nБезплатният транспорт е част от следизборното споразумение, подписано от шестпартийната коалиция, управляваща в Брюксел. Тя си поставя за цел да направи белгийската столица въглеродно неутрална (нулеви СО2 емисии) до 2050 г.\n                    \n                    \n                \n                \n                \n                \r\nСпоред белгийската обществена телевизия RTBF премахването на билетите за определени възрастови групи е част от по-широк план за улесняване на мобилността в столичния регион. Той предвижда ограничаване на скоростта в града до 30 км/ч, изграждане на повече велоалеи, пускане на нови линии на градския транспорт и удължаване на трамвайната мрежа.\n\r\nГрадският транспорт в Брюксел беше безплатен за пенсионерите допреди 10 г., но финансовата криза принуди компанията за градски транспорт да въведе годишни карти от 60 евро за възрастните хора. Ученическата и студентската карта е 50 евро годишно.\n\r\nЦената за едночасово пътуване с градския транспорт в Брюксел е 2,10 евро.\r\n ", "date": "2019.09.25", "title": "Градският транспорт в Брюксел безплатен под 25 и над 65 г."}
{"url": "https://www.dnes.bg/politika/2019/09/25/sled-znakovi-ubiistva-shte-padne-li-sykratenoto-sydebno-sledstvie.424005", "text": "Намаляването на присъдата с 1/3 при тежки престъпления и съкратеното съдебно следствие за тежки престъпления отпадна като възможност от Наказателно-процесуалния кодекс. Депутатите и от ляво, и от дясно приеха промените без възражения на първо четене, внесени от БСП, Обединени патриоти и \"Воля“.\r\nВ същото време обаче беше прието и предложението на ГЕРБ за промени Наказателния кодекс, където съкратеното съдебно следствие остава в сила, като редуцирането на присъдите може да е с 1/5.\r\nКакви точно ще са окончателните промени тепърва ще стане ясно, след като бъдат обсъдени и на второ четете в пленарната зала.\n\n\n\r\n                    \n                    \n                \n                \n                \n                До поправките в стигна след общественото недоволство заради бруталните убийства на 7-годишната Криси от село Сотиря, 24-годишната Вероника Здравкова, Виктория Маринова от Русе, чиито убийци си признаха жестоките престъпления и така намалиха присъди си, възползвайки се от съкратеното съдебно следствие.\r\nОбединени патриоти предложиха съкратено съдебно следствие да не се допуска при умишлено причиняване на смърт или тежка телесна повреда. Същата поправка внесоха и от БСП, само че социалистите настояваха да се запази възможността за провеждане на съкратен процес при някои обстоятелства.\r\nМакар че подкрепиха поправките в НПК от ГЕРБ предупредиха, че ако падне съкратеното съдебно следствие делата ще се точат години, а убийците ще са на свобода.\r\nТака че на първо четете бяха приети и внесените от мнозинството изменения в Наказателния кодекс от ГЕРБ.\r\nС тях съкратеното следствие се запазва, но съдът вече няма да е длъжен да прилага по-лека присъда.\r\nПромените в \"чл. 58 а“ от НК регламентират, че когато умишлено са нанесени телесна повреда, убийство, блудство и изнасилване, при признаване на вина и по преценка на съдебния състав, да може да се намалява определеното наказание „лишаване от свобода“ с 1/5, а не с 1/3, както досега.\r\nОсвен това мнението на прокуратурата също ще се зачита.\r\nСпоред Анна Александрова от ГЕРБ, която оглавява правната комисия в НС, законотворците дължат на обществото по-силно чувство за справедливост.\r\n\"Дискусията за въвеждането на съкратеното съдебно следствие започна още през 2006 г, защото делата продължаваха с години, затворите бяха препълнени и се наложи прекратяването на 200 000 дела поради изтекла давност и съответно извършителите бяха пуснати на свобода“, коментира тя.\r\nАлександрова даде като пример тройният убиец от столичния квартал \"Гео Милев“, делото срещу което продължи 16 години.\r\nВ крайна сметка убиецът получи присъда от 16 години затвор.\r\nЖестокото престъпление беше извършено от 18-годишния по това време Димитър Кънчев през 1997 година. Първоначално той прави самопризнания и описва детайлно как е застрелял баща си и мащехата си и е прерязал гърлото на 4-годишното си братче.\r\nПо-късно променя драстично показанията си и делото започва да се точи.\r\n\"Справедливо ли е това“, риторично попита Александрова. Според нея, ако бъде премахнат съкратеният процес, делата отново ще се проточват с години.\r\nЧервената шефка Корнелия Нинова обаче отсече, че трябва да се отчете мнението на близките на пострадалите, които искат максимални присъди за убийците и изнасилвачите.\r\n\"Обида към тези хора е да твърдите, че някои ги разкарва насила. Какво е това да се подиграва с мъката на тези хора“, скочи тя на правосъдния министър Данаил Кирилов, който обвини социалистите, че са завели хората от Сотиря, които миналата седмица дойдоха на протест пред парламента, на заседанието на правната комисия, на която се обсъждаха промените в НПК и НК. \"Ако търсим ефективно правно решение, трябва да премахнем политическото състезание\", призова пък Кирилов.\r\n ", "date": "2019.09.25", "title": "След знакови убийства: Ще падне ли съкратеното съдебно следствие? "}
{"url": "https://www.dnes.bg/sport/2019/09/25/bylgarski-mma-shampion-debiutira-na-arenata-na-senshi.424015", "text": "Един от силните ни ММА бойци и многократен шампион Александър Евстатиев ще направи своя дебют на професионалната арена на . На 26 октомври в Двореца на културата и спорта във Варна черният ни колан по карате ще се изправи срещу световния шампион по киокушин от Казахстан Андрей Котов. Сблъсъкът между двамата ще е в категория до 75 кг по правилата на Професионалната лига на Световния киокушин съюз.\n\r\nЕвстатиев е възпитник на варненския клуб \"Десант\". Той тренира бойни спортове от 20 години, а изкуството, в което самият той се чувства най-силен, е карате киокушин.\r\n31-годишният ни боец има зад гърба си повече от 80 аматьорски срещи по киокушин, участвал е в на състезания по правилник на муай тай, граплинг и има стабилен актив от постижения на ММА сцената. През 2012 г. взима участие в първото световно първенство за аматьори по ММА в Санкт Петербург, организирано от М-1. На професионалния ММА ринг има седем срещи, четири от които завършват с победа за него.\n                    \n                    \n                \n                \n                \n                \r\nОпонентът на Евстатиев – 25-годишният Андрей Котов, е световен и национален шампион по киокушин на Казахстан за 2018 г. През миналата година грабва медал и от престижното международно Азиатско първенство. На 26 октомври в Двореца на културата и спорта във Варна той ще се качи на арената на SENSHI за втори път.\n\r\nПрез юли на специалното издание SENSHI Cup Котов се би срещу беларусин. В заключителния рунд казахстанецът получи няколко много сериозни аркади по лицето си, заради които той не можа да продължи в допълнителния рунд и отстъпи пред съперника си. Сега Котов ще трябва да премине през майсторството на българина, за да грабне титла от зрелищната гала.\n\r\nЗа повече информация относно предстоящите сблъсъци на SENSHI на 26 октомври, от 19 часа, в Двореца на културата и спорта, следете фейсбук страницата , както и профила на SENSHI в Instagram - \n\r\nБилетите за зрелищната гала вече са в продажба в мрежата на  на цени от 10 лв. и 20 лв.", "date": "2019.09.25", "title": "Български ММА шампион дебютира на арената на SENSHI"}
{"url": "https://www.dnes.bg/mestni-izbori-19/2019/09/25/ivancheva-aut-ot-izborite-za-kmet-zakysnia-sys-7-minuti.424018", "text": "Десислава  на предстоящите местни избори, съобщи БНР.\r\nОбщинската избирателна комисия в столицата отказала да регистрира бившия кмет на район \"Младост\", става ясно от съобщение на Комисията.\n\r\nМотивът е, че предложението за кандидатурата ѝ е внесено от Християндемократическа партия на България  \r\nДокументите за регистрация са били подадени в 17:07 часа вчера при краен срок до 17:00 часа.", "date": "2019.09.25", "title": "Иванчева аут от изборите за кмет, закъсня със 7 минути  "}
{"url": "https://www.dnes.bg/obshtestvo/2019/09/25/pochina-pisateliat-i-poet-liubomir-levchev.424019", "text": "Писателят Любомир Левчев почина на 84-годишна възраст, съобщава агенция \"Фокус\".\n\r\nЛевчев е български поет и писател, народен деятел на изкуството и културата. Баща е на поета Владимир Левчев и на художничката Марта Левчева.\n\r\nРоден е на 29 април 1935 г. в Троян. Завършва гимназия в София и висше образование в Софийския университет \"Климент Охридски\", специалност \"Библиография и библиотекознание\" към Философско-историческия факултет.\n\r\nПървата му книга \"Звездите са мои\" е издадена през 1957 г., а общо 58 негови книги са преведени в 36 страни. Автор на три романа и на сценарии за филмите \"Мълчаливите пътеки\", \"Гибелта на Александър Велики\" и \"Сладко и горчиво\".\r\n                    \n                    \n                \n                \n                \n                Работи в Радио София и вестник \"Литературен фронт\". От 1972 до 1975 г. е заместник-председател на НС на ОФ. По-късно е първи заместник-председател на Комитета за култура. Председател на Съюза на българските писатели от 1979 до 1988 г.\r\nНосител е на най-висшето държавно отличие в Народна република България за приноси в областта на науката, изкуствата и културата – Димитровска награда за 1972 г.\n\r\nПочетен гражданин е на Смолян и София. \r\n ", "date": "2019.09.25", "title": "Почина писателят и поет Любомир Левчев"}
{"url": "https://www.dnes.bg/world/2019/09/25/putin-predlaga-moratorium-vyrhu-raketite-v-evropa.423985", "text": "Руският президент Владимир Путин е изпратил на 19 септември до столиците на няколко десетки страни, включително всички членки на НАТО, послание, в което предлага мораториум върху разполагането на ракети със среден и малък обсег в Европа и други региони, пише \"Комерсант\".\n\r\nВестникът се позовава на пожелал анонимност дипломат от страна, членуваща в Северноатлантическия съюз. Русия и по-рано е предлагала на НАТО подобни договорености, но алиансът не прояви интерес, припомня той.\n\r\nДопитване на изданието показало, че Кремъл е изпратил аналогични послания и на редица държави извън НАТО, например на Китай. Писма са получили също върховният външнополитически представител на ЕС Федерика Могерини и генералният секретар на НАТО Йенс Столтенберг.\n                    \n                    \n                \n                \n                \n                \r\nСпоред събеседник на \"Комерсант\" в една от страните-получателки НАТО не разглежда сериозно предложението на Москва, защото смята, че Русия вече е разположила такива ракети на своя територия. Посланието на Путин обаче сочи, че Москва е готова да докаже правотата си с дела, заявява всекидневникът, цитиран от БТА.\n\n\n\n\r\n\"Бих желал да отбележа, че осъществяването на подобна схема (мораториум, бел. на изданието) ще изисква допълнителни мерки за проверка, особено при положение, че на територията на Европа вече са разположени пускови установки за ракети със среден обсег. Готови сме да обсъдим съответните технически аспекти\", се казва в документа, цитиран в материала.\n\r\nСлед подписването на Договора за ликвидиране на ракетите със среден и малък обсег (ДРСМО) и до началото на 2000-те години Русия и САЩ провеждаха взаимни инспекции, за да се убедят, че забранените ракети се унищожават, а нови не се произвеждат и не се разполагат. Оттогава обаче не е имало инспекции в рамките на договора, при все че периодично са били свиквани заседания на специалната консултативна комисия.\n\r\nПо-рано тази година Вашингтон и Москва спряха да изпълняват ангажиментите си по договора, сключен в края на 1987 г. между СССР и САЩ. Двете страни неведнъж си отправяха взаимни обвинения, че нарушават споразумението.\n\r\nОт писмото на Путин става ясно, че Русия е готова да договаря със страните от НАТО мерки за проверка дори без ДРСМО, подчертава вестникът.\n\r\nОще преди година, щом се разбра, че ДРСМО скоро ще се разпадне, Москва предложи на Вашингтон да се подпише на най-високо равнище съвместно изявление за недопускане на ядрена война и укрепване на стратегическата стабилност. Проектодокументът беше предаден на Вашингтон още през октомври 2018 г. В него се посочваше, че в \"ядрена война не може да има победители и тя никога не бива да започва\". Подобни изявления е имало и по време на Студената война, при управлението на Леонид Брежнев в Русия. САЩ и до днес не са отговорили на инициативата на Москва. Вашингтон и съюзниците му засега не са дали отговор и на новото послание на руския президент, отбелязва \"Комерсант\".\n\r\n ", "date": "2019.09.25", "title": "Путин предлага мораториум върху ракетите в Европа"}
{"url": "https://www.dnes.bg/world/2019/09/25/boris-djonsyn-si-trygna-po-rano-ot-niu-iork-leti-speshno-za-london.424004", "text": "След като съдът обяви за незаконно разпускането на парламента във Великобритания, Борис Джонсън прекъсна посещението си в Ню Йорк за Общото събрание на ООН и отлетя отново към Лондон, предават Sky News, цитирани от агенция \"Фокус\".\r\nДжонсън се завръща в родината си на фона на призиви за оставката му заради решението му да прекрати временно работата на парламента в Лондон.\r\nСлед като Върховният съд на Обединеното кралство постанови, че решението на премиера Борис Джонсън за пророгация на законодателния орган е незаконно, председателят на Камарата на общините Джон Бъркоу настоя, че парламентът трябва да се „свика без забавяне“.\r\nВ изявление той подчерта: „Приветствам решението на Върховния съд, съгласно което пророгацията на парламента е незаконна. Съдиите отхвърлиха твърдението на правителството, че закриването на парламента за пет седмици е просто стандартна практика, за да се даде възможност за ново изказване на кралицата.Като стигнаха до заключението си, те потвърдиха правото и задължението на парламента да се събере в този решаващ момент... Като въплъщение на нашата парламентарна демокрация, Камарата на общините трябва да се свика незабавно. За тази цел сега спешно ще се консултирам с партийните лидери\".\r\n ", "date": "2019.09.25", "title": "Борис Джонсън си тръгна по-рано от Ню Йорк, лети спешно за Лондон"}
{"url": "https://www.dnes.bg/zvezdi/2019/09/25/mariia-ilieva-i-papi-hans-izdadoha-vryzkata-si.424007", "text": "Мария Илиева може да е издала, че наистина има романтична връзка с Папи Ханс, смятат феновете. Слухове, че двамата са заедно, се появиха още през пролетта, но никой от двамата така и не ги е потвърдил.\r\nПреди няколко дни Папи публикува своя снимка от Оклахома, САЩ. Той е без риза и се наслаждава на гледката на плажа, а фенките му направиха много комплименти за тялото.\r\n \r\nЗабелязва се, че именно Мария Илиева също е коментирала снимката на певеца и писател, като е поставила емотиконки на сърчице и на зайче. Затова интернет потребителите смятат, че така двамата са издали за връзката си.\r\n \r\n\"Мама със сигурност е права\", написал е на снимката Папи Ханс, който скоро пусна и нова песен със заглавието \"Мама каза\".\r\n\r\n", "date": "2019.09.25", "title": "Мария Илиева и Папи Ханс издадоха връзката си?"}
{"url": "https://www.dnes.bg/index/2019/09/25/efektyt-na-dominoto-tri-filiala-na-tomas-kuk-obiaviha-falit.424020", "text": "Германският и полският филиал на британския туроператор \"Томас Кук\" съобщиха, че обявяват фалит, след като компанията майка прекрати дейност по-рано тази седмица.\n\r\nФалитът на най-стария туроператор в света поставя в затруднение стотици хиляди туристи, а местните туристически сектори се готвят за сериозен финансов удар.\n\r\nОколо 140 000 души в момента пътуват с германското подразделение на \"Томас Кук\" или неговите брандове Некерман, Йогер турс, Еър марин и Бухер райзен, отбелязва ДПА, цитирана от БТА.\n\n\n\r\nНа чартърната авиокомпания Кондор - друго германско подразделение на \"Томас Кук\", е обещан спасителен заем от 380 милиона евро (419 милиона долара) от германското правителство и провинция Хесен, за да покрие нуждите си за шест месеца, съобщи Асошиейтед прес. Авиокомпанията заявява, че е печеливша, но се нуждае е от пари в брой, за да работи през зимния сезон.\n                \n                \n                \r\n\"Томас Кук\" в Германия също е поискал от Берлин мостов заем. Не е ясно в какъв точно размер. Щефани Берк, ръководителка на германското подразделение на Томас Кук, каза, че преговорите за съжаление не са довели до краткосрочно решение.\n\r\nРъководството на полското подразделение на \"Томас Кук\" - Некерман Полска - съобщи днес, че компанията обявява фалит.\n\r\nПрез идните дни ръководството на компанията ще подаде в Районния съд на Варшава заявление за фалита на Некерман Полска, се посочва в разпространено съобщение, цитирано от ТАСС.\n\r\nКъм момента с тази компания в различни страни по света на почивка се намират 3600 души.\n\r\nДнес компанията е спряла продажбите на туристически пакети за 48 часа и е отменила редица полети.\r\nАвстрийското подразделение на британския туроператор Томас Кук обяви неплатежоспособност и намерение да реорганизира бизнеса си, съобщи ТАСС, позовавайки се на Австрийската телеграфна агенция (АПА).\n\r\nТомас Кук Австрия възнамерява по-късно днес да подаде заявление в съда за започване на процедура по фалит. Компанията взе това решение след такава стъпка на германското подразделение на британския туроператор. Тя възнамерява след реорганизация да продължи бизнеса самостоятелно. В понеделник Томас Кук Австрия прекрати продажбата на пакети и обяви невъзможност да изпълни планираните пътувания.\n\r\n\r\n ", "date": "2019.09.25", "title": "Ефектът на доминото: Три филиала на \"Томас Кук\" обявиха фалит"}
{"url": "https://www.dnes.bg/index/2019/09/25/zabraveno-video-otkradnat-karavadjo-i-edin-mafiot-s-maketno-nojche.423926", "text": "В продължение на 350 години шедьовърът на Караваджо \"Рождество със Свети Франциск и Свети Лаврентий\" виси в църква в Палермо, докато един ден, през октомври 1969 година, двама мъже не я изрязват от рамката й и не я прибират.\r\nДълго време ФБР издирвало картината, дори я включило в списъка си с „най-търсени предмети“. А сега, 50 години по-късно, на бял свят се появява и видео, в което свещеникът Роко Бендето, който работил в църквата „Сан Лоренцо“, разказва подробности около кражбата.\r\n\"Няколко месеца по-късно писмо пристигна в дома ми. В него крадците пишеха: Картината е у нас, ако искате да си я получите обратно, трябва да публикувате обява във в. Giornale di Sicilia“, разказва Бендето пред режисьорa Масимо Д' Анолфи, който искал да направи документален филм за откраднати картини.\r\n                \n                \n                Обявата трябвало да служи като сигнал за Коза Ностра, че църквата е готова да преговаря. Две седмици след като обявата се появила във вестника, свещеникът получил второ писмо. Tози път със заплаха.\r\n\"Съобщението бе  придружено с част от платното. Малко парче, което трябваше да ми покаже, че те наистина държат Караваджо“, спомня си Бендето.\r\n\"Мафията е направила с картината това, което прави с всеки отвлечен. Те са изпратили парче от шедьовъра, точно както биха изпратили ухо или пръст от човек“, казва  Д' Анолфи, който следващия месец ще представи цялото интервю в Палермо. Неговият събеседник – Бендето, умира през 2003 година.\r\nВторото писмо също изисквало публикуването на обява във вестника, но този път ръководството на църквата отказало. Те заподозрели, че Бендето е откраднал картината на Караваджо. За кратко полицията разследва свещеника.\r\nБлизо 50 години съдбата на \"Рождество със Свети Франциск и Свети Лаврентий\" е неясна. Появяват се дори спекулации, че плъховете са я изяли, след като е била оставена да гние. Бендето разказва на  Д' Анолфи за връзката на мафията с шедьовъра 17 години преди през 2018 г. полицията да признае, че някога тя е висяла на стената на известният италиански мафиот Гаетано Бадаламенти.\r\nЧлен на семейството на Бадаламенти се свързал с арт дилър в Швейцария и полицията го засякла. Вярва се, че платното може и да се намира там в момента.\r\nПрез 1970 година Бендето отново получава съобщение. Този път от друг свещеник в град на 12 мили от Палермо – Карини. Той му казва, че е видял снимка на открадната картина.\r\nВ Карини също изчезнала картина от местната църква. Когато свещеникът там се договаря с мафията да му я върнат, две момчета пристигат със снимки на две картини. Едната си е неговото откраднато платно. Другата – снимка на „Рождество със Свети Франциск и Свети Лаврентий“. Бендето веднага отишъл в полицията, за да им съобщи новата информация. Но те така и не направили нищо.\r\n\"В продължение на години властите знаеха къде е шедьовъра. Беше в провинцията край Палермо. Мафиотите я използваха, за да демонстрират властта си“, казва Бендето пред  Д' Анолфи. В края на 90-те информаторът Салваторе Канцеми казва пред съда, че картината била излагана на показ по време на срещи между двама мафиотски босове, за да се демонстрира престиж.\r\n\"20 години след кражбата и само две години преди да умре, Бендето ми разкри това, което властите откриха едва миналата година“, казва  Д' Анолфи пред The Guardian. Според последната информация, след смъртта на Бадаламенти, картината е изпратена в Швейцария.\r\nБендето винаги е отказвал да говори с журналисти. Дори и преди кражбата на картината. Тогава журналист от RAI го потърсил за да направи материал за Караваджо. Свещеникът отказал, тъй като нямало достатъчно мерки за сигурност в църквата, а ако масово се разберяло за картината, то кражбата й била неизбежна. Неговите думи се превърнали в предсказание. Няколко месеца по-късно, платното вече липсвало.\r\nДо миналата година интервюто било заключено в сейфа на  Д' Анолфи. Тогава той не е знаел колко важни всъщност са думите на Бендето. \r\n ", "date": "2019.09.25", "title": "Забравено видео, откраднат Караваджо и... един мафиот с макетно ножче "}
{"url": "https://www.dnes.bg/muzika-drugi/2019/09/25/obvineniiata-uspiaha-domingo-niama-da-pee-v-metropolitan.423964", "text": "Испанският тенор Пласидо Доминго,обвинен от няколко жени в сексуален тормоз, се е съгласил да отмени всичките свои бъдещи участия в представления на нюйоркската Метрополитан опера, съобщиха осведомителните агенции. \r\n\r\nДнес той трябваше да пее на тази сцена в \"Макбет\" на Верди, но ден преди това заяви, че е поискал да се оттегли и молбата му е била удовлетворена. \r\n\r\nВ съобщението на операта се казва, че между нея и певеца е било постигнато споразумение, че той ще се откаже от всички свои ангажименти и че решението влиза в сила незабавно. Певецът заявява, че не е съгласен с твърденията по негов адрес, но заради създалата се атмосфера на обвинения без доказателства и за да не пречи на колегите си, е решил да се откаже от спектаклите в Метрополитан.\r\n\r\nВместо него днес партията на Макбет ще изпълнява сърбинът Желко Лукич. ", "date": "2019.09.25", "title": "Обвиненията успяха, Доминго няма да пее в Метрополитан"}
{"url": "https://www.dnes.bg/stranata/2019/09/25/mlad-myj-zagina-na-am-struma-dokato-pomaga-na-maika-si.423965", "text": "Млад мъж загуби нелепо живота си при тежка катастрофа на АМ \"Струма\" в района на Мало Бучино. \r\n\r\nБлизки на семейството разказаха, че по-рано на същото място катастрофира майка му, заради аквапланинг, който се образува на магистралата от падналия дъжд, съобщава bTV. Синът отишъл да помогне с транспортирането на колата. Докато бил в колата си обаче, е пометен от друг автомобил, който също попада в аквапланинг. \r\n\r\nВеднага са повикани медицински екипи, а към мястото на трагедията поели три линейки. Пристигналите медици от спешната помощ не успяват да спасят живота му.\r\n\r\nПочиналият мъж е на 29 г., оставя вдовица и сираче. \r\n\r\nПо същото време и на същото място при друга катастрофа мъж и жена са тежко пострадали. Мъжът е на 39 г. с множество травми. Жената е на 36 г. и е със съмнение за счупен таз. И двамата са откарани във ВМА.", "date": "2019.09.25", "title": "Млад мъж загина на АМ \"Струма\" докато помага на майка си"}
{"url": "https://www.dnes.bg/usa/2019/09/25/shte-ima-li-impiichmynt-za-trymp-toi-lov-na-veshtici.423962", "text": "Председателката на Камарата на представителите на САЩ Нанси Пелоси заяви, че камарата ще започне официално разследване дали президентът Доналд Тръмп трябва да бъде подложен на импийчмънт и заяви, че никой не е над закона, съобщи агенция Ройтерс, цитирана от БТА.\n\r\nКамарата, в която мнозинство имат демократите, ще проучи дали Тръмп е искал от Украйна да помогне за злепоставяне на бившия вицепрезидент Джо Байдън, фаворита за номинацията на Демократическата партия за кандидат-президент за изборите догодина.\n\r\n\"Обявявам, че Камарата на представителите предприема официално разследване\", каза Пелоси в съобщение по телевизията. \"От президента трябва да бъде потърсена отговорност. Никой не е над закона\", заяви тя.\n                    \n                    \n                \n                \n                \n                \r\nИмайки предвид, че републиканците имат мнозинство в Сената, шансовете да се стигне до отстраняване на Тръмп от поста са малки, отбелязва Франс прес.\n\n\nОбвиненията срещу Тръмп са, че е поискал от украинския президент да започне разследване срещу политическия си съперник Джо Байдън.\n\r\nПелоси съобщи, че до четвъртък директорът на националното разузнаване трябва да предаде информацията, получена от разобличителя, за телефонния разговор на Тръмп с Володимир Зеленски, който е в основата на обвиненията. Ако разследването на тази информация бъде блокирано, това ще е сериозно нарушение на конституцията, каза Пелоси, предаде ДПА. Тя заяви също, че действия на президента са сериозно нарушение на конституцията и го обвини, че застрашава националната сигурност.\n\r\nТръмп отрича да е извършил нещо нередно и каза, че се надява да бъде публикувана стенограмата от породилия полемика разговор с украинския президент.\n\r\nПри процедура за импийчмънт Камарата на представителите има право да формулира обвинения. Конгресмените гласуват дали въпросът да бъде предаден за обсъждане в юридическата комисия, където тези обвинения се разследват. Ако се прецени, че те са основателни, се подготвя обвинително заключение. Ако комисията го одобри, то се обсъжда от пълния състав на камарата, където може да бъде подкрепено с обикновено мнозинство, което демократите теоретично могат да постигнат, отбелязва ТАСС.\r\nСледващият етап е обсъждане в Сената, където процедурата се превръща в де факто съдебен процес. За да се стигне до импийчмънт, за него трябва да гласуват най-малко две трети от сенаторите, тоест 67. Затова при сегашното положение вероятността за такова гласуване е на практика нулева. От началото на тази година републиканците имат 53-ма представители в 100-местния Сенат.\n\r\nДосега в американската история процедури за импийчмънт са започвали срещу трима президенти - Андрю Джонсън, Ричард Никсън и Бил Клинтън. Джонсън и Клинтън бяха оправдани от Сената, а Никсън подаде оставка преди да започнат изслушванията. \n\r\nАмериканският президент Доналд Тръмп бързо реагира на новината, че демократите започват срещу него процедура за импийчмънт, като я нарече \"лов на вещици\" и \"боклук\". Тръмп отбеляза, че демократите са съобщили за намерението си в момент, когато той се среща в централата на Обединените нации в Ню Йорк със световни лидери. \n\r\nПризивите за импийчмънт се засилиха след появили се публикации, че Тръмп може да е поискал помощ от чуждо правителство, която да улесни преизбирането му догодина. Той настоява, че е направил нищо нередно и заяви, че ще публикува стенограма от телефонния разговор с украинския си президент, предизвикал скандала.", "date": "2019.09.25", "title": "Ще има ли импийчмънт за Тръмп? Той: Лов на вещици!"}
{"url": "https://www.dnes.bg/politika/2019/09/25/borisov-poloji-venec-v-nacionalnoto-grobishte-v-seul.423970", "text": "​Бойко Борисов положи венец пред Главната мемориална кула на Националното гробище в Сеул. Премиерът изрази почитта си пред паметта на загиналите корейски граждани в движението за национална независимост в Корейската война и във Виетнамската война.\r\n\r\nВ мемориалния комплекс са погребани останките на 165 000 души. На мемориалната кула са изписани имената на 104 000 войници, чиито тела никога не са били открити. Всяка година на 6 юни в Националното гробище в Сеул се провеждат възпоменателни служби.\r\nВ Сеул премиерът ще проведе срещи на най-високо ниво с президента на Република Корея Мун Дже-ин и с премиера Ли Нак-йон. Основните теми, които лидерите ще обсъждат, ще са високите технологии, иновациите и развойната дейност. \r\n\r\nВ официалната делегация са още вицепремиерът Красимир Каракачанов, министрите на икономиката Емил Караниколов, на транспорта и съобщенията Росен Желязков и на финансите Владислав Горанов. Министър-председателят води и бизнесделегация.", "date": "2019.09.25", "title": "Борисов положи венец в националното гробище в Сеул"}
{"url": "https://www.dnes.bg/politika/2019/09/25/radev-pred-oon-nedoverieto-mejdu-stranite-raste.423968", "text": "Президентът Румен Радев отчете в ООН Радев тревожна тенденцията за покачване разходите за отбрана. Което по думите му, говори за недоверия между страните и заяви, че годишният ръст на разходите за отбрана е показателен за това, че средата на сигурност не се подобрява.\n\r\n\"Устойчивото развитие може да бъде постигнато единствено при наличието на по-ефективен глобален механизъм за сигурност, който насърчава диалога и многостранната дипломация, които напоследък са изложени на силен натиск. \r\nОчакванията към 74-ата сесия на Общото събрание на ООН са за постигане на съществен напредък за превенция и справяне с конфликтите и повишаване на общата сигурност в света, но реалността трудно покрива тези очаквания, заяви президентът Румен Радев, цитиран от БНР.\n                    \n                    \n                \n                \n                \n                \r\nВ отговор на въпрос за изострената реторика и средата на сигурност в Персийския залив, Радев изрази надежда направените предложения от президента на Иран за деескалация и вижданията, които имат САЩ и другите партньори, да доведат до реално намаляване на напрежението и да се избегне нов потенциален конфликт в региона на Близкия изток.\n\r\nПомолен да коментира призивите на политически лидери за сключване на нова ядрена сделка с Иран, президентът посочи, че ЕС вече е изразил ясна позиция със Съвместния всеобхватен план за действие по иранската ядрена програма и той следва да се изпълнява. По думите на държавния глава, ако този план бъде неглижиран, това означава да се върнем към изходна точка и да вървим към ускорен и опасен курс към ядрено въоръжаване в региона на Близкия изток. \n\r\nРадев също защити концепцията за \"отворена наука\" и научното сближаване и обърна внимание на особеностите на дадено общество.\n\r\nДнес българският държавен глава се очаква да разговаря с колегите си от Палестина и Черна Гора. Речта му пред световните лидери от трибуната на Общия дебат е в четвъртък.", "date": "2019.09.25", "title": "Радев пред ООН: Недоверието между страните расте"}
{"url": "https://www.dnes.bg/crime/2019/09/25/pojar-izpepeli-kyshta-tyrsiat-psihichno-bolen.423967", "text": "Пожар изпепели напълно къща в пловдивското село Поповица.\r\n\r\nСпоред пожарната 61- годишен мъж с психически отклонения е запалил стопанска постройка. \r\n\r\nОгънят бързо се е прехвърлил върху близката къща, в която живее той и 78-годишната му майка.\r\n\r\nЖената е успяла да излезе отвътре невредима, съобщи Нова тв.\r\n\r\nПо думите й, синът й отново е влязъл в горящата сграда и повече не го видяла да излиза. \r\n\r\nОгънят е напълно потушен, но заради опасността от срутване на стените, полицаите и пожарникарите ще влязат да търсят мъжа в сряда сутринта.", "date": "2019.09.25", "title": "Пожар изпепели къща, търсят психично болен "}
{"url": "https://www.dnes.bg/snimka-na-denia/2019/09/25/vremeto-dnes-oblachno-na-mesta-slab-dyjd.423969", "text": "Днес ни очаква облачно време почти над цялата страна, на места ще превали и слаб дъжд. През деня ще има временни разкъсвания и намаления на облачността, главно над Южна България. \r\n\r\nМаксималните температури ще бъдат между 19 и 24 градуса, сочи прогнозата на Националния институт по метеорология и хидрология. \r\n\r\nНад Черноморието ще има разкъсана облачност, преди обяд предимно значителна, когато на места, главно по северното крайбрежие ще превали слаб дъжд. Ще духа слаб до умерен вятър от изток-североизток. Максималните температури ще бъдат 21° и 22°, колкото е и температурата на морската вода. \r\n\r\nВ планините ще бъде облачно със слаби валежи от дъжд. Ще духа слаб югозападен, по най-високите върхове на Рила и Пирин умерен западен вятър. Максималната температура на височина 1200 метра ще е около 15°, на 2000 метра – около 9°.\r\n ", "date": "2019.09.25", "title": "Времето днес: Облачно, на места слаб дъжд"}
{"url": "https://www.dnes.bg/obshtestvo/2019/09/25/vryshtat-tialoto-na-iskren-koito-pochina-misteriozno-v-briuksel.423972", "text": "Тялото на мистериозно починалия в Брюксел Искрен Йорданов се намира в болница в белгийската столица. Това каза в пряко включване в Сутрешния блок на БНТ Малин Месалски, завеждащ консулска служба към посолството в Брюксел. Създадена е организация за транспорт на тленните останки, коментира майката на починалия, като цената е около 2400 евро. Основната комуникация по разследването е между белгийската и българската полиция, каза още Малин Месалски.\n\r\nСъздадена е организация за транспорт на тленните останки, коментира майката на починалия, като цената е около 2400 евро. Основната комуникация по разследването е между белгийската и българската полиция, каза още Малин Месалски.\n                    \n                    \n                \n                \n                \n                \r\n\"Обади ни се консула в Брюксел, за да ни каже, че тялото е в морга и трябва да се освободи. Попитаха ни дали ще си го приберем, защото тялото вече е в чуждата страна 8 дни и може да бъде погребан там. Естествено, че казахме, че няма да го оставим там и така почнахме да задвижваме нещата. Свързаха ни с траурна агенция, той ни каза, че процедурата е много скъпа и ще ни направи отстъпка. Сумата за транспортирането е 2400 евро\", разказва майката на Йорданов.\r\n \r\nМайката призна, че след развода си е бил посягал към наркотиците, но след като се прибрал в Германия ги е спрял.\n\r\nТя не може да си обясни как тялото му е попаднало в китайското посолство в Брюксел. Засега основната версия е самоубийство, но все още тече разследване на белгийските власти.\r\n ", "date": "2019.09.25", "title": "Връщат тялото на Искрен, който почина мистериозно в Брюксел"}
{"url": "https://www.dnes.bg/index/2019/09/25/receptata-dnes-italiansko-pesto-s-bosilek.423859", "text": ":\r\n1 чаша пресен босилек\r\n½ чаша зехтин екстра върджин\r\n3 супени лъжици кедрови ядки\r\n5 чаени лъжици настърган пармезан\r\n2 скилидки чесън\r\n½ чаена лъжица сол\r\n \r\n:\r\n \r\nСмесете всички съставки в блендер и ги пасирайте до получаването на гладка смес. Можете да направите същото и с пасатор.\r\n \r\n", "date": "2019.09.25", "title": "Рецептата Dnes: Италианско песто с босилек "}
{"url": "https://www.dnes.bg/obshtestvo/2019/09/25/bnb-oglasi-zaplatite-na-chast-ot-visshite-chinovnici-u-nas.423973", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСкандалите в Българското национално радио станаха повод БНБ да огласи месечните възнаграждения на висшите държавни служители, сред които е тези в обществените медии.\r\nВисоките заплати на висшите чиновници са, смятат експертите.\r\nЗасега заплатите на ръководителите на институциите не зависят от това доколко добре се развиват те. В редица регулаторни органи и държавни ведомства законът позволява шефовете да получават заплати в зависимост от секторите, които ръководят.\r\nТака например в СЕМ, съобщи .\r\n                    \n                    \n                \n                \n                \n                В Комисията за енергийно и водно регулиране пък председателят взима 93% от три средни месечни заплати в енергийния сектор. По този начин за второто тримесечие той се е подписвал за поне 5 700 лв.", "date": "2019.09.25", "title": "БНБ огласи заплатите на част от висшите чиновници у нас"}
{"url": "https://www.dnes.bg/index/2019/09/25/futuristichno-prejiviavane-hodeneto-do-toaletna-v-iaponiia.423971", "text": "Япония може и да не спечели световното първенство по ръгби, на което е домакин, но вече е доказан глобален победител по отношение на тоалетните, предаде Ройтерс.\n\r\nХоденето до тоалетна в Страната на изгряващото слънце е футуристично преживяване. Феновете често са очаровани от посещението на т.нар. уошлети. Въпросните високотехнологични тоалетни предлагат разнообразие от функции. Някои се отварят автоматично, когато човек се приближи до тях. Други предлагат удобството на затоплена седалка в студените зимни вечери.\n\r\nМногобройните опции на контролния панел обаче често се оказват объркващи за посетителите.\n\r\nДва часа след пристигането си на летище \"Ханеда\" френският почитател на ръгбито Алекс Веймер не може да нарече първия си \"сблъсък\" с японска тоалетна впечатляващ. \r\n                \n                \n                \"Имаше около 15 бутона на японски, със странни символи, изобразяващи струи във всички посоки. Неистово натисках всичките. Чуваше се странен шум\", споделя фенът.\n\r\n\"Твърде сложно е за мен. Предпочитам обикновена тоалетна с един бутон и без всичките тези екстри\", казва Брент Йорк, привърженик на националния отбор по ръгби на Нова Зеландия. \n\r\nНеговият приятел Бърнард Джеймс обаче споделя различно мнение: \"Първото посещение на тоалетна в Япония може и да е смущаващо. Били сме в страната много пъти и вече сме им свикнали. Япония определено е лидер в тоалетните технологии\".\n\r\nХигиената е изключително важна в страната на изгряващото слънце. Хората мият телата си, преди да влязат във ваната, и събуват обувките си, когато влизат у дома.\n\r\nУошлети се срещат навсякъде в Япония - на обществени места, в хотели, в частни домове. За известното със страстта си към новите технологии население пазарът за тоалетни е огромен. \r\n \r\n/БТА/", "date": "2019.09.25", "title": "Футуристично преживяване: Ходенето до тоалетна в Япония "}
{"url": "https://www.dnes.bg/obshtestvo/2019/09/25/jeliaz-andreev-blagodari-na-premiera-veche-e-spokoen.423975", "text": "С благодарности към премиера Бойко Борисов и управляващите се обърна Желяз Андреев, след като стана ясно, че червеният бюлетин за него вече е свален.\n\r\nАндреев и още четирима българи бяха заплашени от екстрадиция миналата година заради това, че са работили във фирма, нарушаваща ембаргото за търговия със Сирия.\n\r\n„Обадиха ми се отново от екипа на г-н Борисов, съобщиха ми, че бюлетинът е свален и ме посъветваха да подам молба до главния прокурор, с която да поискам обратна връзка за статуса на този червен бюлетин, като миналата седмица получих и официалния документ\", обясни Андреев пред bTV.\n\n\n\n\r\nЖеляз Андреев обясни, че се чувства облекчен след развитието на събитията. \n                    \n                    \n                \n                \n                \n                \r\n\"Нещата са доста по-спокойни. Всъщност те станаха доста по-спокойни от началото на ноември месец миналата година, когато официално разбрахме, че Щатите са оттеглили своето искане за екстрадиция. Така че това, което се случва последните две седмици, беше по-скоро очакваната развръзка”, разказа Андреев.\n\r\nПреди дни той се е срещнал с премиера Борисов и главния прокурор Сотир Цацаров в Министерския съвет.\n\r\n\"Те ми обясниха, че са били доста трудни преговори, че са положени доста усилия, но важното е крайната положителна развръзка\", посочи той.\n\r\nЖеляз сподели, че засега няма планове да заминава за Америка. Разказа също така, че в момента работи в ИТ сферата и се занимава с техническа поддръжка.\n\r\nНе смята, че неприятностите миналата година са били по негова вина.\n\r\n\"Не е било моя работа да проверя фирмата. Да, мога да кажа, че определено мога да бъда по-внимателен, но казвайки това, не казвам по никакъв начин, че е моя грешката, довела до цялата тази ситуация”, коментира Андреев.", "date": "2019.09.25", "title": "Желяз Андреев благодари на премиера, вече е спокоен"}
{"url": "https://www.dnes.bg/temida/2019/09/25/poluchi-li-si-dokumentite-polfriiman-moje-da-napusne-stranata.423976", "text": "Веднага щом получи документите си за самоличност, Джок Полфрийман ще може да напусне пределите на България без никакъв проблем, обясни Румяна Арнаудова, говорител на главния прокурор, пред Нова тв.\n\n\n\r\nСотир Цацаров вече поиска Върховния касационен съд да спре условното освобождаване на австралиеца. В закона обаче нямало определен срок за произнасянето на съда.\r\nГоворителят на главния прокурор заяви, че е .\r\n\"Ако се възобнови това производство, ако се отмени определението на Софийския апелативен съд, ще е налице основание отново да бъде задържан. Ако е в чужбина, ще се използват институтите за международна правна помощ, за да бъде върнато лицето в България за доизтърпяване на наказанието”, допълни Арнаудова.\r\n                    \n                    \n                \n                \n                \n                Полфрийман беше пуснат предсрочно от тричленен състав на Апелативен съд–София с председател Калин Калпакчиев и членове Весислава Иванова и Виолета Магдалинчева.\r\nТой е в ареста от края на 2007 г., когато извърши убийството в центъра на София. След спор и сбиване тогава с компанията на Монов австралиецът намушка фатално с нож студента и рани Антоан Захариев.\n\r\nТъй като вече е изтърпял половината от наложеното му наказание, Полфрийман се възползва от правото си и от променения закон, за да поиска предсрочно освобождаване.\r\nТой беше освободен 6 години предсрочно в края на миналата седмица.\r\nОт една страна е щастлив и доволен, че някаква промяна настъпи. От друга каза, че въобще не е изненадан от реакциите, каза пък адвокатът на австралиеца Калин Ангелов пред bTV.\n\r\nАнгелов добави, че през годините са обсъждали, че в случай на предсрочно освобождаване, ще последва подобна реакция. Като я определи като \"обществената истерия, медийната истерия\". \n\r\nТой коментира, че има много дела, при които се излиза предсрочно и по-рано, включително при \"по-груби убийства\", като отбеляза, че отново става дума за чужденец. Според Ангелов Полфрийман е действал при неизбежна отбрана, защитавайки гонен от убития и негови приятели човек. ", "date": "2019.09.25", "title": "Получи ли си документите, Полфрийман може да напусне страната"}
{"url": "https://www.dnes.bg/mish-mash/2019/09/25/kartina-za-6-mln-evro-visi-v-kuhniata-nad-kotlona.423877", "text": "\nРанна ренесансова картина от флорентинския художник Чимабуе беше открита в обикновена кухня във Франция. \n\r\n\"Присмиването над Христос\" от 12 век се оценява на стойност между €4 и €6 млн., смятат експерти. \n\r\nСпоред Ерик Туркин, експерт по т. нар. \"Стари майстори\", картината е оригинал. \n\r\nТворбата е открита от жена в Компиен, която я държала в кухнята си, точно над котлона. \n\r\nСмята се, че картината е част от по-голям диптих от 1280 г., когато Чимабуе, е нарисувал осем сцени от разпятието на Исус Христос, пише Guardian.\n\r\nДруги две сцени са в Националната галерия в Лондон и в частна колекция в Ню Йорк Девата и Детето с двата Ангела. \n                    \n                    \n                \n                \n                \n                \r\nКартината, която е в Националната галерия в Лондон също е била изгубена в продължение на векове и е открита по случайност от британски аристократ, при разчистване на дома на семейството в Съфолк. Картината е дарена на британската нация през 2000 г. \n\r\nФранцузойката, която притежавала ценната творба, смятала че е просто стара религиозна икона. Случайно я занесла при местни аукционери, за да я оценят. \n\r\nОткритата творба е от ранния Ренесанс, силно повлиян от византийското изкуство и стил. \n\r\nТестове с инфрачервена светлина доказват, че няма спор, че картината е направена от същата ръка, както и други творби на Чимабуе, твъри Ерик Туркуин. \n\r\n ", "date": "2019.09.25", "title": "Картина за 6 млн. евро виси в кухнята, над котлона"}
{"url": "https://www.dnes.bg/index/2019/09/25/esenta-doide-nova-opasnost-za-shofiorite-risk-ot-akvaplaning.423963", "text": "Есенният дъжд поставя допълни изисквания върху гумите. Според автомобилни експерти, само рейтингът за добро сцепление на мокра настилка не е достатъчен, за да се избегне риска от аквапланинг.\r\n\n\r\nДокато лятото преминава в есен, вечерите стават по-тъмни и валежите от дъжд зачестяват. Пътищата с дупки в тях могат да бъдат опасни както преди, така и след обилни валежи: рискът от аквапланинг се увеличава, когато водата насъбрала се върху пътната настилка няма време да изсъхне. Под гумата се образува водна възглавница, когато шарката на протектора не може да премахне водата между гумата и пътя. Това кара гумите да изгубят сцеплението си, както и управляемостта, поради което шофьорът не може вече да контролира автомобила.\n                \n                \n                \r\nАквапланингът може да изненада дори и най-опитните шофьори, тъй като, за жалост, е невъзможно да се упражни предварително, предупреждават експертите. Те съветват, че сега е моментът всеки шофьор да провери състоянието на гумите си и налягането в тях.\n\r\nВисококачествена лятна гума с достатъчна оставаща дълбочина на протектора е най-сигурният избор за мокрите есенни пътища. Ако гумата е износена, каналите по нея няма да съхраняват достатъчно вода.\n\r\nВ сравнителен тест, публикуван в изданието на World of Technology, едно от водещите автомобилни списания, от май 2019 г., износена лятна гума с дълбочина на протектора 3-4 мм има осезаемо по-лошо управление, отколкото нова лятна гума с дълбочина на протектора 7 мм. В теста, новата гума, влязла в аквапланинг при скорост от 83.1 км/ч, когато водната възглавница на пътя е била с дебелина от 10 см, докато износената гума е влязла в аквапланинг при скорост от 61.2 км/ч. \n\r\nС цел да се намали риска от аквапланинг е нужно да смените гумите си, когато дълбочината на протектора падне под 4 мм, съветват специалистите. \n\r\nНовата лятна гума също така ще намали спирачния път на мокра настилка, но въпреки това характеристики като сцепление на мокро и спиране на мокро не бива да се бъркат със склонността на гумата към аквапланинг.\n\r\n\"Категорията за сцепление, посочена върху етикетите за гуми на Европейския Съюз показват ефективността на гумата при сцепление на мокра настилка, с други думи, как гумата се държи, когато спира на мокър асфалт. Въпреки това, склонността към аквапланинг не може да бъде извлечена от етикетите за гуми\", напомнят експертите.\r\nВ допълнение към състоянието на гумите, налягането в тях също е важен фактор. Ако налягането в гумите не е достатъчно, те може да не запазят формата си във водата. Това ще направи колата по-податлива на аквапланинг.\r\n\n\r\nВ допълнение на висококачествените летни гуми, това което се случва между седалката и волана също е изключително важно. Нужно е да намалите скоростта си, когато шофирате на дъжд, категорични са автомобилните експерти. Те съветват допълнително намаляване на скоростта, когато шофирате през локви на пътя. Когато това е възможно, нужно е да се опитате да избягвате коловозите и дупките, тъй като в тях обикновено се събира вода.\r\nСъщо така не се препоръчва изпреварване. Автомобилът може лесно да влезе в аквапланинг, когато се наложи да минете през коловози, докато сменяте лентата.\n\r\nАко въпреки тези предпазни мерки, все пак колата ви попадне в аквапланинг, специалистите съветват: На първо място запазете спокойствие. Следващата стъпка е да отпуснете газта и да натиснете съединителя надолу с цел да забавите колата и да възстановите сцеплението. Спирачките няма да помогнат, тъй като само oще ще намалят сцеплението. И не на последно място - дръжте кормилото изправено, за да избегнете попадане в канавка или насрещното платно, когато сцеплението се възстанови.", "date": "2019.09.25", "title": "Есента дойде, нова опасност за шофьорите – риск от аквапланинг"}
{"url": "https://www.dnes.bg/mish-mash/2019/09/25/zodiite-za-koito-priiatelite-sa-vsichko.423946", "text": "Всички знаем, че приятелите са второто ни семейство. Често се осланяме на тях в трудни моменти или за съвет, когато сме изправени на кръстопът. Понякога обаче приятелите не са това, за което се представят. \r\nЕдва ли има човек, който да не е страдал от приятелско предателство. Тогава доверието в този човек намалява, а често и дори се изпарява. Отношенията рязко се променят и пътищата се разделят. И докато някои хора трябва да се опарят, за да разберат истинската същност на хората около тях, то други бързо намират скритите им намерения.\r\n \r\nТова, разбира се, зависи от зодията. Някои знаци притежават качества, които им позволяват да се откъснат от някого още преди да са се сближили с него. Това ги предпазва от болката и тъжните емоции. \r\n \r\nДругият им плюс на тези зодии е, че те обичат собствената си компания и не държат на всяка цена да са заобиколени от хора. Това им помага да отсеят качествените приятели и да не търсят задължително количеството.\r\n \r\n\r\n \r\nТой обича собствената си компания и рядко ще го видите заобиколен от много хора. Това обаче не означава, че представителите на тази зодия са самотни и единаци. Те просто си дават време, в което да преценят дали един човек заслужава да бъде в близкия им кръг.\r\n \r\nЗа тях най-голямата болка е предателството от приятел. Затова Овните правят всичко възможно, за да не попадат в таква ситуация и трудно се привързват към хората. Ако обаче успеете да им влезете под кожата и решат, че сте правилният човек за тях, то те ще ви покажат истинската си същност, която е прекрасна.\r\n \r\n\r\n \r\n ", "date": "2019.09.25", "title": "Зодиите, за които приятелите са всичко"}
{"url": "https://www.dnes.bg/obshtestvo/2019/09/25/bylgarite-dyrjat-nad-53-mlrd-v-bankite-ryst-na-spestiavaniiata-ot-8.423966", "text": "Депозитите на домакинствата и на нетърговските дружества обслужващи домакинствата са достигнали 53.660 млрд. лв., което е 46.4 на сто от БВП. \n\r\nОт БНБ отчитат, че в края на август спестяванията на българите са скочили на годишна база с 8.2 на сто. \n\n В същото време кредитите за домакинства и нетърговските дружества обслужващи домакинствата са 23.212 млрд. лв. или 20.1 на сто от БВП.\r\nСпрямо същия месец на 2018 г. те се увеличават с 8.8 на сто.\n\r\nЖилищните кредити са най-много - 11.406 млрд. лв. и нарастват на годишна база с 12.4 процента. \n\r\nПотребителските кредити възлизат на 9.893 млрд. лв. и се увеличават с 11.2 на сто спрямо август 2018 г. \n                    \n                    \n                \n                \n                \n                \r\nДепозитите на неправителствения сектор са 81.591 млрд. лв. (70.5 на сто от БВП), като се увеличават на годишна база със 7.3 на сто,.\n\r\nДепозитите на \"Нефинансови предприятия\" са 24.559 млрд. лв. (21.2 на сто от БВП). В сравнение с края на август на 2018 г. те се увеличават с 3.1 на сто. \n\r\nДепозитите на финансовите предприятия нарастват с 29.7 на сто на годишна база и през август 2019 година достигат 3.372 млрд. лв. (2.9 на сто от БВП). \n\r\nВ края на август 2019 г. кредитите за неправителствения сектор са 59.932 млрд. лв. (51.8 на сто от БВП) при 59.860 млрд. лв. към юли 2019 г. През август 2019 г. те се увеличават на годишна база с 6 на сто, отчита още БНБ. \r\nКредитите за нефинансовите предприятия нарастват с 3.3 на сто на годишна база през август 2019 г. и в края на месеца достигат 33.585 млрд. лв. (29 на сто от БВП).\n\r\nКредитите, предоставени на финансови предприятия са 3.134 млрд. лв. (2.7 на сто от БВП) в края на август 2019 година. В сравнение с август 2018 г. те се увеличават със 17.4 процента, информира БНБ. ", "date": "2019.09.25", "title": "Българите държат над 53 млрд. в банките, ръст на спестяванията от 8%"}
{"url": "https://www.dnes.bg/temida/2019/09/25/shte-ostane-li-kuiovich-na-lek-rejim.423974", "text": "Днес ще бъде съобщи Нова. Наркобосът излежава 16-годишна присъда за трафик на дрога.\n\n\n\r\nКуйович беше заловен в кола на магистрала „Тракия\" с фалшива шофьорска книжка. Оказа се, че по това време е бил в отпуск от затвора.\r\nНа него му се полагала отпуска заради това, че редовно полагал труд – като чистач и озеленител, в затворническото общежитие от открит тип в Казичене.\r\nЦентралният софийски затвор го преместил там .", "date": "2019.09.25", "title": "Ще остане ли Куйович на лек режим?"}
{"url": "https://www.dnes.bg/obshtestvo/2019/09/25/iurist-e-trotinetkite-ne-sa-mps-ili-velosiped.423978", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЕ-тротинетките заляха столицата, но оставиха вакуум в правилата за карането им заради липсата на регулация.\r\nСпорът в момента идва на какво се приравняват е-тротиентките. При тази липса на правна уредба те , посочи адв. Силвия Петкова.\n\n\n\r\n\"Aз лично се чувствам повече като велосипедист с тротинетката. Законът не е пропуснал нещо, тъй като е-скутерите навлязоха у нас едва тази година. Вече има внесен проект на закон, с който да се уредят т.нар. самобалансиращи се превозни средства. В момента липсват правилата за движение с тях и изискванията за тротинетката и водачите\", обясни адв. Петкова.\r\n                    \n                    \n                \n                \n                \n                По думите ѝ в проектозакона се казва, че .\r\n\"Липсва в закона и евентуалната санкция за водачите при неспазване на правилата. Има написани няколко акта на е-скутери, не мога да кажа на база на какво е. Те са били, защото електрическото превозно средство не е регистрирано, но парадакосът е, че няма такъв ред за регистриране на е-тротинетките\", сподели Силвия Петкова пред .\r\nТя отбеляза, че в Европа тези скутери са много популярни, но правната им уредба също е доста спорна.", "date": "2019.09.25", "title": "Юрист: Е-тротинетките не са МПС или велосипед"}
{"url": "https://www.dnes.bg/rusia/2019/09/25/vizoviiat-skandal-s-ruski-delegati-na-os-na-oon-provokaciia.423977", "text": "Безпрецедентна новина научи руската делегация на 74-ата сесия на Общото събрание на ООН точно преди външният министър Сергей Лавров да отпътува за Ню Йорк, отбелязва \"Комерсант\".\n\r\nСАЩ не издадоха визи на Константин Косачов и Леонид Слуцки, оглавяващи външнополитическите комисии в двете камари на руския парламент, а също на 7 служители от външното министерство в Москва, посочва вестникът, като се позовава на говорителката на ведомството Мария Захариева.\n\r\nТя нарече \"несъстоятелни\" американските изявления, че проблемът е \"от технически характер\". По думите й \"това е възмутителен пример за незачитане на страни членки на ООН от САЩ\". Според говорителката документите за визи са били подадени в определения срок.\n                    \n                    \n                \n                \n                \n                \r\nВизовият скандал може да се нареди сред основните теми на предстоящата среща между Сергей Лавров и държавния секретар на САЩ Майк Помпео в Ню Йорк. Лавров смята да включи въпроса в основното си изказване пред Общото събрание и да го повдигне пред генералния секретар на ООН Антониу Гутериш, добави Захариева.\n\r\nСлучаят изисква твърда реакция от страна както на Москва, така и на световната организация, припомня руският печат изявление на говорителя на Кремъл Дмитрий Песков.\n\r\nЩе видим как ще реагира международната общност и с оглед на това ще предприемем ответни стъпки. Такива със сигурност ще има и задължително трябва да са осезаеми, болезнени за американската страна, заявява сенаторът Косачов, цитиран в \"Росийская газета\".\n\r\nВизите засега не са отказани окончателно, но става дума за \"съзнателна провокация\" от страна на Държавния департамент, твърди депутатът Слуцки.\n\r\nСкандалът \"е бил провокиран от едното нищо\", коментира пред \"Комерсант\" юристът Сергей Гландин, но не обвинява дипломатическото ведомство на САЩ.\r\n\"В случая с Косачов и Слуцки ключов фактор е присъствието на двамата\" в черните списъци на САЩ като \"лица, съдействащи за ситуацията в Украйна\", пояснява той. Според експерта тези членове на руската делегация са знаели, че им е забранено влизането в САЩ, и \"съзнателно са се насочили към изостряне на двустранните отношения\".\n\r\nКосачов и Слуцки не са успели да обосноват пред американските власти \"крайната си полезност за сесията на Общото събрание\", при това не спадат към категорията \"държавни или правителствени глави\" и не са могли да получат разрешение за влизане директно от Държавния департамент, допълва Гландин.\n\r\nПосолството на САЩ в Русия нарече станалото \"частен случай\", но Москва реагира много остро. Кремъл обвини Вашингтон, че нарушава международните си ангажименти, а депутати от Държавната дума дори приканиха централата на ООН да бъде преместена от САЩ другаде, отбелязва \"Комерсант\", цитиран от БТА.\n\r\nСАЩ \"оценяват всяка заявка за издаване на входна виза индивидуално, според действащото законодателство и ангажименти. Сериозно се отнасяме към задълженията си по споразумението за централата на ООН\", цитира \"Известия\" представител на Държавния департамент, говорил пред ТАСС.\n\r\nСпоред руското онлайн издание \"Взгляд\" обаче американските власти \"са провокирали нов международен скандал\" и са се представили \"като лоши домакини\".\n\r\nНе става дума за формален отказ - американската страна просто не е върнала навреме паспортите на руските делегати, уточнява електронният вестник, като се позовава на Константин Косачов.\n\r\nАко не става дума за технически проблем, а за политически мотивиран отказ обаче, \"отговор трябва да даде ООН, защото именно нейните права в случая са накърнени\", подчертава друг руски сенатор - Андрей Климов. По думите му в такъв случай САЩ за пореден път са злоупотребили с правата си, което е сериозно предизвикателство за международната организация като цяло.\r\n ", "date": "2019.09.25", "title": "Визовият скандал с руски делегати на ОС на ООН – провокация?"}
{"url": "https://www.dnes.bg/sofia/2019/09/25/kyde-v-sofiia-niama-da-ima-voda-na-26-septemvri-sriada.423980", "text": "На 26 септември 2019 г. (четвъртък), във връзка с подмяна на сградно водопроводно отклонение на ул. „Галичица“ жк. „Лозенец“, се налага спиране на водоподаването от 10:00 до 19:00 часа на клиентите на „Софийска вода”, живеещи в района на:\r\nул. „Галичица“ от ул. „Златовръх“  до ул. „Якубица“.\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Галичица“ на кръстовището с ул. „Бабуна планина“  \n\r\nНа 26 септември 2019 г. (четвъртък), във връзка с реконструкция на уличен водопровод на ул. „Роза“ с. Бистрица, се налага спиране на водоподаването от 09:00 до 21:00 часа на клиентите на „Софийска вода”, живеещи в района на:\r\nул. „Детелина, ул. „Роза“ и ул. „Сълзица“ от №6 до №12\n                    \n                    \n                \n                \n                \n                \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Янчовска река“ на кръстовището с ул. „Детелина“.\n\r\nСлед възстановяване на водоснабдяването е възможно временно повишаване мътността на водата.\r\n    \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.\r\n ", "date": "2019.09.25", "title": "Къде в София няма да има вода на 26 септември, сряда?"}
{"url": "https://www.dnes.bg/mestni-izbori-19/2019/09/25/tegliat-nomerata-na-biuletinite-za-mestnite-izbori.423984", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСрокът за регистриране на партии за местните избори изтече. В Централната избирателна комисия  и коалиции ще участват.\n\n\r\n\"Имаше запитвания от общинските избирателни комисии по отношение на подадените документи от страна на партии, местни коалиции и инициативни комитети. Там, където е имало пропуснати грешки или непълнотии и е било необходимо да бъдат дадени указания, те са дадени. Ако са изпълнени, няма притеснения, че кандидатите са регистрирани\", обясни говорителят на ЦИК Александър Андреев.\r\n                    \n                    \n                \n                \n                \n                Действащите кметове, които са и кандидати, задължително трябва да излязат в платен или неплатен отпуск. Ако кметове се кандидатират за общински съветници, трябва да излязат в отпуск само за предизборната кампания.\r\nОдобрени са и техническите характеристики на бюлетините. Те ще са  население.\r\nГоворителят на ЦИК обясни, че следващата седмица вероятно ще бъде показан образец на бюлетината, така че всички избиратели да могат да я видят и да се запознаят с нея.\r\n\"Надяваме се, че тази година предаването на изборните книжа ще протече нормално. Ние сме направили всичко необходимо, за да могат да бъдат предотвратени каквито и да е било напрежение и хаос\", заяви той пред \r\nПредизборната компания започва на 27 септември. Андреев призова партиите тя да бъде толерантна и етична и да бъдат спазвани правилата.", "date": "2019.09.25", "title": "Теглят номерата на бюлетините за местните избори"}
{"url": "https://www.dnes.bg/politika/2019/09/25/sluchaiat-polfriiman-napomni-na-bsp-za-popravkite-v-nk.423986", "text": "Преди две години БСП поиска да бъдат направени поправки в Наказателния кодекс, с които да се въведе изисканото предсрочно освобождаване на осъдени да бъде възможно само ако остават три години от излежаване на присъдата, но не и повече, в случай на рецидив.\n\r\nТова напомни от парламентарната трибуна депутатката Смиляна Нинова – Кръстева, според която, ако предложенията на левицата законови поправки виждаха бял свят, може би нямаше да се стигне със случая на убиеца на студента Андрей Монов Джок Полфрийман, който взриви обществото.\n\n\n\n\r\nАвстралиецът беше пуснат от затвора с решение на Апелативния съд в София през миналата седмица.\n                    \n                    \n                \n                \n                \n                \r\nВ мотивите си магистратите посочиха, че той е изтърпял близо 11 години и 9 месеца от 20-годишната си присъда за убийството на Андрей Монов и тежкото раняване на Антоан Захариев в края на декември 2007 г. Отделно от това австралиецът е работил в затвора, заради което от наказанието му се приспадат още около година и осем месеца. Общо – над 13 години.", "date": "2019.09.25", "title": "Случаят Полфрийман напомни на БСП за поправките в НК"}
{"url": "https://www.dnes.bg/akoshtete-vqrvaite/2019/09/25/5-zodii-shte-bydat-osobeno-shtastlivi-prez-oktomvri.423944", "text": "След броени дни започва месец октомври. За някои представители от зодиака есенният месец ще предостави прекрасни възможности за развитие в професионален и личен план. Динамични събития, вълнуващи преживявания и много красиви емоции очакват представители на 5 зодиакални знака. Вижте кои са те и какво им предстои според астрологичната прогноза за месец октомври.\r\n\r\nТози месец ще бъде от огромно значение за вас, скъпи представители на зодия Овен. През последните седмици вашето време и внимание бе насочено основно към финансовите ви дела или имотни сделки. През този месец обаче ще забавите темпото, може някои от плановете ви да претърпят промяна или просто да бъдат леко забавени, но това не е лошо за вас, а напротив. Това забавяне ще ви даде време и възможност да обмислите делата си внимателно, обстойно, без грешки, породени от бързане.\r\n                    \n                    \n                \n                \n                \n                За някои представители на зодията се очертават много нови възможности за работа или бизнес партньорство.\r\nОсвен че финансовите ви дела ще са успешни, през октомври се очертават и добри перспективи за интимния ви свят. Някои от вас могат да срещнат любовта на живота, а други да задълбочат вече започнати отношения.\r\n\r\nСкъпи Близнаци, през последните два месеца преживяхте много, направихте компромиси със самите себе си в името на другите и не бяхте отдадени на мисията за вашето лично щастие. Този период обаче е към края си и през октомври предстои да се насочите именно към осъществяване на вашето благоденствие. Досега помагахте другите да бъдат щастливи, но ето, че дойде и вашето време за същото.\r\nПрез този период ви очакват нови възможности за развитие. Креативността ви ще е във вихъра си и ще изненадате приятно всички около вас с ентусиазма и енергията си.\r\nВъзможно е ново начало в креативен план, начало на осъществяване на собствена бизнес идея или творческо начинание. През октомври предстои да опитате много различни нови неща и дори само шансът да пробвате ще ви носи удовлетворение. Насладете се на тези емоции. За необвързаните представители на зодията са възможни нови запознанства и любовни трепети.\r\n\r\n ", "date": "2019.09.25", "title": "5 зодии ще бъдат особено щастливи през октомври"}
{"url": "https://www.dnes.bg/mestni-izbori-19/2019/09/25/ataka-v-bitkata-za-sofiia-ne-se-strahuva-ot-zaguba.423983", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Месец преди изборите и Волен Сидеров обяви, че влиза в битката за столичен кмет. Лидерът на партия \"Атака\" Волен Сидеров съобщи за решението си по време на протест пред Съдебната палата в София. На него демонстрантите оспорваха решението на съда за предсрочно освобождаване на Джок Полфрийман, който уби студента Андрей Монов на 28 декември 2007 г. \n\r\nПреди два дни културни дейци поискаха Сидеров да се кандидатира за кмет на столицата. \n\n\r\n\"Имаше дебати в ПП \"Атака\" във връзка с кандидатурата на Волен Сидеров за кмет. И това е напълно нормално за всяка политическа партия. Но не е имало колебания. Когато се взима подобно решение, то е общовалидно за всички ни\", коментира в студиото на \"България сутрин\" депутатът от \"Атака\" Николай Александров.\n                    \n                    \n                \n                \n                \n                \r\nТой бе категоричен, че издигането на Ангел Джамбазки от ВМРО за столичен кмет нямало нищо общо с решението на \"Атака\".\r\nАмбицията на партията е да се яви самостоятелно, да получи повече места в общинските съвети по места, а бъдещето е на патриотично ориентираните политици, убеден е политикът.\n\r\n\"За кандидатурата на Сидеров се говори още от предходните месеци\", отсече Александров.\n\r\nПрипомняме, че на 2 септември стана ясно, че Йорданка Фандъкова влиза в битката за кмет на София. Така настоящият кмет дава заявка за четвърти мандат. На същия ден и Мая Манолова обяви, че ще се бори за поста. На 23 септември пък евродепутатът от ВМРО/Европейските консерватори и реформисти Ангел Джамбазки обяви своята кандидатура за столичен кмет.\n\r\n\"Политиката на практика е изкуство на възможното. В нея би било редно да се обсъждат всички възможни варианти и сценарии. Притеснения за това какви ще бъдат резултатите на местните избори на 27 октомври нямаме. От \"Атака\" не се свеним да изразяваме публично идеите си и да се борим за постигането на целите си\", отбеляза още Александров пред \n\r\nИ заяви, че според него София не е десен град. Развитието на столицата ни било изключително динамично и имало много по-различен цикъл от всички останали градове в държавата.", "date": "2019.09.25", "title": "\"Атака\" в битката за София, не се страхува от загуба"}
{"url": "https://www.dnes.bg/temida/2019/09/25/otnemat-pravata-na-kardiologa-postavial-stentove-na-zdravi-hora.423981", "text": "Лекарските права на кардиолога д-р Петър Лазов, за когото се разбра, че е поставял стентове на здрави хора, могат да бъдат отнети. \n\n\r\n„За щастие . Може да бъде доказано дали това се е случило. Ако това се е случило, вярвам, че Етичната комисия на БЛС, ще бъде на висота и ще вземе своето решение. Най-тежкото наказание е БЛС да лиши този лекар от право да практикува“, заяви шефът на лекарския съюз д-р Иван Маджаров пред Нова.\r\nЛазов вече бе освободен от длъжност от областната болница в Пазарджик и стана ясно, че е За дейността му се извършва проверка от Медицински одит и прокуратурата, както и вътрешна проверка в болницата.\r\n                    \n                    \n                \n                \n                \n                Д-р Маджаров обясни, че изследванията и данните за манипулациите за всеки един пациент се пазят както в болницата, така и в НЗОК.\r\n„Тук става въпрос за голям обем от данни от всички болници. Вероятно НЗОК прави проверки на случаен принцип, когато проверява болница, или когато има съмнение за свръх прилагане на такава манипулация”, посочи той.", "date": "2019.09.25", "title": "Отнемат правата на кардиолога, поставял стентове на здрави хора?"}
{"url": "https://www.dnes.bg/notifikacii/2019/09/25/za-i-protiv-rechta-na-senzaciiata-greta-tunberg.423990", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nРечта на 16-годишната Грета Тунберг по време на срещата на ООН в Ню Йорк предизвика разнопосочни коментари.\r\n. Естествено, тя има и много фенове по света. Грета е едно младо момиче, в което има много силен активизъм. Тя понякога говори с изкривено лице от силните емоции, които са я обвзели\", коментира журналистът Петър Волгин.\n\n\n\r\nПо думите му и преди активисти са обещавали, че трябва да се борим с комунизма и империализма.\r\n\"Грета не е крайна, разбирам какво иска да каже тя. Тунберг е едно дете на новото поколение. Децата, благодарение на социалните мрежи, имат възможността да изразят своя глас\", каза основателят на бранда \"Балканик\" Асен Величков пред .\r\n                \n                \n                Според него най-важното е, че 16-годишно момиче успява да прикове вниманието върху най-важния проблем в момента - за климатичните промени.\r\n\"Сетих се за едно друго момиче - Малала. Едно момиче, което искаше да учи. Тя живееше в район, където е засилено влиянието на талибаните. Те я простреляха и тя оцеля по чудо. Тази кауза я разбирам повече, а  - това ми идва малко в повече\", коментира Волгин.\r\nТой подчерта, че Грета е родена в страна с добър стандарт на живот, където поставят на пиедестал децата, и думите в речта на момичето „вие ми взехте детството и мечтите“ не му се струват логични.", "date": "2019.09.25", "title": "\"За\" и \"против\" речта на сензацията Грета Тунберг"}
{"url": "https://www.dnes.bg/eu/2019/09/25/boris-djonsyn-vse-oshte-moje-da-izigrae-niakolko-karti.423991", "text": "Точно преди единодушното решение на британския Върховен съд да обяви за незаконно временното преустановяване на работата на парламента, ситуацията приличаше на началото на боксов мач, пише френският в. \"Либерасион\". Вляво - стотина протестиращи срещу Brexit-а с плакати \"Отворете парламента\" и \"Защитете нашата демокрация\", вдясно - шепа поддръжници на Brexit-а, малобройни, но решителни, а в средата, зад заграждения за сигурност, на мястото на съдиите, са британските медии.\n\r\nИзведнъж радостен вик разцепи тишината и всички се оживиха. Причина за това беше съобщението на Върховния съд, пред който те се бяха събрали, че 11-те съдии от най-висшата съдебна инстанция са постановили единодушно решението на премиера Борис Джонсън за временно спиране на работата на парламента за незаконно. Донякъде неочакваното решение на съда поставя премиера в затруднено положение.\n                    \n                    \n                \n                \n                \n                \r\nНай-вероятният сценарий за момента изглежда гласуването на недоверие на правителството, след като парламентът започне работа. Това ще доведе до общи избори и следователно ще отложи още датата на Brexit-а. Но Борис Джонсън повтори вчера отново, че Великобритания ще напусне ЕС на 31 октомври, независимо от всичко. През последните три години всички британски премиери страдаха от същия синдром: повтарянето на едни и същи фрази, без да успеят да решат проблема с Brexit-а, въпреки всички политически драми, отбелязва в. \"Либерасион\".\n\r\nРешението на британския Върховен съд укрепва върховенството на закона в страната, пише германският в. \"Франкфуртер алгемайне цайтунг\" в редакционна статия. Страната ще има нужда от известно време, за да се адаптира към решението, което е безпрецедентно в новото време. Можем само да гадаем за последствията от това решените за парламентарната система, позицията на правителството, влиянието на съда над политиката и ролята на държавния глава. Във всеки случай, то поставя въпроса дали Борис Джонсън трябва да подаде оставка, отбелязва изданието.\n\n\n\r\nДжонсън е виновен, но няма да си тръгне - въпреки че премиер, за който съдът реши, че е действал незаконно, не би трябвало да продължава да заема поста си, подчертава британският в. \"Гардиън\" в редакционна статия.\n\r\nЕдин премиер с чувство за чест би си подал оставката. Но Джонсън няма нито чест, нито срам. Подобен прецедент би трябвало да бъде немислим, и колкото по-скоро Великобритания се отърве то него, толкова по-добре. По време на управлението си премиерът изложи гласоподавателите на смесица от неверни твърдения, опортюнизъм и склонност към конфликт, която рядко е била виждана при който и да е британски премиер, подчертава \"Гардиън\", цитиран от БТА.\n\r\nДжонсън няма мнозинство в парламента, не контролира Камарата на общините и не може да спечели доверието й, което го принуждава да приема закони, написани от негови противници. Той би се радвал, ако опозицията му върне инициативата, като внесе вот на недоверие, за да може да определи дата за избори. Опонентите му трябва да издържат на изкушението. Ако фракциите на противниците на Brexit-а не могат да постигнат споразумение, Джонсън би спечелил евентуални избори, а Великобритания би загубила. Но ако имат нужда от извинение да отхвърлят различията си и да работят заедно за предотвратяването на катастрофален Brexit без споразумение, съдът току-що им го даде. Би трябвало да го използват, подчертава всекидневникът.\n\r\nПознавайки миналото на Джонсън, може да се очаква той да потърси други начини да предотврати ново удължаване на срока за Brexit. Но поне избраният от него път, заобикалящ конституционните спънки, за момента беше затворен, пише в. \"Ню Йорк таймс\" в редакционна статия.\n\r\nВариантите, с които разполага британският премиер, са ограничени - но все още може да изиграе няколко карти, добавя в. \"Вашингтон пост\". Дори ако неговата визия за Brexit-а се провали и се стигне до предсрочни избори, той е умел във воденето на предизборни кампании и е популярна, макар и спорна фигура. Проучване на \"ЮГов\" миналата седмица показа, че Джонсън все още е по-популярен от лейбъристкия лидер Джереми Корбин. Премиерът се ползва с одобрението на 38 на сто от британците, срещу 21 на сто за Корбин.\r\n ", "date": "2019.09.25", "title": "Борис Джонсън все още може да изиграе няколко карти "}
{"url": "https://www.dnes.bg/mestni-izbori-19/2019/09/25/14-sa-kadidat-kmetovete-za-mestnite-izbori-v-plovdiv.423988", "text": "За кмет на община Пловдив, на предстоящите местни избори на 27 октомври, ще се състезават 14 кандидата, съобщи председателят на ОИК - Пловдив Дарина Тодорова. В ОИК са регистрирани 29 партии и коалиции, 24 от които са подали листи за общински съветници, като пълни - с 51 кандидата имат само шест.\r\n16 от регистрираните политически формации са излъчили кандидати за кметове на райони, като не всички имат и за 6-те района, подчерта Тодорова. Сред регистрираните има и такива, които нямат кандидат нито за общински, нито за районен кмет, нито за общински съветници.\r\nКандидатите за кметове са: Милен Иванов е издигнат от ДПС, Здравко Димитров е номинация на ГЕРБ, Християнреформирстката партия издига кандидатурата на Димитър Спилков, от \"Възраждане - Пловдив\" залагат на Георги Гюлеметов, АБВ на Любомира Ганчева, ЗС \"Ал. СТамболийски\" издига Георги Колев, ПП \"Воля\" - Николай Цветков, а Обединена социалдемокрация - Мехмед Дерменджи, съобщи БТА.\r\n                    \n                    \n                \n                \n                \n                БЗНС влиза в битката с Илия Зюмбилев, Коалиция Демократична България с Атанас Костов, БСП за България заложи на Николай Радев, Коалиция Кауза Пловдив на Николай Бухалов, Коалиция Съюз за Пловдив на Дани Каназирева и Местна коалиция НФСБ /ВМРО-БНД/ номинира Славчо Атанасов.\n\r\n ", "date": "2019.09.25", "title": "14 са кадидат-кметовете за местните избори в Пловдив"}
{"url": "https://www.dnes.bg/index/2019/09/25/samoubiistvo-ili-incident-misteriiata-s-pochinaliia-v-briuksel-iskren.423989", "text": "Близки на открития мъртъв българин в Брюксел категорично отрекоха неговата смърт да е самоубийство.\n\r\nИскрен Йорданов беше намерен в гараж в китайското посолство в белгийската столица.\n\r\nМайката на 36-годишния мъж Елка Дочева обясни, че той заминал за Брюксел на 13-ти септември, за да посети приятелката си. На следващия ден Искрен разговарял с родителите си за кратко. Според майка му той е звучал добре и не е имало нищо притеснително в поведението му.\n\r\nБратът на починалия – Диян Йорданов обясни, че е бил извикан в полицията, за да получи писмо. В него се твърдяло, че смъртта на Искрен е заради самоубийство. По думите му никой не е дал отговор на това, какво точно се е случило.\n                \n                \n                \r\nСнахата на Искрен – Илияна Йорданова сподели, че към момента също няма никакви отговори относно смъртта му. Освен това поддържа постоянна връзка с консула ни в Брюксел. По думите ѝ Министерството на външните работи не е знаело за инцидента и разбират едва, след като от семейството изпращат писмо.\n\n\n\r\n\"Единствено разбрахме, че тялото му се намира в морга от 8 дни. То освободено за прибиране и предстои да бъде транспортирано до България”, допълни Илияна.\n\r\nПриятели на Искрен в Германия обяснили, че от германската полиция са търсели негови близки, но не казали защо.\n\r\nЗавеждащия в консулската служба към българското посолство в Брюксел – Малин Месалски, каза, че към момента усилията са насочени към обгрижването на родителите на загиналия Искрен.\n\r\nМесалски заяви, че в момента е направен контакт с болничните и общински власти за тялото на покойния. По думите му семейството трябва да вземе решение какво да се прави с тялото. Направен е контакт и с предложената от близките погребална агенция.\n\r\nДипломатът подчерта, че всички въпроси около смъртта на 36-годишния българин са в компетенциите на разследващите власти. Месалски допълни, че белгийските и българските власти работят заедно.\n\r\nОсвен това изтъкна, че процедурата по уведомяване за смъртта на мъжът е спазена.\n\r\n\r\n ", "date": "2019.09.25", "title": "Самоубийство или инцидент: Мистерията с починалия в Брюксел Искрен"}
{"url": "https://www.dnes.bg/index/2019/09/25/shefovete-na-vw-s-oficialni-obvineniia-zaradi-dizelgeit.423993", "text": "Двамата водещи ръководители на Volkswagen Group - главният изпълнителен директор Хеберт Дийс и председателят на Надзорния съвет Ханс Дитер Пьотч бяха обвинени в манипулация на пазара в Германия, тъй като умишлено не са уведомили инвеститорите в концерна за скандала с манипулираните дизелови двигатели от 2015 г. \n\r\nСъщото обвинение е повдигнато и на бившия изпълнителен директор на концерна Мартин Винтеркорн, става ясно от съобщение на прокуратурата в град Брунсуик, провинция Долна Саксония. Обвинителният акт е бил внесен по-рано днес, съобщи говорителят на прокуратурата Клаус Зихе.\n\r\nНадзорният съвет на VW Group обяви, че се събира на извънредно заседание още днес, като на него ще бъде обсъдено обвинението. То вече е било осъждано на предишни сбирки на Съвета на директорите на концерна.\n                \n                \n                \r\nАдвокатът на Дийс също коментира действията на прокуратурата, като обяви, че клиентът му не е можел да предвиди спада на цената на акциите на Volkswagen на борсата. И допълни, че Дийс ще продължи да изпълнява функциите си, независимо от обвиненията.\n\r\nДо момента разходите на концерна за ликвидиране на последствията от дизеловия скандал достигат 30 млрд. евро, като по-голямата част от тях отидоха за глоби и компенсации на клиенти, както и за изкупуване на част от засегнатите автомобили.\r\n", "date": "2019.09.25", "title": "Шефовете на VW с официални обвинения заради Дизелгейт "}
{"url": "https://www.dnes.bg/world/2019/09/25/pekin-veche-ima-novo-gigantsko-ultramoderno-letishte.424000", "text": "Президентът на Китай Си Цзинпин откри новото летище на Пекин - ултрамодерна инфраструктура във формата на морска звезда, предаде Франс прес. Това се случва само няколко дни преди честванията на 70-та годишнина на комунистическия режим.\n\r\nМеждународното летище в Дасин, разположено на 46 километра южно от центъра на столицата, ще функционира с пълен капацитет през 2025 година със 72 милиона пътници годишно. Това ще бъде световен рекорд за един терминал, според създателите му.\n\r\nТочно преди националния празник на 1 октомври, откриването на новото летище се вписва в правата линия на \"китайската мечта\", която Си Цзинпин предлага на сънародниците си.\n\r\nНовото летище ще намали пътникопотока на сегашното международно летище на Пекин - столица, чиито три терминала са разположени североизточно от разпръснатата във всички посоки метрополия.\n                    \n                    \n                \n                \n                \n                \r\nТази инфраструктура, нареждаща се на второ място в световната класация след летището в Атланта в САЩ, вече почти е запълнила капацитета си с малко над 100 милиона пътници годишно.\n\r\nС повишаването на жизненото равнище и апетита на китайците за пътувания въздушният транспорт в азиатската страна е в разцвет. Според Международната асоциация за въздушен транспорт (IATA) в средата на 2020 година Китай ще надмине САЩ и ще стане водещият въздушен пазар в света, пише БТА.\n\r\nПри тези условия се очаква столицата да приеме 170 милиона пътници през 2025 година. Те ще бъдат разпределени между двете летища.\n\r\nС площ от 700 000 квадратни метра новата структура претендира да е най-големият летищен терминал в света. Тя е проектирана от архитектката от британско-иракски произход Заха Хадид, която почина през 2016 година, и инженерното подразделение на Парижките летища.\n\r\nТо е покрито с монолитен покрив с площ, равняваща се на 25 футболни игрища.\r\nЗа разлика от класическите терминали новата сграда е конструирана изцяло на височина с две нива за заминаващите и още две за пристигащите. Точно под терминала е разположена гара за метро и високоскоростни влакове.\n\r\nС експресна линия ще може да се стигне до центъра на града за около 20 минути, но съществува риск връзката със сегашното летище, което е на 67 километра, да е по-сложна.\n\r\nПроектът е струвал 120 милиарда юана (15 милиарда евро) или 400 милиарда юана, ако броим железопътните и пътни връзки.\r\n ", "date": "2019.09.25", "title": "Пекин вече има ново, гигантско, ултрамодерно летище "}
{"url": "https://www.dnes.bg/rock/2019/09/25/beli-petna-ot-slng-i-bobo.424028", "text": "\r\nSLNG ще представят новия си сингъл \"Бели петна\", в който участие взима и Bobo, с лайв на сцената на City Stage на 26-ти  септември. Новото видео вече е налично в YouTube канала на лейбъла Монте Мюзик и подгрява излизането на третия албум на групата, който се очаква до края на годината.\n\r\n\"Сленг\" е една от първите български банди и оставят в историята на родната музика хитове като \"Мой свят\", \"Синьо\", \"Любовта няма край\" и др. Фатален инцидент с вокалиста и двигател на формацията Дими Екимов е причината останалите членове да продължат по друг път. Няколко години по-късно, през 2012 година музикантите отново се събират като оттогава работят с вокалистa Владимир Михайлов (Сафо, Rewind).\n                    \n                    \n                \n                \n                \n                \r\nКъм днешна дата SLNG е в състав Владимир Михайлов - вокал, китари, Калин Петров (Сленг, Акага) – клавишни, Младен Несторов (Сленг, Ахат) – бас китара, Петър Рангелов (Дюн) - китари, Алекс Лазаров (Ахат) - барабани.\n\r\nЗа концерта този четвъртък групата излиза в пълен състав, а специален гост ще бъде Бобо. \n\r\nАвтор на музиката е Владо. Текстът е на Владо и Бобо, аранжиментът е дело на бандата.\n\r\nВидеото на \"Бели петна\" е заснето за 4 дни на различни локации и за направата му, освен ражисьорът Гепи, се грижи екипът на студио Jeng. В него участва актрисата Деси Моралес, с която Владо се познава от многобройните им срещи на филмовата площадка, както и малкият син на Владо - Зари. \n\r\nБилети за концерта на SLNG вече са в продажба в мрежата на Ивентим на цена от 10 лв.\r\n ", "date": "2019.09.25", "title": "\"Бели петна\" от SLNG и Бобо"}
{"url": "https://www.dnes.bg/index/2019/09/25/dobre-doshli-v-nashiyat-cetntar-borisov-v-hiundai-vpechatlen-ot-posreshtaneto.424026", "text": "\nПремиерът Бойко Борисов заяви, че страната ни е известна със заводите си в автомобилостроенето.\r\n\"Страната ни е прекрасна дестинация, с много добро качество, с много добри възможности“, заяви министър-председателят пред български медии в Сеул по повод бъдещо сътрудничество с компанията \"Хюндай\".\r\nТой посети днес Центъра за научноизследователска и развойна дейност на \"Hyundai Motor Group\", който се намира в гр. Хуасонг.\r\nБългарският министър-председател отбеляза, че решенията на компанията се вземат от членовете на бордовете и изрази надежда, че ще продължим да имаме успех в разговорите.\r\n                \n                \n                Заради продължаващите с Фолксваген преговори, навсякъде в света са чули за страната ни, каза още премиерът Той посочи, че по време на посещението с водената от него делегация в иновационния завод, страната ни е представила офертите си.\r\n\"Те бяха в България, ние - тук\", заяви Борисов и уточни, че ако накрая \"се харесаме и е взаимноизгодно\", ще бъде положено началото на партньорство. \"Но и сега правим доста неща за \"Хюндай\" в България\", допълни министър-председателят, цитиран от правителствената пресслужба.\r\nТой акцентира още, че са възможни инвестиции от Република Корея в производството на батерии, акумулатори, в иновации и по отношение на суперкомпютъра, който от догодина ще е в България.\r\n\"Много добре познават България, останах приятно впечатлен“, изтъкна Бойко Борисов. Той припомни, че след като през 2017 г. премиерът на Република Корея е бил в България, доста се е увеличил стокооборотът между двете държави.\r\n\"Страната ни е привлекателна за инвестиции не само в машиностроенето, но и в сферата на туризма\", добави българският министър-председател. Той подчерта, че целият Център за научноизследователска и развойна дейност на \"Hyundai Motor Group\" е бил с български знамена, надписи, дори на полицейските коли и мотори, което е ярък знак за отношението към страната ни.\r\n\"Стабилността в България се отчита, така че да бъдем търпеливи, нещата с инвестициите ще станат\", обобщи Борисов.\r\nИкономическият министър Емил Караниколов заяви, че една от най-големите южнокорейски компании в момента проучва България и още две държави за инвестиция, която е за над 1,5 милиарда евро. \n\r\nПо думите му проучването за инвестиции на \"Хюндай\" в България не е свързано с \"Фолксваген\".\r\n\"Фолксваген\" търси къде да реализира завод за производство на бензинови и дизелови двигатели, докато намеренията за инвестиционен проект от Република Корея в батерии за електрически автомобили, не са свързани с \"Хюндай\", обясни той и допълни, че тези батерии могат да бъдат за редица компании.\r\nТой бе категоричен, че когато става дума за инвестиции, транспортната инфраструктура е от изключително значение. Караниколов допълни, че отзивът от \"Хюндай\" е \"да се свържем с европейската им централа, а това ще стане веднага щом се върнем в София\".", "date": "2019.09.25", "title": "Dobre doshli v nashiyat cetntar! Борисов в \"Хюндай\", впечатлен от посрещането"}
{"url": "https://www.dnes.bg/stranata/2019/09/25/izdirvat-sestrite-vasilka-i-milka-ot-burgas.424030", "text": "Полицията в Бургас издирва сестрите Василка и Милка Василеви, на възраст 14 и 15 години от Бургас. \r\n\r\nДвете са напуснали обитавания Център за настаняване от семеен тип в к-с Меден рудник на 12.09. т.г. вечерта, като до момента са в неизвестност.\r\n\r\nСестрите са на видима възраст около 15 години, ръст около 150 см, кафяви очи и черна чуплива коса до раменете.\r\n\r\nМВР Бургас призовава гражданите, разполагащи с някаква информация относно местонахождението на момичетата да съобщят незабавно на тел. 112 или в най-близкото поделение на МВР.", "date": "2019.09.25", "title": "Издирват сестрите Василка и Милка от Бургас"}
{"url": "https://www.dnes.bg/zvezdi/2019/09/25/demi-lovato-ima-novo-gadje-pyrvo-flirtuvali-onlain.424011", "text": "Деми Ловато може да има ново гадже.\r\nПевицата преди време беше признала, че е фенка на Майк Джонсън, който участва в риалити предаването \"Bachelorette\". \r\n \r\nВпоследствие двамата започнаха да си разменят закачливи коментари из социалните мрежи.\r\n \r\nНо явно онлайн флиртът им е прераснал в нещо по-сериозно. Двамата вече излизали по срещи и започнали да се опознават, твърдят източници на \"People\". Дори си говорили за много лични неща.\r\n \r\nИзточници на \"E!News\" пък казват, че Деми и Майк имали много общи неща и връзката им се развивала много добре.\r\n \r\n", "date": "2019.09.25", "title": "Деми Ловато има ново гадже, първо флиртували онлайн"}
{"url": "https://www.dnes.bg/stranata/2019/09/25/dyrjavata-otchujdava-zemia-ama-po-ceni-otpredi-godini.424021", "text": "Българската асоциация на собствениците на земеделски земи призова за нови правила и цени на обезщетенията при принудително отчуждаване на земи. Председателят ѝ Стайко Стайков подчерта пред БНР,  че през последните 30 години механизмът, по който се прави това, не се е променил.\n\r\n\"Преди 10-15 години цените на земеделската земя бяха между 50 и 100 лв. на декар, а сега цената на много места надвишава 1500-2000 лв. Не може собствениците да бъдат ощетявани заради стар механизъм и на базата на категории. При земя над 7-ма категория цената достига максимум до 200-300 лв. на декар. А първа и втора категория, които много рядко се срещат, са максимум 1200 лв. - това са много остарели цени. Цените са непазарни\", категоричен бе Стайков.\n                    \n                    \n                \n                \n                \n                \r\nАсоциацията иска цените да бъдат такива, че след като бъде обезщетен един собственик, да може да закупи равностойно земя. В момента всички разходи по отчуждаването са за сметка на собственика.\n\r\n\"Има над 1 млн. дка държавен поземлен фонд. Нашата идея е те да не се продават или да се обявяват на търгове, а когато се наложи да се обезщетят собствениците, те да имат възможност да избират - или парично обезщетение, или земя, която да получат\", обясни той.\r\nДругото искане на Българската асоциация на собствениците на земеделски земи е държавата да се съобразява с прибирането на реколтата и едва тогава да пристъпва към отчуждаване.", "date": "2019.09.25", "title": "Държавата отчуждава земя, ама по цени отпреди години!"}
{"url": "https://www.dnes.bg/notifikacii/2019/09/25/gryckiiat-ostrov-milos-obiaven-za-nai-krasiviia-v-sveta.424025", "text": " Гръцкият остров Милос е първи в класацията на десетте най-красиви острова в света, публикувана от Си Ен Ен, съобщи\"Елефтерос типос\", цитиран от БТА.\r\n\r\nЗад себе си егейският остров Милос оставя доста популярни екзотични дестинации като Палаван във Филипините, Моореа във Френска Полинезия, Кауаи на Хавайските острови и други.\r\n\r\nВ класацията на Си Ен Ен са намерили място следните острови - Милос (Гърция), Бартоломе (Еквадор), Фрегат (Сейшели), Сейнт Лусия (Малки Антили), Джура (Шотландия), Комодо (Индонезия), Сеня (Норвегия), Моореа (Френска Полинезия), Палаван (Филипини) и Кауаи (САЩ).\r\n \r\n", "date": "2019.09.25", "title": " Гръцкият остров Милос обявен за най-красивия в света"}
{"url": "https://www.dnes.bg/mish-mash/2019/09/25/6-neshta-za-syhraniavaneto-i-gotveneto-na-sladki-kartofi.423941", "text": "Сладките картофи са прекрасен заместител на обикновените, защото не съдържат толкова нишесте, като тях, изключително богати са на бета-каротин и представляват истинска експлозия от полезни хранителни вещества, важни за редица органи и системи в тялото.\r\n\r\nЗа да се възползвате от тях обаче е необходимо да сте наясно какви грешки при съхранението и приготвянето им да не допускате, за да сте сигурни, че ще се насладите на вкуса и ползите им.\r\n\r\nОхлузванията, надраскванията и ожулванията по сладките картофи предизвикват бързо разваляне и омекване на продукта по тези места. Оглеждайте добре картофите преди да ги купите, защото тези охлузвания ще ги направят негодни за готвене много бързо.\r\n                    \n                    \n                \n                \n                \n                \r\nНай-лошото, което може да направите със сладките картофи, е да ги държите в хладилника, където да измръзнат и да изгубят качествата си.\r\n", "date": "2019.09.25", "title": "6 неща за съхраняването и готвенето на сладки картофи "}
{"url": "https://www.dnes.bg/politika/2019/09/25/izgrajdame-integrirana-sistema-za-tyrsene-i-spasiavane-po-more.424029", "text": "През 2023 г. може да има цялостна, интегрирана, с висока степен на автоматизация система за управление по търсене и спасяване и за реакция при бедствия и аварии в българските морски пространства, каза днес във Варна главният секретар на ИА \"Морска администрация\" /ИАМА/ Петър Киров.\r\nТой уточни, че в момента текат предпроектните проучвания, като финансирането - малко над милион лева, е осигурено от Европейския фонд за регионално развитие плюс държавно съфинансиране.\r\nРезултатите до момента бяха представени днес на работна среща между представители на ИАМА с Военноморските сили, \"Гранична полиция\", Държавното предприятие \"Пристанищна инфраструктура\" /ДППИ/, Изпълнителната агенция по рибарство и аквакултури.\r\n                    \n                    \n                \n                \n                \n                Новата интегрирана система ще стъпи върху тези, които са изграждани през годините, обясни Киров. Той уточни, че на европейско ниво такива системи са много малко. Възможности за наблюдение на морския трафик имат различни институции у нас - ДППИ, \"Гранична полиция\", ВМС, но техните системи имат различни функции, допълни Киров.\r\nПо думите му новата ще даде възможност за връзка и координация между структурите, като ще подпомага планирането на операции и ще дава алгоритми за изчисляване на райони за спасяване, движение на спасителните средства, комуникация, без да е насочена към наблюдение или управление на трафика в морето.\r\nНовата система трябва да обхване и съвместния координационен център с Гражданската въздухоплавателна администрация, защото в него в момента няма интеграция, а само физическа близост на операторите, обясни още Киров, цитиран от БТА.\r\nТой допълни, че за речното корабоплаване Морската администрация има друга инициатива, която ще бъде представена на работна среща на 8 октомври в Русе. На нея ще бъде дискутирана спасителната дейност по река, включително и нуждата от информационни и комуникационни системи.\r\n ", "date": "2019.09.25", "title": "Изграждаме интегрирана система за търсене и спасяване по море"}
{"url": "https://www.dnes.bg/index/2019/09/25/sedesar-e-kandidatyt-na-nfsb-za-kmet-na-sofiia.424035", "text": "НФСБ издига свой кандидат за кмет на София. Стефан Иванов е бивш председател на СДС София, зам.-председател на националното ръководство и три мандата общински съветник.\r\nВ момента е председател на Движение Демократично действие. За приоритети той определи изграждането на система за контрол на публичните средства и развитието на културата, предаде БНР.\r\n\r\n\"Там, където има възможности, трябва да бъдат спрени всички порочни практики. Ние имаме системата, по която да го направим и то превантивно, не постфактум. За това обаче на нас са ни необходими гласовете на гражданите\", каза Иванов.\r\n\r\nПредседателят на НФСБ Валери Симеонов представи и листата с кандидати за общински съветници.Той уточни, че от ВМРО не са пожелали двете партии да се явят с общ кандидат за кмет на столицата.\r\n ", "date": "2019.09.25", "title": "Седесар е кандидатът на НФСБ за кмет на София"}
