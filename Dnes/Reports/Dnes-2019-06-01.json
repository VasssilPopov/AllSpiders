{"url": "https://www.dnes.bg/index/2019/06/01/rokliata-ot-meso-na-leidi-gaga-na-izlojba-v-las-vegas.412173", "text": "Изложба със сценични костюми и тоалети от червения килим на Лейди Гага беше открита в Лас Вегас, така че да съвпадне с концертите й в Парк тиътър, съобщи Контактмюзик.\r\nКураторът на изложбата Никола Формичети каза, че идеята му е била да отрази най-забележителните тоалети на Лейди Гага, подбрани от творческия й екип \"Хаус ъв Гага\".\r\nФеновете на певицата ще могат да видят роклята от месо, която Лейди Гага носеше на видеомузикалните награди на MTV през 2010 г., гащеризона от изпълнението в паузата на Супербоул през 2017 г., дантеления тоалет от видеоклипа \"Alejandro\", кадифената рокля от наградите \"Златен глобус\" през 2016 г.\r\nВсички те са придружени от съответните обувки, перуки и други аксесоари.\r\nНякои тоалети ще бъдат предложени на търг в полза на фондацията на Лейди Гага, подпомагаща млади хора. (БТА)", "date": "2019.06.01", "title": "Роклята от месо на Лейди Гага - на изложба в Лас Вегас"}
{"url": "https://www.dnes.bg/obshtestvo/2019/06/01/iotova-na-balkanite-znaem-kolko-strashno-e-kogato-edin-narod-e-sreshtu-drug.412167", "text": "Когато велика сила диктува чужди интереси и  сблъсква хора, които до вчера са били съседи, подавали са си ръка в  добро и лошо.\r\nТова заяви вицепрезидентът Илияна Йотова на Националния младежки събор  \"Илиева нива\", който се състоя за 22 пореден път в едноименната местност  край село Глумово, община Ивайловград, съобщиха от прессекретариата на  държавния глава.\r\n\r\n\"Тук имаме мир, да живеем в разбирателство и  заедно да градим бъдещето\", е подчертала Илияна Йотова. Тя е посочила  още, че добросъседството означава и справедливост, и решени проблеми.\r\n                    \n                    \n                \"За тракийците повече от 100 години няма справедливост и \", е подчертала Илияна Йотова, цитирана в  съобщението.\r\n\r\n\"Ние трябва да бъдем гарант за щастливото детство и успешното развитие на нашите деца. Нека в името на тях да не отмъщаваме, но да помним историята. Да не забравяме, че мирът и човешките права не са веднъж завинаги дадени, за тях трябва да се борим всеки ден\", е заявила тя.\r\nОрганизатори на събитието, което събра от цяла България потомци на тракийци, са Община Ивайловград и Съюзът на тракийските дружества в България.\r\n\"Тук, в небето над тази земя са ангелите на над 200 деца, чиито живот бе отнет без време. Коя е тази политика и власт, която може да оправдае това, което се е случило тук преди 106 години - съсечени деца и майчини писъци. Отговор ще продължаваме да търсим, но нашето присъствие днес е завет никога повече да не го допускаме\", е изтъкнала в словото си вицепрезидентът.\r\nИлияна Йотова е заявила, че в българската история 1913-а е изключително трагична година заради погубения живот, но в същото време - величава заради неговата сила, заради вярата, заради любовта към род и родина.\r\nЙотова е благодарила на Съюза на тракийските дружества в България, който с активната си дейност поддържа жива паметта за тези събития.\r\nЗа подкрепата и отдадеността на тракийската кауза председателят на Съюза на тракийските дружества Красимир Премянов е връчил на вицепрезидента Илияна Йотова почетен знак по повод 175-годишнината от рождението на Капитан Петко Войвода.", "date": "2019.06.01", "title": "Йотова: На Балканите знаем колко страшно е, когато един народ е срещу друг!"}
{"url": "https://www.dnes.bg/notifikacii/2019/06/01/tanzaniia-zabrani-napylno-nailonovite-torbichki.412168", "text": "Пълна забрана за найлоновите торбички влезе в сила днес в Танзания, като нарушителите са заплашени от сериозни глоби, предаде ДПА.\r\nИзточноафриканската държавна се присъедини към други африкански страни като Руанда и Кения и забрани замърсяващия околната среда продукт. Който произвежда найлонови торбички, е заплашен от глоба до 400 000 долара или две години затвор.\r\nЛицата, които използват найлонови торбички, ще бъдат глобявани с около 13 долара, каза държавният министър на околната среда Дженюъри Макамба.\r\nНационалният съвет за управление на околната среда посочи в разпространено днес съобщение, че са били събрани около 200 тона найлонови торбички в Дар ес Салам в кампания, продължила около две седмици.\r\nЗащитниците на околната среда приветстваха забраната.\r\n                \n                Пластмасовите изделия са най-големият замърсител на околната среда и тих убиец на нашата природа. Така е защото са нужни 100 години, за да се разгради една найлонова торбичка, каза директорът на местното подразделение на Световния фонд за дивата природа.\r\nВ съобщение на сайта на организацията се посочва, че Танзания се е присъединила към около 12 страни от Африка, които или са забранили, или са въвели налог върху найлоновите торбички, за да се контролира и в крайна сметка да се спре употребата им. (БТА)\r\n ", "date": "2019.06.01", "title": "Танзания забрани напълно найлоновите торбички"}
{"url": "https://www.dnes.bg/notifikacii/2019/06/01/ranenite-pri-vzrivovete-v-ruskiia-zavod-desetki.412169", "text": "Броят на пострадалите при взривовете в завод за експлозиви в руския град Дзержинск е нараснал до 42, като 15 от тях са в болница, предаде ТАСС, позовавайки се на прeссъобщение на министерството на здравеопазването на Нижегородска област.\nИзточник на агенцията уточни, че по данни на министерството един от пострадалите при взривовете в завод \"Кристал\" е в тежко състояние. От ранените 38 са работници на предприятието и четирима са местни жители.\r\nСпециалисти са потушили пожара, предизвикан от взривовете в завода, допълни представител на оперативния щаб.\r\nЕксплозиите са станали в цех за производство на тротил. Министерството на извънредните ситуации заяви, че в резултат е избухнал пожар на площ около 100 квадратни метра. Впоследствие обхватът на огъня се е увеличил. Съобщава се за двама човека, които са в неизвестност.\r\n                \n                Местните власти казаха, че в резултат на взривовете е разрушена административна сграда и са пострадали 180 жилища в околността.\r\nСпоред правоохранителните органи причината за взривовете може да е нарушение на правилата за безопасност.\r\nИзточник от спасителните служби заяви, че са се взривили боеприпаси. Той каза, че част от боеприпасите не са избухнали и има опасност от още експлозии. По думите му сред боеприпасите е имало авиобомби.\r\nРегионалното министерство на извънредните ситуации заяви, че няма данни за наличие на бойни снаряди в завода, нито за възможност за нови взривове.\r\nВ района на Дзержинск в Нижегородска област е обявено извънредно положение, заявиха местните власти. (БТА)", "date": "2019.06.01", "title": "Ранените при взривовете в руския завод - десетки"}
{"url": "https://www.dnes.bg/notifikacii/2019/06/01/9-prichini-da-piete-presen-portokalov-sok.412078", "text": "Прясно изцеденият портокалов сок е превъзходна напитка, с която е добре да започвате деня си. Той съдържа огромни количества витамин С, антиоксиданти, противодействащи на свободните радикали. Той доставя на организма още завидни количества калий, фолати, витамин А, витамин В6, магнезий, калций. Портокалите са богати и на фибри, които допълват полезното действие на този сок.\r\n\r\n\r\nЕдна чаша сок от портокал, изстискан на момента, съдържа завидно количество витамин С. Той подобрява работата на имунната система и помага на тялото да се бори с инфекции и възпаления. Витамин С допринася и за здрави кости, сухожилия, хрущяли и зъби.\r\n                \n                \r\nАнтиоксидантите в портокаловия сок имат мощни противовъзпалителни свойства, които помагат за потискането на локални възпаления в тялото. Те предотвратяват оксидативния стрес, причинен от свободните радикали. Този процес помага за по-бързото възстановяване и оздравяване. Антиоксидантите помагат и в превенцията на инфаркти и инсулти.\r\n\r\nЕдин от флавоноидите в портокаловия сок – хесперидин, помага за понижаване на кръвното налягане и овладяване на хипертонични кризи. В дългосрочен план консумацията на пресен портокалов сок всеки ден допринася за контрола на кръвното налягане и недопускането на резки повишавания в стойностите му.\r\n", "date": "2019.06.01", "title": "9  причини да пиете пресен портокалов сок "}
{"url": "https://www.dnes.bg/index/2019/06/01/kakvo-vredi-na-vryzkata-vechnata-kritika-kym-drugiia.412084", "text": "Кой не се стреми към изграждането на здрава и хармонична връзка? Каквито и планове да имате, много добре знаете, че невинаги нещата вървят гладко. Винаги ще изникне нещо, за което двамата ще се скарат и няма да си говорят. Важното е как ще преминат през това препятствие.\r\nМъжете и жените притежават някои вредни навици, които могат да вбесят половинките им и да донесат напрежение в отношенията. Понякога те дори не се усещат, че действията им вредят на връзката. Ако и двамата вземат мерки навреме, няма да се стигне до раздяла. \r\n \r\nЕто за какво да внимавате, за да не съсипете връзката си:\r\n \r\n\r\n \r\nНай-често ние критикуваме доста самите себе си за това как сме постъпили в различни ситуации. Но имаме и способността да си мислим, че всички други си затварят очите за определени нередности и само ние ги виждаме. Честата критика може да промени някои неща в отношенията в положителна насока, но и да ги срине тотално. Не се вторачвайте твърде много в действията на другия. Ако искате да запазите хармонията, бъдете по-склонни да премълчавате за някои работи, които ви дразнят или просто не им обръщайте чак толкова внимание. В противен случай партньорът ви може да се засегне и почувства недооценен.\r\n \r\n\r\n \r\nЕдно е да критикуваш себе си и половинката, друго е да бъдеш критичен към всички наоколо. Каквото и да си говорим, никой не обича такива хора. Както се казва: „На тях светът им е крив“. Ако усетите, че хората странят от вас или че сте стигнали момент, в който само се карате с обкръжението си, помислете за това каква е нагласата ви. Мислете по-положително и винаги преценявайте какви ще са последствията преди да изречете критика. Ако не се придържате към тези съвети, в един момент и на човека до вас ще му писне да бъдете „на нокти“ с всички.\r\n \r\n\r\n                \n                 ", "date": "2019.06.01", "title": "Какво вреди на връзката? Вечната критика към другия"}
{"url": "https://www.dnes.bg/eu/2019/06/01/timermans-holandecyt-poliglot-koito-iska-da-stane-liceto-na-evropa.411835", "text": "Полиглот и бивш дипломат, холандецът Франс Тимерманс се надява да стане новият силен човек в Брюксел, като заеме председателското място в Европейската комисия - амбициозно постижение, до което е по-близък отвсякога.\n\r\nКандидат на европейското социалистическо семейство, този внук на миньори и син на дипломат с произход от южнохоландски католически род прекарва по-голямата част от живота си в чужбина, пише Франс прес.\n\r\nРоден през 1961 г. в Маастрихт - град, символизиращ идентичността на ЕС след сключването на известния договор от 1992 г., 58-годишният Тимерманс учи в Рим, после завършва френска филология в Холандия и европейско право в един от университетите на френския град Нанси.\n                    \n                    \n                \r\nОглавявал известно време външното министерство, през 2014 г. той идва в Брюксел, за да стане дясна ръка на Жан-Клод Юнкер като първи зам.-председател на Европейската комисия.\n\r\nПредставен първоначално като човек, поемащ голяма част от текущото управление на институцията, в екипа на Юнкер Тимерманс не получава пълен поглед върху нещата и скоро се запитва има ли всъщност реални пълномощия.\n\r\nСега този мъж с посивяваща брада решава да излезе от сянката и да застане начело на Европейската комисия; междувременно след изборите се очертават ожесточени борби за ключовите постове в евроинституциите.\r\n\n\r\n\"Тимерманс със сигурност иска да е лицето на Европа. Много е амбициозен и е толкова близо\" до целта, коментира политологът Андре Краувел. \"Това е неговият шанс\", заяви той пред АФП.\n\r\nОсвен майчиния си език, Франс Тимерманс говори руски, италиански, английски, френски и немски. Езикови умения, които наред с риторичните му дарби го правят \"твърде компетентен\" политик, смята Ейми Върдън, преподавател по европейска политика в Лайденския университет, Западна Холандия.\n\r\nКомисията впрочем често се възползва от ораторските му способности, за да изтъкне предимствата и историческото значение на Евросъюза в днешния кризисен период.\n\n\r\n\"Наред с Мишел Барние (преговарящия на ЕС за Brexit-а) в ЕС се нуждаехме и от боен пес, който да говори за позитивните аспекти на Съюза. Това е Франс\", обяснява Краувел, който изследва политическите партии в Европа.\n\r\nТимерманс отговаря по-специално за откритите срещу Полша и Унгария санкционни процедури с обвинения, че нарушават принципа за правова държава - така си е спечелил сериозни неприятели в страните членки.\n\r\nСлед провала на консултациите с двете държави холандецът стартира без колебание тази извънредна мярка, въведена наскоро с цел да се реагира при \"системни рискове\" в страна членка.\n\r\nЗаявил през 2002 г., че като дете е бил сексуално тормозен от свещеник педофил, миналата седмица Франс Тимерманс призова католическата църква \"да не оставя безнаказани\" подобни престъпления.\n\r\nБаща на четири деца и футболен фен, той води доста затворен частен живот, при все че поддържа имидж на човек, близък до народа. Описват го като амбициозен политик, който кара екипа си да работи упорито.\n\r\nНякои го подкрепят, други не, но след европейската изборна нощ холандският печат единодушно констатира, че присъствието на Франс Тимерманс в Партията на труда е сред основните причини за изненадващата победа на лейбъристите в Холандия.\n\r\nТе опровергаха прогнозите - получиха шест кресла в Европейския парламент, изпреварвайки и Консервативната Народна партия за свобода и демокрация (НПСД) на премиера Марк Рюте, и популистите от \"Форум за демокрация\", които се очакваше да спечелят.\n\r\nХоландските медии обясняват този резултат с \"ефекта Тимерманс\". \"Той проведе чудесна кампания и бе атакуван от всички посоки - от крайнолевите до десницата\", отбеляза Андре Краувел.\n\r\n\"Което му бе от полза\", защото Тимерманс представи критична, но проевропейска гледна точка и тя намери отзвук сред холандските избиратели, посочи политологът. \r\n \r\n/БТА/\n\r\n ", "date": "2019.06.01", "title": "Тимерманс - холандецът полиглот, който иска да стане лицето на Европа"}
{"url": "https://www.dnes.bg/index/2019/06/01/za-da-ne-se-provali-tesla-triabva-da-pribegne-kym-reklama.412107", "text": "Състезанието кой ще създаде най-хубавата и бърза електрическа кола, става все по-напечено, а ако Илон Мъск не иска да загуби компанията си, то е по-добре да си намери място на Мадисън Авеню, пишат от CNN.\r\nTesla се утвърди на пазара за автомобили без да похарчи и стотинка за реклама. Преди в това имаше логика, когато компанията имаше повече поръчки за коли, отколкото можеше да произведе, а желаещите трябваше да чакат с месеци за да си ги получат. Понякога дори и години. Самият Мъск казва в свое интервю през 2017 година, че те не рекламират Model 3, а в шоурумите дори не искат да говорят за него, защото не може да рекламира нещо, което не можеш да доставиш веднага.\r\nТези години обаче свършиха – най-продаваният автомобил на Tesla, Model 3, вече пристига за по-малко от две седмици. Толкова отнема да се сглоби всяка една нова кола.  Но най-вече – компанията вече не е единствената, която произвежда електрически коли за масовия пазар.\r\n                \n                Автомобилни гиганти по цял свят започнаха да разработват своите ел. модели и устремено харчат милиони за да ги рекламират на широката публика.\r\nА през тази година, Tesla претърпя и най-големия срив на продажбите в историята си – цели 31%. Според експертите, това е знак, че компанията няма да може още дълго да си позволи да бойкотира рекламата.\r\n\"За сега те успяваха да оцелеят само благодарение на приказки от уста на уста. Защо ти е да харчиш пари за реклама, когато имаш поръчки за следващите шест месеца? Но желаещите да си купят колите им сега са много малко. - казва Келси Мейс, журналист в Cars.com -Tesla е изправена пред трудна битка – не само данъчният им кредит изтича, но и има нови играчи на пазара.“\r\nОт Tesla обаче категорично отказват да се впуснат в света на рекламата.\r\n\"Tesla не плаща за реклама и препоръки. Вместо това използваме парите си за да направим продукта си по-добър“, написа лично Илон Мъск в страницата си в Twitter.\r\nОстаналите автомобилни компании са похарчили средно 9,3 милиарда долара за реклама. Обикновено, те възвръщат многократно вложените средства и са заплашени да изостанат много, ако се откажат от PR-а.", "date": "2019.06.01", "title": "За да не се провали, Tesla трябва да прибегне към реклама"}
{"url": "https://www.dnes.bg/stranata/2019/06/01/vzrivyt-v-silistra-zaradi-defektna-partida-granati.412172", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Дефектна партида с гранати е една от версиите на разследващите за инцидента в Силистра.\r\nВчера три деца пострадаха след взрива на светлинно-звукова граната на стадиона в града. След инцидента директорът на МВР – Силистра беше отстранен, а използването на пиротехнически средства при демонстрации беше забранено.\r\nОт 3 до 10 г. затвор заплашват отговорните за инцидента на стадиона в Силистра. Разпитите на свидетели вече започнаха. Сред тях и е журналистът Алексей Минев, предаде .\r\nДве от трите пострадали деца бяха изписани още вчера, а 6-годишно момиче остава за лечение в болницата в Русе, където беше оперирано. \r\nНа демонстрацията на стадиона в Силистра е имало 500 деца от четири училища в областта.\r\n ", "date": "2019.06.01", "title": "Взривът в Силистра - заради дефектна партида гранати?"}
{"url": "https://www.dnes.bg/rusia/2019/06/01/vzriv-v-ceh-za-trotil-v-ruski-zavod-rani-19-dushi.412157", "text": "Взривове отекнаха в завод за производството на екплозиви в град Дзержинск в централна Русия. Пострадали са 19 души, предаде ТАСС.\r\nЧастично е разрушена онази част от сградата, в която са станали взривовете. След експлозиите, станали по време на технологичен процес в цех за производството на тротил, е избухнал пожар, обхванал площ от 100 квадратни метра.\r\nПерсоналът е бил евакуиран бързо.", "date": "2019.06.01", "title": "Взрив в цех за тротил в руски завод рани 19 души"}
{"url": "https://www.dnes.bg/notifikacii/2019/06/01/klasicheskata-borba-zagubi-nikola-dinev-poklon.412158", "text": "На 66-годишна възраст почина Никола Динев, двукратен световен и 5-кратен европейски шампион в класическата борба. \r\nТой бе носител на още 4 медала от големи първенства в категория тежка, както и на златния пояс \"Никола Петров\" за 1977 г., припомнят от Българската федерация по борба. \r\nОт федерацията изказват съболезнования на близките и семейството му. \r\nДатата и мястото на поклонението ще бъдат обявени допълнително. \r\n ", "date": "2019.06.01", "title": "Класическата борба загуби Никола Динев. Поклон!"}
{"url": "https://www.dnes.bg/index/2019/06/01/cherna-vest-za-futbola-hose-antonio-reies-zagina-v-katastrofa.412159", "text": "Испанският нападател Хосе Антонио Рейес загина в автомобилна катастрофа днес, съобщиха от футболен клуб Севиля.\r\n35-годишният футболист намерил смъртта си на пътя на изхода на родния си град Утрера.\r\nПодробности за инцидента не са известни. За последно Рейес носеше екипа на испанския отбор Екстрамадура. \r\nФутболната си кариера започва в Севиля, след това играе за Арсенал, Реал Мадрид, Атлетико Мадрид, Бенфика и други.\r\nЗа испанския национален отбор има 21 мача и 4 гола.\r\n\r\n ", "date": "2019.06.01", "title": "Черна вест за футбола! Хосе Антонио Рейес загина в катастрофа  "}
{"url": "https://www.dnes.bg/obshtestvo/2019/06/01/ocenka-kreditniiat-ni-reiting-polojitelen-poziciite-ni-silni.412160", "text": "S&P Global Ratings потвърди дългосрочния и краткосрочния кредитен рейтинг на България в чуждестранна и местна валута 'BBB-/A-3'. Перспективата пред рейтинга остава положителна.\n\r\nСпоред обобщената оценка на S&P фискалната и външната позиция на страната остават силни, а очакванията за икономическия растеж се оценяват като благоприятни, независимо от структурните ограничения в дългосрочен план.\r\nПоложителната перспектива пред рейтинга отразява значителната вероятност България да се присъедини към Валутен механизъм II (ВМ II) през следващите 12 месеца, съобщиха от финансовото министерство. \n\r\nОт рейтинговата агенция очакват БВП да се повиши с устойчив темп от 3,3 % през 2019 г., след което да се забави до 3% през 2022 г.\r\n                    \n                    \n                Водещо влияние ще имат частното потребление и правителствените инвестиции. Растежът на износа се очаква да се възстанови, въпреки по-слабото външно търсене през 2019 г. поради забавената икономическа активност при основните европейски търговски партньори.\n\r\nСпоред S&P напредъкът по плана за действие за присъединяване към ВМ II се оценява като значителен, като повечето от поетите ангажименти са изпълнени или са в процес на изпълнение.\n\r\nАгенцията би повишила кредитния рейтинг на България при влизане във ВМ II. По-нататъшен напредък в структурните и институционалните реформи също би довел до повишаване на кредитоспособността на страната.\n\r\nS&P може да преразгледа перспективата до стабилна, ако се появи натиск върху платежния баланс или финансовия сектор, например поради натрупване на макроикономически дисбаланси. Перспективата може да бъде ревизирана до стабилна и ако напредъкът по пътя към членство в еврозоната загуби скорост за продължителен период.", "date": "2019.06.01", "title": "Оценка: Кредитният ни рейтинг положителен, позициите ни - силни!"}
{"url": "https://www.dnes.bg/tenis/2019/06/01/jalko-vavrinka-eliminira-grisho-ot-rolan-garos.412162", "text": "Станислас Вавринка елиминира Григор Димитров от \"Ролан Гарос\", след като спечели третия сет при доиграването днес.\r\nДвамата отново стигнаха до тайбрек и след голяма драма швейцарецът го спечели с 10:8 и мача със 7:6, 7:6, 7:6.\r\n ", "date": "2019.06.01", "title": "Жалко! Вавринка елиминира Гришо от \"Ролан Гарос\""}
{"url": "https://www.dnes.bg/obshtestvo/2019/06/01/karaiancheva-se-pokloni-pred-jertvite-v-lagera-belene.412161", "text": "Трудно е да помним тези моменти от историята, но е съдбовно важно да не ги забравяме. Това заяви председателят на Народното събрание Цвета Караянчева по време на националното поклонение и възпоменание в памет на жертвите на тоталитаризма в концентрационния лагер на остров Персин, град Белене.\r\nЦвета Караянчева отбеляза отсъствието от поклонението на представители на БСП.\r\nПоклонението беше организирано от община Белене и фондация \"Остров Белене\", която показва изложба в памет на концлагера \"Белене\", предаде БТА.\r\nНа възпоменанието бе представено специално издание Мемориален комплекс концентрационен лагер Белене, издадено в памет на жертвите на комунистическия режим 1949-1989 г.\r\n                    \n                    \n                В него се посочва, че миналото трябва да бъде осмислено и простено. Само тогава бъдещето на Обединена Европа ще може да се развива под знака на демократичните ценности.\r\nОрганизаторите съобщиха, че е готов идейният проект за мемориала на остров Персин, който представлява възстановка на лагера от 50-те години на миналия век.\r\n ", "date": "2019.06.01", "title": "Караянчева се поклони пред жертвите в лагера \"Белене\""}
{"url": "https://www.dnes.bg/stranata/2019/06/01/jylt-kod-za-buri-i-silen-dyjd-v-17-oblasti-za-utre.412163", "text": "Жълт код за интензивни валежи и гръмотевични бури е обявен за 17 области в страната на 2 юни.\r\nЩе има условия за градушки, според информацията на сайта на НИМХ-БАН.\r\nЖълт код е обявен в областите Видин, Монтана, Враца, Плевен, Ловеч, Велико Търново, Габрово, Сливен, Стара Загора, Пловдив, Пазарджик, Смолян, Кърджали, Софийска, София град, Перник, Кюстендил.\r\nВ тези райони се очакват количества около 35 – 40 л/кв. м и повече.", "date": "2019.06.01", "title": "Жълт код за бури и силен дъжд в 17 области за утре"}
{"url": "https://www.dnes.bg/football/2019/06/01/neimar-iska-obratno-na-nou-kamp-ne-e-dovolen-ot-psj.412149", "text": "Най-скъпият футболист в историята не спира да мисли за бившия си отбор . Той вече е напълно наясно, че през лятото на 2017 година е направил крачка назад в кариерата си,  заради .\n\r\nСпоред вестник \"Спорт\" бразилецът е решен на всичко, за да избяга от скъпия \"затвор\". \"\" го заляха с дъжд от пари, но вече е убеден, че няма как да преследва европейска слава в настоящия си тим.\n\r\nНеймар мечтае неговото завръщане на стадион \"\" да се осъществи още това лято. Според близкия до играча журналист Марсело Бехлер евентуален трансфер е възможен. вече е натоварил свои представители да разговорят с шефовете на испанския шампион.\n                    \n                    \n                \r\nНеймар се е свързал с някои от старите си приятели в и им е казал, че иска да се върне в отбора. Не е тайна, че той е близък приятел с голмайсторите  и , с които оформиха атомния тризъбец . Двамата приели новината със задоволство и обещали да съдействат с каквото могат.\n\r\nБразилецът бил наясно също така, че приказката може да има щастлив край само в случай, че изглади отношенията си с ръководството на . Двете страни си отправиха куп обвинения покрай бягството на играча преди близо две години, като най-често .\n\r\nКакто е известно, преди няколко дни излезе информация, че двата клуба преговарят за една от сделките на века, тъй като има вариант и  да , като сензационният бартер ще е гарниран с няколко милиона от страна на Барса.\n\r\n", "date": "2019.06.01", "title": "Неймар иска обратно на \"Ноу Камп\", не е доволен от ПСЖ"}
{"url": "https://www.dnes.bg/health/2019/06/01/dvama-dushi-sa-s-marsilska-treska-uhapani-ot-kyrlej.412150", "text": "За първи усложнения на пациенти след ухапване от кърлеж в Хасковска област за тази година, съобщават от РЗИ. \r\nПо данни на здравната инспекция от Марсилска треска се лекуват двама души.\r\nОт Спешно отделение в Хасково информираха, че при тях вече има пациенти, които търсят помощ след като са били ухапани от кърлеж. \r\nНай-често се търси лекарска помощ след почивни дни, обясниха още докторите.\r\n ", "date": "2019.06.01", "title": "Двама души са с марсилска треска, ухапани от кърлеж"}
{"url": "https://www.dnes.bg/za-da-se-razbirame/2019/06/01/6-letni-igri-koito-sa-polezni-za-razvitieto-na-decata.412077", "text": "Съвсем скоро децата излизат в лятна ваканция, така чакана и жадувана. Много от родителите са в трескаво търсене на подходящи занимални и летни курсове, в които да запишат децата за почивните месеци. А за дните, които ще прекараме заедно с хлапетата и се чудите какви занимания да измислите, ви предлагаме няколко свежи идеи за летни игри, които освен да забавляват, спомагат за развитието на различни умения. Невинаги е необходимо децата да седят на стол и бюро, за да получат ценни знания, като различни игри и активности могат да бъдат много полезни за детския мозък. Дори една съвсем обикновена игра на криеница развива детското мислене, стараейки се да предугадят къде са се скрили другите деца. Ето няколко идеи:\r\n                    \n                    \n                \r\nОставете децата да облекат дрехи по техен избор, сякаш са сценични костюми и ги предразположете да изиграят пиеса пред вас по техен сценарий. Окуражете ги да проявят креативност в създаването на пиесата, помогнете им, ако потърсят вашето съдействие, а след това поканете бабите и дядовците на неделен театър у дома. По-големите деца биха могли да напишат сценария, като така ще упражнят писмените си умения.\r\n\r\nНо къде отиде водата? Разкажете на децата за процеса на изпаряване, различните състояния на водата. Това е забавен начин да поиграете, но и да научат нещо интересно.\r\n\r\nЗащо сенките променят размера си и защо изобщо имаме сянка? Подобни въпроси неминуемо ще изникнат, докато се забавлявате да играете със сенките си. Разкажете на децата, задоволете любопитството им, нека научават полезни знания, докато играят.\r\n", "date": "2019.06.01", "title": "6 летни игри, които са полезни за развитието на децата "}
{"url": "https://www.dnes.bg/obshtestvo/2019/06/01/bez-rodina-bez-roditeli-sydbata-na-decata-bejanci.412151", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Oколо 300 деца са получили бежански и хуманитарен статут в България през миналата година. Това показват данни на Агенцията на ООН за бежанците.\n\r\nДокументът показва, че в света има над 25 милиона бежанци, а повече от половината от тях са деца.\n\r\nе 5-годишно дете, родено в , но родителите му са го . Към този момент въобще не е ясно дали са на територията на страна.\n\r\n\"Много е тъжно, защото вероятно има много такива . Някои от тях нямат щастието да попаднат да добро място. Някои от тях може би много . Много се радвам, че можем да се грижим за него\", споделя  пред .\n                    \n                    \n                \r\nСпоред оскъдната информация, която има за Съни, до 3-годишната си възраст . След това е настанен в Дом за медикосоциални грижи при деца с увреждания, какъвто той не е. Тъй като за здрави деца е вредно да живеят в такава среда, Фондация \"За нашите деца\" поема ангажимента да намери за него. От два месеца момчето има своите и .\n\r\nПриемните родители на Съни вече са задействали процедурата за прием в детска градина. Най-голямата пречка за се оказва факта, че е , а има Личен номер на чужденец.\n\r\nВ семейството на Съни е , за което те се грижат. Малко преди той да влезе в техният дом, три години при тях е живяла тийнейджърка, която скоро е навършила пълнолетие. Тогава нейни роднини решили да си я вземат вкъщи и тя се разделила с приемното си семейство.\r\n ", "date": "2019.06.01", "title": "Без родина, без родители: Съдбата на децата бежанци"}
{"url": "https://www.dnes.bg/redakcia/2019/06/01/grupata-bilderberg-kroeji-za-nov-svetoven-red-ili-prosto-sreshta-na-lideri.412133", "text": "Супер секретната група Билдерберг се събира тази седмица на годишната си среща. Този път членовете на групата ще се срещнат в швейцарския град Монтрьо. \n\r\nМалко е познато за тази организация, в която влизат елитни политици, бизнесмени, финансисти и академици от Северна Америка и Европа. През последния половин век събиранията на групата са във фокуса на не един и двама привърженици на теориите на конспирацията, заради мистерията, в която са обвити срещите. \n\r\nКонспираторите са убедени, че членовете на Билдербергската група кроят Нов Световен Ред и са твърдо решени да се сдобият със световна доминация. \n\r\nПротестиращи пък са твърдо убедени, че Билдерберг представлява \"световно правителство в сянка\". \n                \n                \r\nГодишните срещи на групата наистина са доста добре пазени, но участниците твърдят, че групата просто дебатира социални проблеми извън прожекторите на политическата сцена, пише Independent.\n\r\nГрупата публикува списък с частниците ден преди събирането си. Всяка година има между 120 и 150 участника, поканени от управителен комитет. Съобщава се и списък с темите, които ще бъдат дискутирани - жест към прозрачност. Темите обикновено са доста широко формулирани - макроикономически проблеми, заплахите от тероризъм и кибер сигурност. \n\r\nНа срещите обаче не се допуска нито един журналист. Няма официално съобщение, няма коментари след срещите. Дискусиите не са публични и от там произлиза предположението на теоретиците на конспирацията, че това е просто план на богатите и влиятелните да скрият кроежите си за Нов световен ред. \n\r\nГрупата Билдерберг е наречена на Хотел де Билдерберг в Остербеек, Холандия, където членовете на групата са се събрали за първи път на 29 май 1954 година по поканата на принц Бернхард Липе Бистерфелд. \n\r\nОснователите, сред които бившият полски политик Йозеф Ретингер, бившият белгийски премиер Пол ван Зеланд и Пол Рикенс, бившият шеф на гиганта Uniliver, били притеснени от антиамериканските настроения на Стария континент след края на Втората световна война, в момент, в който САЩ се наслаждават на икономически и потребителски растеж. В същото време пък Америка държи съдбата на Европа в свои ръце, благодарение на плана Маршал. \n\r\nГрупата се надявала да съживи дух на трансатлантическо братство, основано на политическо, икономическо и военно сътрудничество, така нужно в годините на Студената война. \n\r\n61 делегати от общо 12 страни са присъствали на първата конференция. От тях се очаквало да изнесат и консервативни, и либерални гледни точки. Успех на конференцията довел до последващи срещи във Франция, Германия и Дания преди групата за първи път да се срещне на американска почва - на остров Св. Симонс в щата Джорджия. \n\r\nКакво всъщност се обсъжда? \r\nОсновната цел на групата Билдерберг е да насърчи западния модел на свободен пазар, въпреки че теорията на конспирацията твърди, че всъщност целта е налагане на пан-световен фашизъм или тоталитарен Марксизъм. Просто не са сигурни кое точно. \n\r\nПо правило участниците не обсъждат темите на конференциите, но неведнъж участници са отхвърляли това твърдение. \n\r\nВъпреки това британският политик Денис Хийли е коментирал, че твърденията за стремеж към глобално господство на групата са пресилени, но не и неоправдани. \n\r\n\"Усещахме, че не можем да продължим да се бием едни с други за нищо, да убиваме хора и да правим милиони души бездомни. Така че решихме, че единна световна общност би била нещо добро\", казва той. \n\r\nПрез годините много световни лидери са участвали в срещите. Хенри Кисинджър е редовен участник, а Хелмут Кол, Бил Клинтън, Бил Гейтс, Кристин Лагар и Жозе Мануел Барозо също са присъствали. Вероятно шефът на нискотарифната компания Ryanair Майкъл О'Лиъри е най-изненадващият участник от последните години. \n\r\nНе липсват и критици, може би най-острият сред които е крайнодесният политически коментатор от САЩ Алекс Джоунс. \n\r\n\"Знаем, че сте безскрупулни. Знаем, че сте зли. Уважаваме вашата тъмна сила\", казва той за групата Билдерберг. ", "date": "2019.06.01", "title": "Групата Билдерберг: Кроежи за Нов световен ред или просто среща на лидери?"}
{"url": "https://www.dnes.bg/index/2019/06/01/bogatstvo-ili-glad-kapitalisticheskiiat-paradoks-na-severna-koreia.412152", "text": "Докладът на ООН се базира на интервюта с 214 севернокорейски бегълци от 2017-2018 година. Те рисуват мрачна картина на положението на обикновените хора в комунистическата държава: севернокорейците, които изкарват своя продукция на частните пазари в страната, редовно стават жертва на произвола и диктата на държавата и корумпираните власти. Макар частният сектор да произвежда до 50 процента от БВП, в Северна Корея той все още е в сивата юридическа зона и много често частните търговци зависят единствено от настроението и благоразположението на отделния държавен чиновник.\n\r\nСевернокорейците, чието оцеляване често зависи от полулегални търговски дейности, по всяко време могат да станат жертва на държавен произвол. И само онези от тях, които имат пари да плащат рушвети, съумяват да се откупят, пише Фабиран Кречмер за .\n                \n                \r\nСеверна Корея пропусна да създаде работещ частен сектор, основаващ се на върховенството на закона, и така да облекчи икономическото положение на голяма част от населението на страната, се посочва в доклада. Един от интервюираните бегълци казва пред авторите: \"Ако изпълнявате повелите на държавата, вие сте обречен на глад.\"\r\nПод ликовете на комунистически лидери - семинар по пазарна икономика\r\nЗа да разберем как функционира икономическата система при управлението на Ким Чен-ун, трябва да се върнем малко назад в историята - към края на 1990-те години. Тогава, след колапса на Съветския съюз, който беше най-важният търговски партньор и доставчик на петрол за Северна Корея, икономиката на страната колабира. Към това се добавят и няколко поредни периода на засушаване, последвани от катастрофални наводнения. Слабите реколти предизвикаха масов глад в страната, с тежки последици за хората: според някои оценки, гладът е причинил смъртта на няколкостотин хиляди севернокорейци. Хранителните дажби, които държавата десетилетия наред раздаваше на гладуващото население, обикновено стигаха само до елита.\n\r\nКатастрофата обаче доведе до една положителна промяна, защото изведнъж бе станало ясно, че строго контролираното със сталинистки методи народно стопанство вече не може да осигури прехраната на населението. И за да оцелеят физически, хората трябваше да вземат инициативата в свои ръце. Така в страната се появи черен пазар, който - въпреки репресиите на режима - бързо се разпространи във всички провинции. Севернокорейски търговци започнаха да прекарват нелегално от Китай храни и стоки за ежедневна употреба, които продаваха на нелегални пазари из провинцията.\n\r\n\"В Северна Корея сега съществува една особено брутална форма на капитализъм, като от времето на индустриалната революция в Англия. Човек може много бързо и лесно да се замогне, ако работи много, ако е достатъчно безскрупулен и безцеремонен и ако умее да манипулира другите. Но също толкова лесно е и да умреш от глад\", казва Андрей Ланков от Сеулския университет.\n\r\nСпоред Сокийл Парк от неправителствената организация \"Свобода в Северна Корея\", за да оцелее в тази страна, човек трябва да нарушава законите. Това са му казали много бегълци от комунистическата държава, според които там с пари всичко можеш да постигнеш. Така например много севернокорейци давали подкупи на преките си началници, за да не ходят на държавната си работа, а вместо това да въртят някаква търговийка, от която изкарват много повече.ю\n\r\n\"На практика докладът на ООН призовава Пхенян да работи за легализирането на тази търговска дейност в страната\", казва Андрай Абрахамян, експерт за Корея в един от изследователските институти на Станфордския университет. Той смята, че севернокорейският режим е спрял да експериментира с реформите в икономиката някъде към края на 2015 година, когато се задълбочи ядреният конфликт между Пхенян и САЩ. Очевидно комунистическата държава е решила първо да циментира положението си в световната геополитика, преди да продължи с икономическите реформи.\n\r\nДруги наблюдатели обаче критикуват доклада на ООН. Независимият германски експерт за Северна Корея Мартин Вайзер посочва, например, че докладът е писан въз основа на свидетелските показания на севернокорейски бегълци, които са оставени без всякакъв коментар. Вайзер цитира официален документ на севернокорейското Министерство на народната сигурност от 2009 година, в който ясно се посочва, че държавата ще преследва само онези търговски дейности, от които се извличат \"прекомерно високи печалби\". Този диференциран поглед към темата изобщо отсъства от доклада на ООН, смята експертът.\r\n", "date": "2019.06.01", "title": "Богатство или глад: Капиталистическият парадокс на Северна Корея"}
{"url": "https://www.dnes.bg/notifikacii/2019/06/01/abiturientite-vlizat-v-jivota-plaho-na-podskoci.412074", "text": "\r\n \r\nВсяка промяна в социалните роли, които имаме, особено когато е съчетана с прекаленото много избори днес, е сътресение. Това най-ясно е изразено в теорията за възникващата зрялост, която казва, че психосоциална зрялост в наши дни се постига на 29 г. - тоест има един много по-дълъг период на адаптация, който е необходим на младите хора за да бъдат устойчиви и готови за „големия живот“.\r\n \r\nОще по-интересното е, че теорията датира още от 2000 г. и оттогава досега още по-динамично са се развили събитията. Периодът е необходим на младите най-вече заради многото възможности, които имат - могат да учат, да работят, да живеят навсякъде.... Но от друга страна често този по-дълъг период на адаптация остава неразбран от родителите. Все още е валидна позицията им: „На твоите години вече знаех какво искам да правя с живота си“, но едно е да имаш 10 университета, между които да избираш и друго е да имаш света пред себе си.\r\n \r\n\r\n \r\nТук обаче не става дума за психоемоционална зрялост, а за норми. Това, че в Швеция например младежите излизат рано от семейство – на 18 години, не означава, че периодът на адаптация не важи и за тях. Колкото до ситуацията при нас смятам, че това е най-красивото, което сме запазили – модела на семейните отношения. Днес просто се изисква много повече време, за да можеш чисто психологически да се отделиш. Така че в това отношение сме добре и дори може да го тълкуваме в положителен план.\r\n \r\nКолкото до късното заживяване сами, то до голяма степен е свързано с тенденцията на отлагане на възрастта за встъпване в брак, първо дете и т.н. Това е и европейската тенденция на застаряващото население.\r\n \r\n\r\n \r\n", "date": "2019.06.01", "title": " Абитуриентите влизат в живота плахо, на подскоци"}
{"url": "https://www.dnes.bg/stranata/2019/06/01/40-sm-led-ot-gradushka-unishtoji-rekoltata-v-zmeiovo.412154", "text": "Снощната буря и градушка нанесоха огромни щети в старозагорското село Змейово. Продукцията е унищожена, има паднали дървета.\r\nОколо 17 ч. вчера селото и Балкана буквално побелели, като ледената покривка е около 40 см.\r\nМакар парчетата да не са били големи, огромното им количество прави разтопяването изключително бавен процес.\r\nЦялата незакрита земеделска продукция е унищожена. Има и повредени парници, предава bTV.\r\nВ горния край на селото бетонна плоскост се откърти от ограда и се наложи кметът Стоян Трифонов да разчисти със собствена техника.\r\nСтопаните говорят за продукцията си в минало време, малцина са застрахованите.\r\nЕдинствената добра новина е, че няма пострадали хора.", "date": "2019.06.01", "title": "40 см лед от градушка унищожи реколтата в Змейово"}
{"url": "https://www.dnes.bg/usa/2019/06/01/gubeshtite-ot-tyrgovskata-voina-na-sasht-i-kitai-treti-strani.412155", "text": "Продължават дебатите за това , но американските представители в този дебат подценяват някои от най-големите жертви – „хванатите по средата“ страни, пише Тайлър Коуен в коментар за Bloomberg.\n\r\nНастоящата прави по-трудно за много страни и много представители на бизнеса да запазят дори частична проамериканска позиция.\n\n\n\r\nДа вземем за пример . Неотдавна беше съобщено, че страната е заела 6,5 млрд. долара от Китай само през тази фискална година, а също така е голям строител на инфраструктура там и най-големият чуждестранен пряк инвеститор. Освен това Китай е основният поддръжник на Пакистан в съперничеството му с Индия. Такива са фактите на място.\n                    \n                    \n                \r\nРеалността е, че връзките между Пакистан и Китай ще бъдат силни. Пакистан няма възможност да се опълчи на Китай.\n\r\nСега да помислим за пакистанско-американските отношения. Америка е най-голямата военна сила в света, а доларът е глобалната резервна валута. , а не , са водещият вносител на пакистански стоки. Същевременно Съединените щати продават оръжия в изобилие на Пакистан и неотдавна осъществиха нашествие на пакистанска територия, за да заловят . САЩ споделят и разузнавателни данни с Пакистан и координират някои нападения с дронове, както и политиката по отношение на Афганистан. Отношенията са много сложни, изпълнени с напрежение, но отново нито една от двете страни не може просто да ги прекрати.\n\r\nВ тази обстановка много  работят както с Китай, така и със САЩ. Сега президентът Доналд Тръмп по същество им казва да изберат една от двете страни. Ще работят ли за отварянето на китайската икономика или не? И така нататък.\n\r\n", "date": "2019.06.01", "title": "Губещите от търговската война на САЩ и Китай – трети страни"}
{"url": "https://www.dnes.bg/stranata/2019/06/01/za-pyrvi-pyt-s-vlaka-do-odrin-na-1-iuni.412156", "text": "Първият влак от Пловдив за Одрин замина тази сутрин от Централна гара с 50 пътници. \r\nОбратно за Пловдив влакът трябва да потегли от Одрин в 17,00 часа. Това казаха от ръководството на гарата. \r\nВлакът ще бъде с два вагона и ще пътува през почивните и празничните дни, като цената от Пловдив, в двете посоки, е 27,56 лева с включени запазени места, предаде БТА.\r\nПо данни от официалната страница на БДЖ, пътниците от Първомай, Димитровград и Свиленград могат да пътуват с този влак до Одрин с билети, съответно от 10,37 лева, 7,28 лева и 4,30 лева.\r\n ", "date": "2019.06.01", "title": "За първи път с влака до Одрин – на 1 юни"}
{"url": "https://www.dnes.bg/zvezdi/2019/06/01/vosychna-figura-na-ariana-grande-razgnevi-fenovete.412111", "text": "Звездата Ариана Гранде се включи в потока от недоволство срещу восъчната си фигура. Преди седмица от музея „Мадам Тюсо“ публикуваха снимка в Инстаграм с описание „Избрахте Ари“. Феновете обаче не бяха особено впечатлени и побързаха да коментират, че това въобще не прилича на техния идол. Някои от тях дори се изказаха, че много повече неща приличат на Гранде, но не и тази фигура и може би от музея трябва да помислят дали не е време да я разтопят и да я започнат наново.\r\nПрез април от „Мадам Тюсо“ обявиха, че се работи по фигура на певицата и попитаха феновете в какъв стил да я облекат. Почитателите имаха три възможности – „Класическа Ари“, „Провокативна Ари“ или „Ари като принцеса“ и се спряха на първата. Фигурата беше облечена със суитшърт, който пада до колената, високи черни ботуши и високо вързана коса. \r\n                    \n                    \n                Не само почитателите на певицата са недоволни от изработката. След поредната публикация в Инстаграм, Гранде се включи с криптирано съобщение. „Искам само да поговорим“ написа тя. Със сигурност разликата в образа на певицата се вижда и от „Мадам Тюсо“ може да помислят върху предложението на голяма част от феновете. \r\n\r\n ", "date": "2019.06.01", "title": "Восъчна фигура на Ариана Гранде разгневи феновете"}
{"url": "https://www.dnes.bg/notifikacii/2019/06/01/strelecyt-ot-sasht-dylgogodishen-obshtinar.412164", "text": "Властите идентифицираха като Дуейн Крадък стрелеца, който уби 12 човека в сградата на общината на американския град Вирджиния Бийч, а после беше застрелян от полицията, предаде Асошиейтед прес.\nРъководителят на градската администрация Дейв Хансън каза, че 11 от 12-те жертви са били служители на общината. По думите му семействата им са уведомени.\r\nТой заяви, че е работил с повечето от тях много години и те \"оставят празнина, която никога няма да може да бъде запълнена\".\r\nВластите за първи път обявиха самоличността на стрелеца. Те казаха, че ще назоват името на Крадък само веднъж и повече няма да го споменават. Според тях той е бил дългогодишен общински служител.\r\n                \n                При стрелбата бяха ранени четирима души, включително полицай, чиято бронежилетка му спасила живота.\r\nНачалникът на полицията Джеймс Сервера каза, че нападателят влязъл в продължителна престрелка със служителите на реда, които му оказали първа помощ, след като го простреляли, но той умрял от раните си. (БТА)\r\n ", "date": "2019.06.01", "title": "Стрелецът от САЩ - дългогодишен общинар"}
{"url": "https://www.dnes.bg/football/2019/06/01/niki-mihailov-podpisa-ostava-v-levski-do-2021-g.412165", "text": "Вратарят Николай Михайлов остава в Левски. Това обяви той на официалната си страница във Facebook. Националът подписа договор до 2021 година със \"сините\".\r\nСтарото споразумение на стража изтече вчера, но днес се е разбрал с изпълнителния директор на клуба Павел Колев за възползване на опцията за преподписване за още 24 месеца.\r\nИнтерес към Михайлов имаше от турски клубове, но явно е предпочел да остане на \"Герена\". Не е изключено той да се е съгласил и да намали заплатата си, каквато е новата практика в Левски.\r\nВратарят се завърна в 26-кратния шампион на България в края на миналата година и веднага се утвърди като несменяем титуляр. През летния трансферен прозорец Левски ще вземе негов конкурент и мястото му в стартовия състав няма да е гарантирано, заяви Колев на вчерашната пресконференция.\r\n", "date": "2019.06.01", "title": "Ники Михайлов подписа, остава в Левски до 2021 г."}
{"url": "https://www.dnes.bg/stranata/2019/06/01/da-si-eko-e-iako-po-morskoto-dyno-krai-burgas-i-voina-s-plastmasata.412166", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Водолази почистиха морското дъно до остров \"Св. Анастасия\" край Бургас.\n\r\nОт управата на острова пък обявиха война на пластмасата, като отправиха призив - \"Да си еко е яко!\". \n\r\nПред  един от водолазите от клуб \"Приятели на морето\" - Бургас, Стоян Димитров, обясни, че тази година силните течения са помогнали за изчистването на отпадъците. \n\r\n\"Призоваваме хората да изхвърлят ненужните вещи на определените за това места, тъй като, хвърляйки ги в морето, те не изчезват, а отиват просто на дъното му и нанасят сериозни щети върху екологията\", допълни той.\n                    \n                    \n                \r\nС редица инициативи на о. \"Св. Анастасия\" беше отбелязан Денят на детето - 1 юни. Традиционно на тази дата посетителите могат да опитат безплато прясно изпечени миди на тенекия. \n\r\nА от днес Община Бургас започва кампания за ограничаване използването на пластмасови изделия за еднократна употреба на острова.\r\nНапитките ще се предлагат само в стъкло и метал. Съдовете за еднократна употреба ще са от хартия, чашите и сламките също.\n\r\n ", "date": "2019.06.01", "title": "\"Да си еко е яко!\" по морското дъно край Бургас. И война с пластмасата"}
{"url": "https://www.dnes.bg/obshtestvo/2019/06/01/socialnoto-ministerstvo-otnemaneto-na-deca-ne-ni-e-cel.412148", "text": "Отнемането на деца от техните родители никога не е било и няма да бъде цел на националните политики и законодателство. Съгласно Конституцията на Република България отглеждането и възпитанието на децата е право и задължение на техните родители и се подпомага от държавата. Това се посочва в позиция на Министерството на труда и социалната политика /МТСП/, с която то възразява срещу твърденията в социалните мрежи за \"неправомерно отнемане на деца\", съобщиха от пресцентъра на МТСП.\n\n\r\nОт там уточняват, че настаняването на дете извън семейството може да стане само при наличие на основания, определени в Закона за закрила на детето, които не се променяни от 10 години, а предприемането на такава мярка за закрила винаги подлежи на съдебен контрол. Във връзка с реда за настаняване на деца извън семейството от социалното министерство уточняват, че той не е променян от 2006 г. В него единствено е премахната възможността за настаняване в специализирани институции, тъй като до 2021 г. всички домове за деца, лишени от родителска грижа и домове за медико-социални грижи за деца ще бъдат закрити.\n                    \n                    \n                \r\n\"Извеждането на дете от биологичното семейство е крайна временна мярка за закрила, която се базира на прецизно проучване и оценка на конкретния сигнал за дете в риск и се потвърждава със съдебно решение. Такова решение се прилага за много крайни случаи на насилие, неглижиране и нарушаване на интереса на детето (склоняване към проституция, просия). Социалните работници и полицията извежда деца само ако животът и здравето на детето са застрашени. Това е принципът в закона, който социалните работници са длъжни да спазват\", се посочва още в позицията, изпратена до медиите.\n\r\nОт там възразяват и срещу определянето като доносници на хората, които помагат на децата в риск или сигнализират за дете в рискова ситуация. В позицията се посочва, че това е задължение на всяко лице, регламентирано в Закона за закрила на детето още от 2003 г. \"Това задължение съществува от 16 г. и не е въведено с последните промени в закона. Сигналите обаче не са достатъчни за прилагане на мерки за закрила, а се проверят за тяхната достоверност и основателност. Не се разглеждат анонимни сигнали, освен в случаите на насилие над дете\", се посочва още в становището на ресорното министерство.\r\n ", "date": "2019.06.01", "title": "Социалното министерство: Отнемането на деца не ни е цел!"}
{"url": "https://www.dnes.bg/sofia/2019/06/01/sistemata-ni-ubiva-nov-protest-za-socialnite-pomoshti.412146", "text": "Нов протест на майки на деца с увреждания от инициативата „Системата ни убива\" на днешния празник на детето. Те се събират в 11.00 часа пред Министерския съвет. \n\r\nДемонстрацията е под наслов „Да спасим децата от системата!Да спрем неправомерното отнемане на деца!“. Майките искат равнопоставеност в подкрепата за всички деца в България. Те настояват да се изравнят социалните помощи за децата в приемните семейства и за тези, които са сираци и се отглеждат от роднини. \n\r\nМайките искат още извеждането на дете в семейството да се предприема като крайна мярка при изчерпване на всички други възможности, а ако извеждането не се потвърди от съдебна инстанция, директорът на Дирекция „Социално подпомагане“, подписал заповедта за отнемане на детето незабавно да бъде отстранен от длъжност.\n                    \n                    \n                \r\nТе настояват още за изработването на нов концептуален фундамент - стратегия за семейството и детето, за изработването на съвременна методика за оценка на родителския капацитет и за въвеждане на законови механизми за строг и постоянен контрол върху работата на социалните работници, за търсене на административна и дисциплинарна отговорност при недобросъвестни и некомпетентни решения. ", "date": "2019.06.01", "title": "\"Системата ни убива\": Нов протест, за социалните помощи"}
{"url": "https://www.dnes.bg/obshtestvo/2019/06/01/predlojenie-ot-2020-g-poluchavame-lichnite-karti-po-poshtata.412125", "text": "Да получавамеи . Такава промяна в Закона за българските документи за самоличност предлага екипът на вицепремиера. \n\r\nИдеята е част от пакета от промени, които целят да се . Промените са публикувани за обществено обсъждане, а срокът за приемането им е до края на годината, пише \"\".\n\r\nТака новият режим ще може да влезе в сила от следващата година, когато започва голямата подмяна на лични карти - само за 2020 г. трябва  да бъдат.\n\n\n                    \n                    \n                \r\n\n\r\nНад пък през и съответно трябва да бъдат сменени. Заради очакваните опашки МВР вече поиска назначаването на допълнителни хора на временен щат, планира се и разкриването на нови гишета.\n\r\nОблекчението с пращането на документа по обаче ще важи само при на лична карта, но не и за издаване на първата. Освен това трябва датата на издаване на новата лична карта да е след тази, на която изтича предишната. Така отпада нуждата старата карта да бъде върната, за да стане невалидна.\n\r\nОстава обаче задължението за издаване или подновяване на лична карта  \n\r\nПри също ще може да се иска той да бъде изпратен по пощата. Условията са същите като при личните карти. Възможност за изпращане по пощата е предвидена и за които се подновяват.\n\r\nЧиновниците и организациите, които предоставят обществени услуги, като , т и пр., вече на клиентите си, предвижда друга от законовите промени. Те може да поискат да видят документите, за да се уверят в самоличността на гражданина, но за да направят копие, ще им е нужно изрично основание, което да е посочено в закон.\n\r\n вече ще се съставят за 3 дни, а не както е досега - за 7, се залага пък с изменение в Закона за гражданската регистрация. А болниците ще съобщават за ражданията на общината и по  Освен това актовете за раждане вече ще може да се вземат от болницата, а няма да е нужно разкарване на родителите до общината, за да получат документа.\n\r\nОбщинските чиновници вече няма да искат, предвижда още пакетът промени на Дончев. Вместо това ще се дава само  При регистрация на наематели обаче ще е нужно копие от договора за наем.\n\r\nОсвен това вече ще се подават и по електронен път.\n\r\nПри искане за пък чиновниците вече няма да имат право да изискват документи за доходи, имотно състояние, семейно положение и пр. Те ще си набавят тази информация служебно от държавните регистри.", "date": "2019.06.01", "title": "Предложение: От 2020 г. получаваме личните карти по пощата"}
{"url": "https://www.dnes.bg/stranata/2019/06/01/443-km-novi-magistrali-za-24-godini-a-nai-mnogo-v-iujna-bylgariia.412129", "text": "За 24 години - от 1995 до 2019 г., в България са построени 443 км нови магистрали, става ясно от данни, публикувани от Националния статистически институт в четвъртък. Преди 1995 г. в страната са изградени 314 км аутобани.\n\r\nКъм момента най-много километри магистрали има в Югозападна и Южна България- общо 432 км, като 240 км от тях са в Югозападния район. В Северна и Югоизточна България магистралите са общо 325 км. Преди 24 години те са били 83 км, 67 от които в Североизточния район. В Северозападния аутобаните се простират на едва 7 км. Тогава, както и днес в Северния централен районтакива пътища изобщо липсват.\n\r\nПървокласните в страната са 2925 км, преди 24 г. са били 3051. Второкласните са 4022 км, а най-много са третокласните - 12 172. Общата им дължина се е увеличила почти двойно спрямо 1995-а, когато са били 6422 км.\n                    \n                    \n                \r\nПочти всички републикански пътища вече са асфалтирани, показват още данните на националната статистика. В края на миналата година от общо 19 876 км с асфалт са били 19 376 км.\n\r\nВече почти няма паважна или баластрена настилка по българските пътища. От втората има само 23 км шосета, а с паваж - 43 км. Но се оказва, че съществуват 320 км черни пътища, които са без никаква настилка, но са част от републиканската пътна мрежа. Все пак те намаляват - през 1995 г. са били близо 450 км.\n\r\nСпоред вече започнатите проекти до 2023 г. се очаква в страната ни да има още почти 300 км нови магистрали. Основната част от тях ще дойдат от  завършването на магистрала “Хемус”, която трябва да е готова изцяло от София до Варна през 2023 г. До есента се очаква да бъде завършена 10-километровата отсечка от Ябланица до Боаза.\n\n\n\n\r\nНаскоро бе възстановено и строителството на участъка с дължина 16,3 км между Белокопитово и Буховци, което бе спряно през зимния сезон. Все още обаче не са приключили отчуждителните процедури за 15 км поради жалби. До края на месеца се очакват решенията по последните 25 дела. Предвижда се работата по тази част от отсечката да започне в средата на следващия месец, а цялото трасе да е готово до края на 2021 г.\n\r\nВ началото на май бе направена първа копка на дългия 134 км участък от Боаза до Велико Търново. Той е разделен на шест лота, за първите три вече има проекти и се строи. Целият участък трябва да е готов до 2022 г.\n\r\nПрез юни започват процедурите по проектиране на последните близо 90 км на магистрала “Хемус” в участъка от разклона за пътя Русе – Велико Търново до пътен възел “Буховци”. Той е разделен на три лота. За първите два, дълги около 60 км, се актуализират подробните устройствени планове. За тях до 20-25 дни може да стартира обществена поръчка за изработване на разширен идеен проект. В началото на следващата година ще може да се възложи строителство на инженеринг.\n\r\nЗа последните около 30 км има идеен проект и до 40 дни може да се възложи процедура за инженеринг – допроектиране и строителство. Плановете са строителството да стартира догодина.\n\r\nПрез 2023 г. трябва да е готова и магистрала “Струма”. От нея остава най-трудният участък - този през Кресненското дефиле, като в момента се прави оценка на офертите, за да се избере строител. През следващия месец се очаква да започне и изграждането на тунел “Железница”, който е част от магистралата.\n\r\nСлед три години трябва да е готова и магистрала “Европа”, която е от София до Калотина. За нея има избрани изпълнители, а първата копка бе направена преди дни. Срокът за изграждането е 910 дни, но има вероятност магистралата да е завършена предсрочно, тъй като теренът не е много тежък.\r\n ", "date": "2019.06.01", "title": "443 км. нови магистрали за 24 години, а най-много – в Южна България!"}
{"url": "https://www.dnes.bg/stranata/2019/06/01/kulturniiat-turizym-ni-nosi-1-mlrd-leva-uvelichavat-se-turistite.412137", "text": "1 млрд. лева са влезли в хазната от през миналата година, което е 1/3 от приходите в сектора, обяви директорът на Института за анализи и оценки Румен Драганов. \n\r\nСекторът започна бурното си развитие още през 2017-а, като се увеличават с всяка изминала година. \n\r\nЕкспертите отчитат ръст от 18-22% и така броят на , които влизат в страната ни с цел в градска историческа среда, е достигнал 3,5 милиона души. За сравнение преди две години броят им е бил 1,1 млн. души, посочва \"Монитор\".\n\n\n\n\r\nОбщият брой на  пък е бил.\n                    \n                    \n                \r\nПрез последните няколко години наблюдаваме бурно развитие на  \n\r\nЧужденците, които идват у нас с цел културен туризъм, са за кратък период - предимно за , ползват рентакар и посещават различни населени места. Те са предимно от .\n\r\n\"Интересно е, че тези туристи търсят места, свързани предимно с и проекти за а. Нещо, което не е типично за българските младежи“, коментира Румен Драганов. Друг интересен момент е, че чуждите туристи са заинтригувани не толкова от , а по-скоро търсяти изкуството на танца и музиката.", "date": "2019.06.01", "title": "Културният туризъм ни носи 1 млрд. лева, увеличават се туристите"}
{"url": "https://www.dnes.bg/mish-mash/2019/06/01/iogata-otvyd-asanite-koncentraciia-fokus-spokoistvie.412136", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Йога е една от шестте индуистки философски школи, целта на която е да трансформира тялото и ума. \n\r\nФилософията в Индия винаги е била практически ориентирана. Затова индийските религиозно-философски учения задължително и без изключение имат прагматична цел. Те трябва да доведат този, който ги следва, до освобождаване и абсолютно избавление от прераждания, тоест от сансаричното битие. А то предполага цикъл от многобойни, стотици хиляди, дори и повече прераждания, обяснява индологът проф. Милена Братоева, ръководител на катедра \"Класически изток\" в Софийския университет \"Св. Климент Охридски\".\n\r\n\"Йога е състояние. Състояние на супер леко, енергезирано тяло. Ум без притеснение, покой. Йога е и пътя до това състояние. Йога е умението да концентрираш, да фокусираш внимание, да не се разсейваш. Йога е постоянно задоволство\", казва пред  Красен Стоянов от \"Ащанга Йога Шала\".\n                    \n                    \n                \r\nМного от различните видове йога - като Хатха, Ащанга, Раджа, Айенгар и други, включват в своята практика изключително важния етап, наречен асана. Това са популярните физически упражнения, при които тялото заема специфични позиции. Когато те са изпълнени правилно, се постига спокойствие на ума. Редовното практикуване на тази гимнастика постепенно води и до подобряване на физическото здраве и уравновесява емоционалното състояние.\n\r\n\"Определено йога не е спорт. Определено йога включва в себе си много повече детайлност, която обхваща и тялото, и ума, а също душата, емоциите и начина, по който въобще възприемаш света наоколо\", казва председателят на Българската федерация по йога Вера Захариева.", "date": "2019.06.01", "title": "Йогата отвъд асаните: Концентрация, фокус, спокойствие"}
{"url": "https://www.dnes.bg/usa/2019/06/01/poredna-masova-strelba-v-sasht-otne-jivota-na-12-dushi.412138", "text": "Стрелба в американския щат Вирджиния отне живота на 12 души, съобщи Reuters. Стрелецът е бил общински служител и е убит, предаде представител на полицията. \n\r\nПолицаите са ранили по време на престрелка мъжът, открил стрелба вчера в сградата на общината в курортния град Вирджиния Бийч. Раненият стрелец е починал. Това съобщи на пресконференция началникът на полицията във Вирджиния Бийч Джеймс Сервера, цитиран от ТАСС.\n\r\n\"Заподозреният влязъл в престрелка с полицаите и бил ранен\", каза той. \"Полицаите направили това, което са длъжни да направят - оказали са му първа помощ и са го евакуирали от сградата. Впоследствие той починал от раните си\", заяви Сервера.\n                    \n                    \n                \r\nНачалникът на полицията уточни, че жертвите на трагедията са 12. Убити са били откривани на всеки един от трите етажа на сградата, а един застрелян е открит в паркирана пред сградата кола.\n\r\nСервера отбеляза, че самоличността на стрелеца е известна, но все още няма да бъде съобщавана, защото не са уведомени роднините му. По последни данни на полицията общински служител с голям стаж е открил стрелба по своите колеги.\n\r\nСервера заяви, че престрелката е продължила дълго. Раненият при нея полицай е бил спасен от бронежилетката си, предаде Ройтерс.\n\r\nЗаподозреният бил въоръжен с пистолет 45-ти калибър със заглушител и е стрелял безразборно по жертвите.\n\r\nСервера заяви, че той е бил дългогодишен служител в сферата на комуналните услуги, и го определи като \"недоволен\", но отказа да каже повече за това каква може да е причината за нападението.\n\r\nЗаместник-кметът Джеймс Уд обясни, че самата сграда, където е станало всичко, е място, където се приемат плащания за комунални и други услуги.\n\r\nСмята се, че това е стрелбата с най-много жертви при насилие с огнестрелно оръжие на работното място в САЩ от февруари, когато работник във фабрика застреля петима свои колеги в Орора, Илинойс, малко след като бил освободен от работа, отбелязва Ройтерс.", "date": "2019.06.01", "title": "Поредна масова стрелба в САЩ отне живота на 12 души"}
{"url": "https://www.dnes.bg/snimka-na-denia/2019/06/01/sybota-zapochva-sys-slynce-no-sledobed-idvat-oblaci.412139", "text": "Днес временно ще се разкъса. Около и след обяд отново в много райони от страната ще се развива купеста и . \r\nНа някои места ще има краткотрайни от с , предупреждават синоптиците от НИМХ. \r\nПрез нощта срещу неделя, главно в централните райони, ще продължи да вали. Ще духа слаб до умерен вятър от изток-североизток. Максималните температури ще са между .\r\nПо Черноморието ще преобладава слънчево време.Температурата на е . Вълнението на морето ще е 1-2 бала. \r\nМаксималната температура на височина  ще е около , на - около .", "date": "2019.06.01", "title": "Събота започва със слънце, но следобед идват облаци"}
{"url": "https://www.dnes.bg/notifikacii/2019/06/01/unikalen-metod-nujen-za-vadeneto-na-potynaliia-korab.412140", "text": "Унгарското министерство на вътрешните работи заяви вчера, че според експертите е нужен \"уникален\" метод, за да бъде извадено потъналия туристически кораб от Дунав и да бъдат прибрани каквито и да било тела, намиращи се на борда му, предаде Асошиейтед прес.\n\r\nМинистерството посочи, че лошите условия, включително нулевата видимост под водата и покачващото се равнище на бързо течащите води на реката, не позволяват използването на никакви традиционни методи.\n\n\n\r\nВодолазите не можаха дори да доближат потъналото корабче \"Русалка\", което е дълго 27 м и се намира на дълбочина от над 6 м близо до сградаta на унгарския парламент.\n                \n                \r\nМинистерството заяви, че 60 инженери, строители на мостове и други експериментират с теоретични модели и пробни гмуркания, за да открият решение.\n\r\nОт 35-те души на борда, предимно южнокорейски туристи, 21 са все още в неизвестност, след като в сряда корабчето се сблъска с круизен плавателен съд. За седем души е потвърдено, че са мъртви, има и седем оцелели.\n\r\n/БТА/", "date": "2019.06.01", "title": "\"Уникален\" метод нужен за ваденето на потъналия кораб"}
{"url": "https://www.dnes.bg/health/2019/06/01/4-promeni-v-hraneneto-koito-predpazvat-syrceto.411985", "text": "Високото кръвно налягане (хипертония) е сред водещите причини за инфаркти, инсулти и смърт. Контролът му е съществен в превенцията на сърдечносъдови инциденти. Двигателната активност и храненето са част от процеса на овладяване на високото кръвно налягане освен медикаментозното лечение, ако се налага такова.\r\nСъществуват някои здравословни промени в начина на живот, които можете да направите и които намаляват съществено риска от сърдечносъдови проблеми и контролират кръвното налягане.\r\n\r\nПлодовете и зеленчуците са най-добрите източници на фибри. Те имат свойството да контролират кръвното налягане и да подобряват състоянието на сърдечносъдовата и храносмилателната система.\r\n                    \n                    \n                Нискомаслените продукти, както и тези, съдържащи полезни мазнини и мастни киселини, помагат за редуцирането на лошия холестерол и предотвратяват полепването му по стените на кръвоносните съдове под формата на запушващи плаки.\r\n\r\nПротеините са необходими на организма, за да функционира правилно. Но наблягането на тежките животински протеини като основен акцент в менюто може да има негативен ефект върху сърдечносъдовата система и кръвното налягане.\r\n", "date": "2019.06.01", "title": "4 промени в храненето, които предпазват сърцето"}
{"url": "https://www.dnes.bg/notifikacii/2019/06/01/arestuvaniiat-kmet-v-plovdiv-iskal-pari-za-stroej-dosusht-ivancheva.412141", "text": "е подал сигнал срещу , който беше задържан в четвъртък при на спецпрокуратурата и антикорупционната комисия. Общинарят искал пари като Десислава Иванчева за , но по-предпазливо.\n\r\nбе задържан около 17,30 ч в четвъртък във фитнесзала до Университета по хранителни технологии. Акцията е била пазена в тайна от пловдивските служби, пише \"\".\n\r\nзапочнала преди 5 месеца, когато потърпевши подали сигнал лично до Бойко Борисов за изнудване от страна на кмета на. Тогава службите започнали да и следят Ралев и да разследват схемите му.\n                \n                \r\n“Видяхте какво му се случи. Имаше лошия късмет да попадне на хора със смелост бързо да се свържат с мен”, разкри премиерът. Той намекна, че става дума за . По думите му районният кмет сочел на предприемачите тавана високо-високо, сиреч за пари.\n\n\r\nЗам.-главният прокурор уточни, че в Пловдив била с тази в . Касаело се за изнудване на виден пловдивски предприемач. \n\r\n“В случая с Пловдив не става въпрос за вземане на пари по този балъшки начин като при “Младост”, посочва Гешев. По неофициална информация става дума за , които били и са иззети от посредник. Гешев отказа всякакви подробности покрай разследването с мотива, че това може да попречи на колегите му.\n\r\n“Нямам идея защо съм ”, заяви самият , след като в четвъртък вечерта беше докаран с белезници в кметството. Там полицаи с качулки бяха блокирали цялата . До 23 ч всички служители са били оставени по кабинетите. \n\r\n\"Нямахме контакт помежду си, бяхме отделени един от друг\", казаха пред “24 часа” . Интернетът бил прекъснат в сградата и включен едва на следващия ден.\n\r\nОт кабинета на Ралев са иззети . Домът му също е претърсен.\n\r\n“Той е категоричен, че не е вършил нищо незаконно”, заяви адвокатката му Сузана Алекова. Ралев е отведен в  в столицата.\n\r\nОт запазиха пълно мълчание около ареста. Кметът Иван Тотев, който е и председател на партийната организация под тепетата, не дойде на предварително обявените събития с него в петък. От пресцентъра му уточниха, че заминал за София.\n\r\nРалев минаваше за един от успешните районни кметове. Той се прочу с периодични акции по събаряне на незаконни ромски постройки в Шекер и Арман махала. Дори беше планирал такива и следващата седмица. Ползва се с добро име в района и е два мандата кмет, като на последния местен вот беше избран мажоритарно. Семеен е, с две малки деца. \r\n ", "date": "2019.06.01", "title": "Арестуваният кмет в Пловдив искал пари за строеж, досущ Иванчева"}
{"url": "https://www.dnes.bg/index/2019/06/01/za-riba-v-gyrciia-globi-groziat-narushitelite-na-mesta-zabraneno.412143", "text": "Солени глоби чакат рибарите, които се отправят към Гърция, но не спазват правилата. Не един и двама излизат с лодките си в Бяло море, но Гърция въведе санкции при нарушения на правилата. \n\r\nИма дори язовити, където риболовът е забранен за българи, а причината за това е, че не само ловят много риба, но и замърсяват околната среда. Оплакванията най-вече са свързани с боклуците, които оставят след себе си българските риболовци и паленето на огньове, които са строго забранени. Глобата за това е 400 евро, пише \"Труд\".\n\r\nРиболовът в Северна Гърция най-често се извършва във водите на Струма, Места и притоците от Родопите и Беласица. Особено подходящо място за риболов с лодка е това до брега на безлюдното островче Тасупола, където брегът е почти отвесен и морето е дълбоко над 30 м, и гъмжи от скъпи риби, но за този вид риболов вече е необходимо разрешително, което се изважда в Кавала срещу такса от 20 евро.\n\n\n\n\n                \n                \r\nВ Егейско море има над 500 вида риби, а за любителите рибари добрата новина е, че за риболов с въдица от брега на река или на морето не се изисква издаването на разрешително. Тази процедура няма да ви се спести, ако сте решили, че ще ловите риба с харпун. Ако практикувате любителски риболов със собствена лодка, трябва да имате валидна застраховка и капитанско свидетелство.\n\r\nНавсякъде в страната е забранен риболовът с динамит или с растителни или химични вещества, които парализират или убиват рибата. Наказанията за нарушителите на това правило са строги – ако властите хванат нарушителя за първи път може да го затворят за период от 5 месеца до 3 години, да му наложат глоба и да му отнемат плавателното средство. В случай, че някой бъде заловен да не спазва закона за ловене на риба с динамит, наказанията са още по-строги.\n\r\nРазрешителното за любителски риболов се издава на рибари, които желаят да ловят риба с харпун или от лодка в морето. На тях им е забранено да използват мрежи, защото за това е необходимо да си изкарат разрешително като професионални рибари.\n\r\nВсеки рибар има правото да хване не повече от пет кила риба в рамките на 24 часа, с изключение на случаите, в които само една от рибите е по-тежка от пет килограма.\n\r\nНа любителите е забранено да ловят риба с помощта на светлинни източници, да продават улова си, да ползват мрежи. Не е разрешено и да се хващат миди, раци, стриди и корали. Сред другите забрани е и тази за риболов от плавателен съд в лагуните или в развъдници на риба.\n\r\nХарпунджиите също трябва да са наясно със забраните и правилата, които им налага законът. Ако ловят в открито море, трябва да са снабдени задължително с шамандура в жълт цвят с жълто знаменце с диагонална червена линия, на която е изписано „?.?.” (подводна дейност). Това е необходимо за тяхната сигурност, а шамандурата при нормални условия трябва да се вижда от поне 300 метра, като харпунджията трябва да се движи в радиус от 50 метра около нея.\r\n ", "date": "2019.06.01", "title": "За риба в Гърция: Глоби грозят нарушителите, на места – забранено"}
{"url": "https://www.dnes.bg/politika/2019/06/01/cvetanov-40-dni-mislil-za-ostavkata-losha-duma-za-premiera-niama-da-kaje.412145", "text": "Няма да кажа лоша дума за , . Това заяви подалият оставка от всички ръководни постове в ГЕРБ пред bTV. \n\r\n„Всичко това, което се изприказва и , които даде - това е негово право. Аз ще ги оставя без коментар, защото за тези 40 дни бях . Няма да го кажа и сега в студиото. Аз смятам, че когато 18 години си бил с един човек, по-добре е да запазиш , да бъдеш и в това, което си направил и си взел като решение. Мога да благодаря на всички приятели и на моето семейство, които са в моя подкрепа“, каза още .\n                    \n                    \n                \r\nЗа казаното вчера от Бойко Борисов, че не желае вече да пее на проявите на , Цветанов заяви: „Аз се гордея с Веско Маринов. Запознах се с него, когато бях . Той е много ранима душа, но ако не е с тези си качества, нямаше да бъде Веско Маринов“.\n\n\n\n\r\nПопитан какво от казаното от го е наранило, той отговори: „Нищо, защото за мен това е нещо, което аз не съм го виждал през всичките години. Това е неговото поведение и и аз ще се съобразя с нея, няма да я коментирам“. \n\r\n\"Мисля, че хората ще са тези, които ще дадат оценка, нито аз, нито той“, заяви Цветанов.\n\r\nЦветанов обясни, че . \n\r\n\"Когато отидох при Борисов във вторник, само да уточня, че предишната вечер говорих със съпругата си до 2 през нощта. Проведохме . Третият вариант беше , но това редно ли е?\", попита Цветанов.\r\n\"Казах, че вариантите са само два, или както досега, или си . Идва един момент, когато единият казва, че вече не си нужен, аз това нещо го усещам. Усещам, че има недоверие, което не е съществувало досега\", заяви Цветанов. \n\r\nТой заяви, че няма никаква информация, с която да \"държи\" премиера.", "date": "2019.06.01", "title": "Цветанов 40 дни мислил за оставката, лоша дума за премиера няма да каже"}
{"url": "https://www.dnes.bg/za-da-se-razbirame/2019/06/01/7-dumi-za-poveche-shtastie.411983", "text": "От време на време, на всеки се случва да има трудни моменти, да е на кръстопът, да има силното желание за кардинална промяна в живота си. Когато не знаем в каква посока да поемем, ние се заобикаляме със стрес, негативни мисли, бездействие. А може да е по-различно, ако успеем да премоделираме своите мисли чрез думите, които използваме. Има система от 7 думи, която може да ни помогне да променим курса и посоката.\r\nТака например, във всяка отделна ситуация ще можем да видим по-добре какво се случва и какви проблеми има, като направим бързо „проучване“ от гледна точка на 7-те думи. Тогава ще намерим отговорите, от които се нуждаем.\r\nВижте кои са думите и как да отключите тяхната сила.\r\n                    \n                    \n                \r\nТова отрицание има за цел да определи границите, да развива яснота и определя обхвата на ситуацията, така че да знаем точно с какво се занимаваме, какво не искаме да правим. Когато не виждаме решение на проблемите си, то е защото нямаме ясни дефиниции, а вместо това даваме на притеснения ум да изкарва на преден план отрицателните мисли.\r\n\r\nРазширява хоризонтите на нашите възприятия и мисли, като ни помага да обмисляме нова информация, да се срещаме, да комуникираме, да гледаме на нещата по нов начин.\r\n\r\nВключва благодарност, омекотява атмосферата и ни позволява да се чувстваме по-силни. Вероятно сред съветите за щастие сте срещали и този да благодарите всеки ден на Вселената дори и за малките неща. Така, когато благодарим ние подобряваме своята положителна вибрация, нагласа и привличаме в живота си повече хубави неща. Постоянното говорене за това, което не ни удовлетворява действа на обратния принцип.\r\n", "date": "2019.06.01", "title": "7 думи за повече щастие "}
{"url": "https://www.dnes.bg/stranata/2019/06/01/zatvor-grozi-otgovornite-za-incidenta-s-granata.412144", "text": "От 3 до 10 г. лишаване от свобода заплашват отговорните за инцидента по време на полицейска демонстрация в Силистра, при който три малки деца бяха ранени. Това каза пред bTV зам.-окръжният прокурор Ивелин Чафаланов.\n\r\nУчебна шокова граната докара изгаряния на две момчета и момиче, които наблюдавали униформените от над 50 метра. 6-годишно момиче беше оперирано в Русе заради нараняванията си.\n\r\n„Никой не може да си обясни как се е стигнало до този инцидент”, призна прокурор Чафаланов, като допълни, че експертизи ще установят точните причини – например, дали гранатата не е била дефектна.\n\n\r\nПсихологът Христо Монов определи демонстрацията като „недомислена натегация“. Той коментира, че подобна демонстрация категорично не е подходяща за деца в детските градини. \n                    \n                    \n                \r\n\n\r\n\"Тя би могла да се покаже на ученици в горните класове с цел да ги привлече към полицейската професия, но не и на толкова малки деца, коментира Монов пред \"Дарик\".\n\r\nТой посочи, че малките деца не могат да възприемат демонстрацията правилно. \n\r\n„На тази възраст тяхната водеща дейност е играта и те възприемат това, което полицаите им показват като игра. А друг е въпросът, че по време на тази демонстрация има ярки сцени на насилие - удряне по главата на паднал човек, куче нападаше друг. Много от децата може да получат преживяване на негативни емоции в такава степен, че да изпаднат в негативни психични състояния“, обясни психологът.\r\n \r\n„За деца от тази възраст категорично е далеч от възможността тяхната зрялост да възприеме онова, което полицаите им показват. Освен това го показаха и некадърно. Самият факт, че има три ранени деца, едното от които и тежко, показва, че не са взети никакви мерки за предпазване живота и здравето на децата. Дано други не тръгнат да правят тази натегация. Това е недомислена до край натегация“, допълни той.\r\n \r\nДецата, които са пострадали, и техните семейства да потърсят психологическа помощ в следващите дни, за да се избегнат негативните последици от преживяното, съветва още Христо Монов, но не от психолозите на МВР, защото по думите му, те нямали правилен психологически подход.\n\r\n ", "date": "2019.06.01", "title": "Затвор грози отговорните за инцидента с граната? "}
{"url": "https://www.dnes.bg/televizia/2019/06/01/romantika-s-tom-hardi-v-bruleni-hylmove.410616", "text": "Силната, но сложна любов между Кати Ърншоу (Шарлот Райди) и Хийтклиф (Том Харди) може да си припомним в \"Брулени хълмове\".\r\nЕкранизацията на емблематичния роман на Емили Бронте е събран в минисериал, под режусарата на Коки Гидройк, който ни пренася в 19-и век, отразявайки достоверно тогавашните нрави. Сюжетът улавя в детайли духа на епохата, отразявайки още тогава категоричното разграничение на бедни и богати. Именно разликите в социалното положение стоят в основата на разказа и преобръщат съдбите на персонажите.\r\nГероят на Харди е подхвърлено дете, отгледано от бащата на Кати. С  годините между двамата се разпалва любов, която по-късно помита всичко  след себе си.\r\n                    \n                    \n                Младата жена е разкъсана между чувствата си към Хийтклиф, но избира да се омъжи за богатия Едгар Линтън (Андрю Линкълн). Хийтклиф е  убеден, че любовта му към Кати е несподелена и затова напуска дома си.\r\nГодини по-късно, в деня на сватбата на Кати и Едгар, Хийтклиф се  завръща, вече натрупал богатство, с план за жестоко отмъщение. Но  разбира, че Кати е бременна.\r\n\"Брулени хълмове\" е единственият роман на поетесата Емили Бронте, но остава нейното най-известно произведение.  Творбата вдъхновява киното и сцената, като се превръща и в опера, и балет. Екранизация на \"Брулени хълмове\" има още от 1939 г. Следват такива от 50-те, 70-те и 90-те години, като сред най-известните е тази с участието на Ралф Файнс и Жулиет Бинош. Във вариацията на Гидройк, ще усетим мрачното настроение, което добре е уловено и от актьорите Райди и Харди.\r\nКаква е драматичната развръзка на епичната любовна история между Кати и Хийтклиф и как любовта на двамата надскача границите на смъртта и се пренася през поколенията – гледайте в мини сериала \"Брулени хълмове\" на 1 и 2 юни от 22.30 часа по телевизия \r\n.\n\r\n\r\n ", "date": "2019.06.01", "title": "Романтика с Том Харди в \"Брулени хълмове\""}
{"url": "https://www.dnes.bg/obshtestvo/2019/06/01/profilaktika-spira-rabotata-na-imotniia-i-tyrgovskiia-registyr.412142", "text": "Електронните услуги, предоставяни от , , регистър и  няма да бъдат достъпни от , съобщиха от Агенцията по вписванията.\r\nПричината е оптимизация на системите и въвеждане на нови .\r\nПодобни спирания ще има и следващите два уикенда – на и на  Все още не са оповестени часовете за профилактика.\r\nОт агенцията подчертават, че първият етап от работата е планиран да започне след  (31 май) и целта е системите да са в пълна изправност в пика на подаването на (30 юни).", "date": "2019.06.01", "title": "Профилактика спира работата на Имотния и Търговския регистър"}
{"url": "https://www.dnes.bg/stranata/2019/06/01/piian-policai-katastrofira-udari-se-v-bilbord.412147", "text": "Полицай катастрофира тази сутрин в района на Централна гара в Пловдив. При инцидента няма жертви и пострадали. \r\nСигнал за катастрофата е подаден около 5:30 часа към службите. \r\nОт МВР съобщиха, че алкохолната проба на шофьора е положителна. \r\nПо случая е образувано следствено дело. \r\nПри произшествието има само материални щети.", "date": "2019.06.01", "title": "Пиян полицай катастрофира, удари се в билборд"}
