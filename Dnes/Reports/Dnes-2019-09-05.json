{"url": "https://www.dnes.bg/world/2019/09/05/edin-ton-narkotici-zasednaha-krai-avstraliia.422001", "text": "Около един тон кокаин и екстази са открити при претърсване на яхта, която се ударила в риф край бреговете на Западна Австралия, съобщи полицията, пишат от БТА.\r\nПовдигнати са обвинения в наркотрафик на 51-годишен французин и 34-годишен англичанин.\r\n15-метровата яхта се ударила в риф и заседнала в островите Аброльос, на 60 км западно от крайбрежието на Австралия.\r\nНаркотиците били натъпкани в 40 сака и са на стойност над 680 милиона долара. Те били открити, след като полицията се отзовала да помогне на екипажа на заседналата яхта, но я намерила изоставена и я претърсила", "date": "2019.09.05", "title": "Един тон наркотици \"заседнаха\" край Австралия"}
{"url": "https://www.dnes.bg/akoshtete-vqrvaite/2019/09/05/liubim-ucheben-predmet-spored-zodiiata.421945", "text": " Ето кое се отдава на зодиакалните знаци в училище и кой учебен предмет най-много харесват те.\r\n\r\n \r\nТе са фокусирани, умни, обичат да си служат с логиката и да решават задачи. Математиката им върви, добри са в изчисленията.\r\n \r\n\r\n \r\nТелците са много креативни, обичат да творят и да са сред предмети на изкуството. Рисуването им помага да разгърнат потенциала си и се радват на картините.\r\n \r\n\r\n \r\nТези зодии са нежни, мили, обожават да слушат музика. Затова часовете по музика са им любими. Те са добри събеседници, често комуникират чрез песни.\r\n \r\n", "date": "2019.09.05", "title": "Любим учебен предмет според зодията"}
{"url": "https://www.dnes.bg/politika/2019/09/05/ninova-ot-sotiria-pred-tazi-myka-shte-zabravite-ot-koia-partiia-ste.422000", "text": "Днес, лидерът на БСП Корнелия Нинова посети село Сотиря, където по мъчителен начин бе убита малката Кристин, а дни по-късно, тийнейджър и възрастен мъж се опитаха да изнасилят друго дете.\r\nСлед срещата си с местните жители, тя изрази позицията си относно промяната на закона за нанасяне на тежки телесни повреди и причиняване на смърт.\r\n\"Получихме подписката на жителите на село Сотиря за забрана на съкратеното производство и намаляване на присъдата при тежки престъпления. Днес се срещнахме с тях\", пишат от пресцентъра на БСП.\n\r\nПредставихме им внесения от нас закон, според който при тежки телесни повреди и смърт не може да има съкратено производство и намаляване на присъдата при самопризнания.\n                    \n                    \n                \r\n                \r\n                \r\n                \r\nПътувайки сега обратно към София, разбирам, че ГЕРБ внесли също закон, който допуска намаляване на присъдата, но не с 1/3, а с 1/5, по преценка на съда. И го правят като АЛТЕРНАТИВЕН на другите, внесени предложения. Спрете се. Осъзнайте се. Пак ли на инат? Зверски убито дете. С другото - блудствано. Хвърлете партийната дреха. Тук няма място меренето на партийни алтернативи.\n\r\nА преди да гласувате \"партийно\" посетете дома на убитото детенце. Сигурна съм, че пред тази мъка ще забравите от коя партия сте.\"", "date": "2019.09.05", "title": "Нинова от Сотиря: Пред тази мъка ще забравите от коя партия сте"}
{"url": "https://www.dnes.bg/za-da-se-razbirame/2019/09/05/20-nachina-da-se-sblijite-s-polovinkata-si.421713", "text": "Всяка любовна връзка, колкото и да е хармонична, може да попадне в капана на рутината и отегчението. Всичко това се отразява на интимността, която е много повече от секс. Хубавото е, че не са нужни много усилия, за да повишим близостта си с любимия човек. Трябва само да го поискаме, останалото е лесно.\r\nДнес от рубриката на Az-jenata.bg, споделяме 20 начина да преоткриете интимността с партньора си.\r\n1. Пригответе обяд за половинката си или го изненадайте с такъв в офиса.\r\n2. Скрийте любовна бележка в джоба на якето, панталона.\r\n3. Намерете любимия филм на партньора ви и го гледайте заедно в подходяща обстановка.\r\n                    \n                    \n                \r\n                \r\n                \r\n                4. Правете комплименти на любимия човек не само, когато сте сами, а и пред децата, близки, приятели.\r\n5. Изпратете съобщение, снимка, в социалните мрежи, което напомня за ваш специален момент, годишнина.\r\n6. Бъдете спонтанни и го целунете страстно... Ей така, докато ви разказва как е преминал денят му.\r\n7. Рисувайте заедно, докато пиете вино. Някои специални местенца предлагат тематични вечери, в които в компанията на любимия човек или приятели може да нарисувате красива картина, докато пиете хубаво вино. Това ще ви преоткрие един друг.\r\n8. Слушайте вашата песен по-често.\r\n", "date": "2019.09.05", "title": "20 начина да се сближите с половинката си"}
{"url": "https://www.dnes.bg/eu/2019/09/05/brexit-bez-sdelka-a-posle-kakvi-shte-sa-posledicite.421836", "text": "Британският премиер Борис Джонсън е решен Великобритания да излезе от Европейския съюз на 31 октомври с или без сделка. Дясната му ръка Майкъл Гоув, натоварен с подготовката за евентуален Brexit без сделка, уверява, че Великобритания ще е готова.\r\n \r\nПоследиците на Brexit без сделка обаче може да се окажат катастрофални за британската икономика, твърдят експерти, на които се позовава Франс прес.\n\r\n\n\r\nИзлизане без сделка ще коства на Великобритания 14,6 милиарда евро от износа за Европейския съюз и още няколко милиарда от износа за други страни, сочи оповестено вчера проучване на ООН.\n\r\nПрекратяването на преференциалния достъп до пазара на Европейския съюз ще засегне седем процента от износа на Великобритания за Европа, става ясно от проучването.\r\n\n                    \n                    \n                \r\n                \r\n                \r\n                \r\nВеликобритания рискува да се сблъска с недостиг на хранителни стоки, стоки от първа необходимост и лекарства, с блокиране на пристанищата и с възстановяване на физическата граница между двете Ирландии, както признава самото правителство в проучване, оповестено миналия месец от вестник \"Сънди таймс\".\n\n\nВ документите, според изданието, се говори за \"най-вероятните\" последици на Brexit, въпреки че правителството твърди, че в тях се разисква най-лошия възможен сценарий.\n\r\n\r\nЕдна от първите последици за британските и европейските потребители е свързана с възможността да използват мрежата на мобилния си оператор в чужбина. Тази услуга, която сега е безплатна в Европейския съюз, при случай на Brexit без сделка ще се таксува за пътуващите, които прекосяват Ла Манша или ирландската граница.\n\r\nСъщото важи и за платежните карти, при чиято употреба също ще се начисляват допълнителни такси, а банковите услуги ще станат по-бавни. В Европейския съюз клиентите на базирани във Великобритания инвестиционни банки вече няма да могат да се ползват от финансовите им услуги. Голям брой такива институции създадоха свои филиали на континента, за да избегнат затрудненията.\n\r\n\n\r\nВ сектора на потребителските стоки много компании продължават да са изправени пред заплахата от Brexit без сделка, като с приближаването на Коледа запасяването със стоки става по-трудно, казват от Конфедерацията на британската промишленост (КБП – CBI).\n\r\nВ сектора на услугите с европейските държави бяха сключени предпазни споразумения, сред които едногодишна сделка с цел предпазване на пазара за деривативни финансови продукти в Лондон.\n\r\n\n\r\nЕвропейският съюз подчерта, че веднага ще задейства по границите с Великобритания митнически пунктове, инспекции за безопасност на храните и за проверки за спазване на европейските норми.\n\r\nОпасявайки се от сериозни забавяния на най-натоварените в момента пропускателни пунктове, най-вече на този в Дувър, Лондон положи усилия за отварянето на нови пунктове и за засилване на активността на други пристанища в страната.\n\r\n\n\r\nЕС прие да удължи автоматично правото на британските компании да извършват полети за 27-те страни членки, но само до март 2020 година.\r\nЖелезопътната линия под Ла Манша /Евростар/ също ще продължи да действа без промяна в рамките на три месеца.\r\n\r\nВеликобритания, която обикновено разполага със запаси от лекарства за три месеца напред, увеличи резервите си, за да гарантира шест допълнителни седмици.\n\r\nСтраната ще напусне Европейската агенция по лекарствата, но ще продължи временно да признава европейските тестове и удостоверения, за да не се стигне до дублиране на процедурите и скъсване на снабдителската верига.\n\r\nЛондон обаче няма да може да се ползва от европейските банки за сперма: британските институции ще трябва да сключат нови споразумения и да използват внос от трети страни.\n\r\n\n\r\nПотребителите, които пазаруват онлайн, ще плащат повече, тъй като за идващите от континента доставки вече ще се плаща ДДС в пълен размер.\r\nБританците на почивка в Европа ще трябва да имат международна шофьорска книжка.\n\r\nЗа пренасянето на домашни животни от британци в ЕС ще се прилагат по-строги санитарни правила.\n\r\n\n\r\nBrexit без сделка няма да означава край на сагата с Brexit. Великобритания и ЕС ще трябва да договорят бъдещите си отношения, което означава още изтощителни преговори, написа вчера във вестник \"Файненшъл таймс\" преподавателката по европейско право Катрин Барнард. Според нея \"нито една голяма страна не базира търговските си отношения само на правилата на Световната търговска организация\".\n\r\n/БТА/\r\n ", "date": "2019.09.05", "title": "Brexit без сделка, а после? Какви ще са последиците?"}
{"url": "https://www.dnes.bg/mish-mash/2019/09/05/krateri-lunen-peizaj-i-astronavt-indiec-s-akciia-no-ne-na-lunata.421941", "text": " \r\n                    \n                    \n                \r\n                \r\n                \r\n                Едно странно видео развълнува Индия, а и не само. Мъж в скафандър ходи по лунен терен, заобикаляйки препятствия и дупки. \n\r\nВсъщност, Индия не се хвали с напредналата си космическа програма, а видеото е дело на артиста Баадал Нанджиундасвами. \n\r\nХиляди индийци дневно са ранени или дори загиват заради лошите пътища или дори липсата им. Баадал е известен с това, че използва изкуството си, за да привлече внимание към наболели обществени теми. Огромните кратери по пътищата влизат в това число. \n\r\n\"Властите не се свързаха с мен и аз не съм го правил с тях. Но в крайна сметка винаги запълват дупките\", обяснява той пред BBC. \n\r\n\"Сигурно съм правил това с 50 кратера и властите отговарят като оправят почти всичките\", допълва той. \n\r\nАртистът все пак публикува в Twitter благодардност, когато районът, в който е заснел последния си клип, е асфалтиран. \n\r\nОказва се, че артистът всъщност е доста успешен в този вид акции. През 2015 г. той прави подобна акция, като от един кратер по улиците прави малко \"блато\", в което поставя пластмасов крокодил. Властите веднага реагират и запълват тази дупка. \n\r\n ", "date": "2019.09.05", "title": "Кратери, лунен пейзаж и астронавт: Индиец с акция, но не на Луната!"}
{"url": "https://www.dnes.bg/health/2019/09/05/7-hranitelni-kombinacii-koito-razbivat-stomaha.421715", "text": "Обичаме да комбинираме храните, защото така ни е по-вкусно. За съжаление, някои хранителни комбинации могат да предизвикат стомашни неразположения, особено ако страдаме от храносмилателни проблеми. Кои е добре да избягваме?\r\n\r\nТези две съставки почти винаги са основата на смути напитките, но не са подходяща комбинация за вашия стомах.\r\nСпоред аюрведа практиката, прясно мляко и банани не само могат да предизвикат храносмилателни проблеми, но и да ни накарат да се усещаме по-мудни. Вместо с животинско мляко, опитайте вскусовото съчетание на банан с ядково или оризово мляко, за да стимулирате храносмилането.\r\n\r\n                    \n                    \n                \r\n                \r\n                \r\n                Вкусна комбинация, която обичаме да си приготвяме през летните месеци и особено, когато ни предстои да посрещнем гости. Важно е пъпешът да го консумираме самостоятелно. Той съдържа повече захар, освен това отнема и повече време, за да се усвои от организма. Ето защо, ако ви се хапва, нека да е поне 30 минути преди или след друг вид храна, включително плодове и зеленчуци.\r\n", "date": "2019.09.05", "title": "7 хранителни комбинации, които \"разбиват\" стомаха"}
{"url": "https://www.dnes.bg/politika/2019/09/05/35-sa-ognishtata-s-chuma-po-svinete-v-12-oblasti.421975", "text": "Общо 35 са огнищата с африканска чума по свинете в цялата страна, от 22 дни няма регистрирани нови такива, информира министър Десислава  Танева.\n\r\nКъм днешна дата регистрираните огнища с африканска чума по свинете в цялата страна са общо 35. Засегнати от всички тези огнища са общо 12 области на страната. От тях тип \"домашна свиня\" са 33, а при тип \"източнобалканска свиня\" огнищата са две, открити преди седмица в Шуменска област.\r\nОт 33 -те огнища \"домашна свиня\" - в индустриални ферми са 7, във фамилните - 3 и в лични стопанства - 23. Общият брой на засегнатите животни е 131 961 свине, от които 161 източнобалкански, каза Танева, министър на земеделието, храните и горите, днес по време на парламентарния контрол. Към момента единственото огнище, на което унищожаването продължава, е Голямо враново, в което остават още 1000 свине - майки, 3600 броя подрастващи.\r\n                    \n                    \n                \r\n                \r\n                \r\n                По думите на министъра е планувано в понеделник там огнището да бъде приключено.\r\nОт 22 дни няма регистрирано огнище с африканска чума по свинете, посочи още земеделският министър. За последните 40 дни, от 1 август насам има регистрирано само едно огнище при домашна свиня и две при източнобалканската. Танева каза, че интензитета на огнищата е бил през юни и причина за намаляването са мерките, които правителството е предприело, макар и те да са били изключително тежки и непопулярни.\r\nСлучаите на африканска чума при дивите свине са 59, засегнати са общо 80 броя животни, в 18 области на страната. Определени са 43 инфектирани зони с различен режим на забранителни дейности. В последния месец най-висок интензитет на зараза е бил при дивите прасета.\r\nЗа стопаните, които се включиха в борбата със заразата и доброволно умъртвиха животните си в нерегистрираните обекти правителството е започнало изплащането на помощи. Към днешна дата 7430 са подадените заявления в 90 общини и 562 места и те ще получат обезщетения на обща стойност 2 229 000 лева.\r\nТова подпомагане ще продължи, посочи министър Танева по определен график и подадени заявления до БАБХ. С две постановления правителството е отпуснало до сега 28 млн. лева и през юли малко под 4 млн. лева. МЗХГ отделно от това е осигурило графика за изплащането на обезщетенията на хората с унищожени животни в личните стопанства.", "date": "2019.09.05", "title": "35 са огнищата с чума по свинете в 12 области "}
{"url": "https://www.dnes.bg/index/2019/09/05/maska-sreshtu-licevoto-razpoznavane-nai-novata-tehnologiia.421981", "text": "Създадоха бижу, което блокира лицевото разпознаване на някои електронни технологии. Изобретението, наречено \"Инкогнито\", е дело на полския дизайнер Ева Новак. \r\nАксесоарът е нещо като минималистична маска, която се поставя на лицето. Изработена е от месинг. \r\nБижуто прилича много на очила, но разликата е, че очите не са скрити. То разполага с два кръга, които прилепват към бузите. Има и правоъгълна част, която минава в центъра на челото. \r\n\"Проектът засяга темата за социалното наблюдение и защитата на собствения имидж на обществени места. Продуктът е проектиран да защити изображението от алгоритмите за разпознаване на лица, използвани в съвременните камери, инсталирани в публичното пространство. Това е един вид маска, изработена от месинг, оформена спрямо формата на лицето. Трите елемента върху него правят човешкото лице неразпознаваемо от камерата\". Това пише в официалното представяне на бижуто в Instagram.\r\r\n                \r\n                \r\n                Така наречената \"маска\" е плод на усилената работа на Новак. Тя проучва обстойно кои елементи имат най-голяма ефективност при блокирането на въпросния софтуер за лицево разпознаване. \r\n“Когато изпробвах какво работи, тествах маската с алгоритъма “Deepface”, който се използва от Фейсбук. Лъскавите части на маската успешно заблудиха програмата\", обяснява дизайнерът. \r\nМесинговото бижу е част от проект, който печели първо място в една от категориите на конкурс за дизайн. \r\n", "date": "2019.09.05", "title": "Маска срещу лицевото разпознаване - най-новата технология "}
{"url": "https://www.dnes.bg/notifikacii/2019/09/05/djamiia-na-miastoto-na-istoricheska-birena-fabrika-v-istanbul.421936", "text": "Турция планира да изгради джамия на мястото на първата бирена фабрика в Истанбул, след като тя беше прехвърлена на Дирекцията по религиозните въпроси (Диянет), съобщават Ройтерс.\n\r\nОтдавна нефункциониращата фабрика Бомонти, построена в края на османския период, е регистрирана като исторически обект от службата за опазване на наследството на града. \n\r\nТя обаче е заплашена от събаряне, тъй като Диянет планира да изгради на мястото джамия, пансион, изложбена зала и автопаркинг, казват архитекти и инженери.\n\r\nНякои части от бирената фабрика бяха разрушени преди десетина години заради планове за изграждане на хотел на мястото, а друга сграда бе продадена и сега помещава барове, ресторанти и културни центрове.\r\n                \r\n                \r\n                \r\nРазрушаването на исторически постройки в името на градското развитие на Истанбул предизвиква недоволство сред местните жители. През 2013 г. плановете за изграждане на търговски център и реконструиране на османска казарма в парка Гези в центъра на града доведоха до масови протести, припомня БТА.\n\r\nДоскоро това, което е останало от фабрика Бомонти, бе стопанисвано от държавната хазна. След 2017 г. обаче теренът бе предоставен на Диянет, която подготви проекта, казва пред агенцията архитектка, пожелала да остане анонимна.\n\r\n\"Правосъдието обикновено закъснява да прекрати изпълнението. Това, което трябва да се направи сега, е общината и хората на Истанбул да спрат тази грешна практика,\" посочи тя.", "date": "2019.09.05", "title": "Джамия на мястото на историческа бирена фабрика в Истанбул"}
{"url": "https://www.dnes.bg/index/2019/09/05/telec-deva-na-koi-zodii-da-razchitate.421982", "text": "В днешно време е трудно да разчитате на хората. Може да имате куп приятели, но когато се нуждаете от помощ, малко ще откликнат на молбата ви. Да откриете някой, на който да се оплачете в лош момент или доверите, е голямо предизвикателство, особено в ерата на новите технологии, когато всеки предпочита да чати, отколкото да разговаря.  Според астрологията, представителите на определени знаци се отнасят по-отговорно с приятелството. Те държат на думата си и са готови да ви изслушат по всяко време на денонощието. Ето четири зодии, за които това определение важи с пълна сила: 1. Телец Те не остават безучастни към проблемите на любимите си хора. Ако ги помолите за услуга, няма да ви откажат, но ще им трябва малко време, за да помислят и ви отговорят какво могат да направят. Когато Телците обещаят нещо, то може да се разчита на тях на 100%. Те са готови на всичко само за най-близките си. 2. Дева Те са създадени, за да бъдат в полза на другите. И правят всичко, за да улеснят живота на своите близки. Ако имате Дева в живота си, то знайте, че може да разчитате на нея по всяко време. Тя ще ви помогне да се справите с проблемите, при това по практичен начин. ", "date": "2019.09.05", "title": "Телец, Дева... На кои зодии да разчитате? "}
{"url": "https://www.dnes.bg/world/2019/09/05/siriia-vyrna-v-nigeriia-tri-deca-svyrzani-s-isliamska-dyrjava.421998", "text": "Кюрдските сили в северната част на Сирия предадоха три деца, свързани с терористичната групировка \"Ислямска Държава“ на Нигерия, съобщава AFP, цитирана от агенция \"Фокус\".\r\n\"Трите деца бяха предадени на представители на нигерийското правителство\", заяви Фанар Кайеет, представител на кюрдите.\r\nДецата са били две момчета и момиче на възраст между пет и десет години и са били сираци, допълни той.\r\nПредставител на правителството на африканската страна заяви, че преговаря за предаването и на други нигерийци, задържани от кюрдските власти.\r\n\"Попитахме министерството на външните работи и за други задържани африканци и граждани на Нигерия\", заяви той.\r\nПопитан дали Абуджа има планове за реинтеграцията на бившите членове на \"Ислямска държава\" от Нигерия, той заяви че правителството ще се занимае с тях, като не даде повече подробности.", "date": "2019.09.05", "title": "Сирия върна в Нигерия три деца свързани с \"Ислямска държава\""}
{"url": "https://www.dnes.bg/stranata/2019/09/05/spodelenoto-pytuvane-udria-avtobusniia-bransh-s-3-mln-lv.421893", "text": "Хилядите пътуващи споделено с шофьори от социалните мрежи удрят автобусния бранш с 3 млн. лева годишно, пише \"Монитор\".\n\r\nНай-големи са групите за пътуване от столицата в посока морето и Пловдив. Само за август към Бургас и обратно шофьори са превозили 2500 души. Повечето областни градове има поне по две групи, където предлагащи и търсещи услугата се срещат. Най-голямата такава група е \"Пътуващи Бургас - София и обратно!\", която към този момент има близо 66 000 членове.\n\r\n До Варна и мераклиите за превоз са над 35 000, но втората по големина група е до Пловдив, където на месец поне 1200 души се возят с \"частни\" шофьори. По-назад са старозагорски, пазарджишки и русенски групи, наброяващи всяка от тях над 10 000 души. Общата членска маса на групите за споделено пътуване надминава 200 000.\n                    \n                    \n                \r\n                \r\n                \r\n                \r\nЦените варират според марката автомобил, но най-често са на 60% от тази на автобусите. Така превозът София-Бургас се търгува по 20 лева за място при 27 лева цена за автобусен билет. По 8 лева пък плащат потребителите между София и Пловдив при 13 лв. с рейса.\r\nОколо 25 лв. се върти цената на север до морето при официален транспорт 30 лв. за място. На база видимите уговорки за пътувания излиза, че по линията София-Бургас лицензираните автобусни фирми са изгубили близо 70 000 лева приходи само през август. Пропуснатите приходи по линията София-Варна са за над 40 000. Дори в посока малки градове като Благоевград и Монтана рейсовете се разминават с постъпления за по около 10 000 лв. Общата сметка от всички групи е за над 3 млн. лв. годишно, като в сметките не влизат нелегалните превози с бусове нито уговорените извън Facebook споделени пътувания.\n\r\nВъпреки пропуснатите приходи превозвачите нямат против споделеното пътуване, коментира Магдалена Милтенова - председател на Браншовия съюз за стопанска инициатива в транспорта, член на Националното сдружение на автобусните превозвачи и Конфедерацията на автобусните превозвачи.\r\nПротестът на бранша е срещу нелегални междуселищни превози на пътници, където ощетяването от подобни схеми за хазната е около 300 млн. лева. Въпреки ангажимента от страна на премиера Бойко Борисов заради летния сезон действията срещу нелегалните бусове са се забавили. Браншът е изпратил сигнал до главния прокурор Сотир Цацаров, който е разпоредил проверки от районите прокурори във всички области.\n\r\nАнгажираните институции по темата са МВР с Пътна полиция, Националната приходна агенция и ИА \"Автомобилна администрация\". От началото на годината са извършени 16 проверки, като са издали 17 броя акта от данъчните на шофьори за 13 нарушения. Най-честите нарушения са неиздаване на документ за заплащане на превоза и липса на фискално устройство. Една от последните акции данъчни инспектори влязоха под прикритие срещу шофьори, които взимат пътниците от спирки в София и ги прибират до Перник срещу три лева, каквато е цената и на редовния билет по тази линия.\n\r\nЗатвор за превоз на пътници срещу заплащане без лиценз е едно от честите искания на автобусните превозвачи до властта през последните години. Те настояват добилият огромни размери превоз на пътници с микробуси и баничарки в страната, така и в чужбина да се криминализира, но депутатите отказаха да го вкарат в Наказателния кодекс. Затова се стигна превозвачите да се саморазправят с „конкуренцията“, като наемат частни охранители да разгонват нелегални превозвачи от автобусните спирки из страната със заплахи да чупят стъкла, чистачки и огледала.\n\r\nОт 1 до 27 септември текат проверки на автобусите, с които ще се извършват превоз на деца и ученици. По разпореждане на министъра на транспорта Росен Желязков е създадена организация за засилване на контрола на автомобилните превози на пътници и товари във връзка с предстоящите празници и първия учебен ден. Това заяви изпълнителният директор на ИА \"Автомобилна администрация\" Бойко Рановски на брифинг в МВР за представяне на планираните мерки от отговорните институции поради очакваното увеличение на движението по пътищата през почивните дни.\n\r\nВ дните 5, 6 и 8 септември 2019 г. ИА \"Автомобилна администрация\" ще концентрира екипи в районите на автогари, жп гари, летища и др., където се очаква да има най-голям пътникопоток. \"На 7 септември 2019 г. ще има дежурни екипи, които при необходимост ще бъдат в готовност за извършване на пътен контрол“, обяви Бойко Рановски. Той уточни, че инспекторите на ИА \"Автомобилна администрация\" ще проверяват за нарушения, свързани с техническото състояние на превозните средства и спазването на нормативните изисквания при извършването на обществен превоз на пътници и товари.", "date": "2019.09.05", "title": "Споделеното пътуване удря автобусния бранш с 3 млн. лв"}
{"url": "https://www.dnes.bg/notifikacii/2019/09/05/lyvchetata-pregaziha-estoniia-po-pytia-kym-evro-2021.422003", "text": "Младежкият национален отбор на България по футбол започна блестящо квалификациите за Евро 2021 с разгромна победа с 4:0 като гост на Естония. \n\r\nХеттрик за успеха реализира Тонислав Йорданов, а веднъж се разписа Станислав Иванов. Младите ни таланти контролираха мача и изнесоха истинска лекция на сломения си опонент. На 10 септември младите \"лъвове\" посрещат Русия в София.\n\r\nЕстонците стартираха дейно и още в третата минута Наумов трябваше да блокира удар към своята врата. После Валя не успя да насочи удара си в очертанията на вратата на България. В 10-ата Ярвелайд нацели гредата от фаул, а секунди по-късно домакините пропиляха още една добра възможност.\n\r\nБългария обаче не се стресна и поведе с хубав гол на Тонислав Йорданов от фаул четвърт час след началото. Таранът стреля от пряк свободен, топката рикошира в стената и влезе в мрежата на домакините.  Голът подейства добре на \"лъвовете\", които създадоха няколко добри положения пред вратата на естонците. \r\n                \r\n                \r\n                \r\nШут на Илия Юруков в 22-ата минута излезе в аут. След няколко добри положения за българите тимът ни стигна до втори гол. Този път точен бе Станислав Иванов, който дебютира за тима. Футболистът на Левски получи подаване от съотборника си на \"Герена\" Илия Юруков, който преодоля петима футболисти на естонците с дрибъл преди да асистира. Иванов, който играеше отляво на атаката с едно докосване прати топката в далечния ъгъл и увеличи аванса на България.\n\r\nВторото полувреме започна още по-добре за родните таланти. Бранител на Естония тръгна да връща топката назад в 48-ата минута, но Калоян Кръстев хитро дебнеше и отне топката. Нападателят на Славия финтира технично вратаря и защитник, след което от аут линията върна към Йорданов, който технично насочи топката в мрежата за 0:3.\n\r\nВ средата на втората част Йорданов се отличи с хеттрик. Този път Станислав Иванов центрира към Кръстев, но капитанът на естонците Лип при опита си да избие прати топката в краката на връхлитащия Йорданов, който с едно докосване стреля и вкара четвърти гол в мрежата на домакините.", "date": "2019.09.05", "title": "\"Лъвчетата\" прегазиха Естония по пътя към Евро 2021"}
{"url": "https://www.dnes.bg/rusia/2019/09/05/putin-prizna-rusiia-shte-proizvejda-zabraneni-po-rano-raketi.421968", "text": "Русия ще произвежда ракети, забранени от вече недействащ договор за контрол на въоръженията, но няма да ги разполага първа, каза руският президент Владимир Путин, цитиран от Ройтерс и ТАСС.\n\r\n\"Ние вече открито заявихме, че няма да разполагаме, след като американците изпробваха такава ракета. Няма да разполагаме, но разбира се, ще произвеждаме такива ракети, в региони, където не се появяват ракетни системи американско производство от подобен клас с наземно базиране\", каза Путин на Източния икономически форум във Владивосток.\n\r\nТой изрази тревога от изявленията на САЩ за разполагане на ракети в Япония и Южна Корея. Според него подобно разполагане поражда заплаха за значителна част от територията на Русия.\n                    \n                    \n                \r\n                \r\n                \r\n                \r\n\"Ако те (американските ракети) бъдат разположени в Япония и Южна Корея, ние разбираме, че това ще бъде направено под предлог за справяне със заплахата от Северна Корея, но и за нас то създава определени и съществени проблеми. Защото тези ракетни системи вероятно ще покриват значителна част от руската територия, включително в Далечния изток\", каза Путин.\n\n\n\r\nЯпонският министър-председател Шиндзо Абе заяви, че САЩ не са предлагали на Япония да разполагат на нейна територия американски ракетни комплекси.\r\nМиналия месец беше сложен край на Договора за ликвидиране на ракетите със среден и малък обсег, след като САЩ се оттеглиха от знаковото споразумение от времето на Студената война, обвинявайки Русия в нарушаването му. Москва отхвърля обвиненията.\n\r\nПутин каза, че САЩ досега не са отговорили на предложенията на Русия за ограничаване на надпреварата във въоръжаването.\n\r\nТой напомни, че САЩ не са ратифицирали договора за забрана на ядрените опити, а освен това говорят за планове за разполагане на оръжия в космоса.\n\r\nПутин заяви, че е предложил на американския президент Доналд Тръмп да купи от Русия най-ново въоръжение, включително свръхзвуково. САЩ обаче са казали, че сами планират да произведат подобно въоръжение.\n\r\n/БТА/\n\r\n ", "date": "2019.09.05", "title": "Путин призна: Русия ще произвежда забранени по-рано ракети"}
{"url": "https://www.dnes.bg/index/2019/09/05/petelyt-moris-i-shumnite-patki-iz-absurdnite-dela-vyv-frenskiia-syd.421672", "text": "Шумни петли и смущаващи спокойствието патки и гъски се оказаха в центъра на съдебна драма във Франция. След като преди два месеца собственикът на петела Морис се яви в съда заради шумното кудкудякане на пернатото, ново дело влезе в съда - срещу ято гъски и патки заради наистина шумното им квакане. \n\r\nДелото е срещу жена, която има около 50 патки и гъски в задната си градина в района на Ландес. Искът е заведен от новодошлите й съседи, които смятат, че шумът на пернатите е прекалено смущаващ. \n\r\n67-годишната Доминик Дуте живее извън град Сустон. Тя твърди, че спорът започнал малко преди година, когато новодошлите се нанесли в къщата срещу нейната, пише Guardian. \n\r\n\"Нямах никакъв проблем с предишните собственици. А после те дойдоха и сега моите птици ги смущават\", обяснява ситуацията Доминик. \r\n                \r\n                \r\n                \r\nФренските магистрати гледат какви ли не подобни чудати дела. Само в последните месеци имаше дело освен срещу петела Морис, иск срещу мучащи крави, искане за забрана на камбанен звън, както и оплакване срещу магарета, които просто си бродят из провинцията на Франция. \n\r\nРазбира се, символ на тези дела стана Морис, чието кукуригане в ранни зори толкова възмути част от жителите на остров Олерон, че те подведоха собственика на петела под съд. Съдът в Рошфорт трябва да вземе решение по делото. \n\r\nНе всички обаче са толкова наострени срещу шума. Показателен е фактът, че Морис получава подкрепа от цяла Франция, като дори има петиция в защита на неговите права за сутрешно кукуригане. Подкрепящите му дори създадоха банера \"Je susis Maurice\" в социалните мрежи. \n\r\nПреди обаче да стане ясна съдбата на Морис, съдът в Дакс ще гледа делото срещу гъските и патките на Доминик Дуте. \n\r\nСъпругата от двойката, която се е оплакала, обяснява, че когато купили дома си имало по-малко птици, които да вдигат шум. \n\r\nОт тогава насам нейният съпруг на няколко пъти помолил възрастната жена да намери решение. Той дори наел експерт по акустиката, който препоръчал на Доминик да премести курника на птиците малко по-навътре в двора си и да построи стена, която да спира звука.  \n\r\nОще по-абсурдно е, че тази ситуация се развива в район на Франция, известен със своето foie gras - фоа гра. Деликатес, който се прави от черния дроб на патки. Може би именно затова много от местните застават зад Доминик. \n\r\n\"Десетки къщи тук си имат място за отглеждане на птици\", настоява една местна жена. \"В крайна сметка сме в Ландес!\"\n\r\nКметът на Сустон Фредерик Шарпенел публикува във Facebook пост, в който критикува новодошлите в провинцията, че не успяват да се интегрират в местния живот и карат района да изгуби своята душевност. Тя подчертава, че е напълно нужно да се запазят характеристиките на района. \n\r\nБруно Дионис Ду Сежур, пенсиониран фермер и кмет на село Гайяк във Франция е предложил решение: Птиците да станат част от наследството на Франция и така да бъдат под държавна защита.", "date": "2019.09.05", "title": "Петелът Морис и шумните патки: Из абсурдните дела във френския съд"}
{"url": "https://www.dnes.bg/world/2019/09/05/bratyt-na-boris-djonsyn-s-ostavka-stranata-predi-semeistvoto.421979", "text": "Братът на британския премиер Борис Джонсън, Джо Джонсън, обяви, че подава оставка от правителството, където заемаше пост на държавен секретар, и от парламента, където беше депутат, като заяви, че поставя националния интерес над семейната лоялност, предадоха Франс прес и ДПА.\n\r\n\"За мен беше чест да представлявам Орпингтън (Югоизточна Англия) в продължение на 9 години и да служа в правителствата на трима премиери\", написа Джо Джонсън в Twitter.\n\n\n\n\r\n\"През последните седмици бях разкъсван между семейната лоялност и националния интерес. Това е неразрешимо напрежение и е време други да поемат ролите ми на депутат и член на правителството\", добави 47-годишният Джо Джонсън, който подкрепя втори референдум за Брекзита, а на референдума от 2016 г. гласува за оставане на Великобритания в ЕС.\n                    \n                    \n                \r\n                \r\n                \r\n                \r\nБрат му, премиерът Борис Джонсън, пък иска Великобритания да напусне ЕС възможно най-скоро, отбелязва АФП.\n\r\nОставката на Джо Джонсън идва броени дни, след като брат му Борис изключи от Консервативната партия 21 депутати, които отказаха да подкрепят стратегията му за Брекзита. Сред тях са внукът на Уинстън Чърчил и един бивш финансов министър, отбелязва Ройтерс.\r\n \r\n/БТА/", "date": "2019.09.05", "title": "Братът на Борис Джонсън с оставка: Страната преди семейството!"}
{"url": "https://www.dnes.bg/obrazovanie/2019/09/05/sled-10-klas-maturite-po-bel-i-matematika-zadyljitelni.421984", "text": "Задължителни матури по български език и литература и по математика. Това очаква учениците, които тази година ще бъдат в 10-и клас.\r\nЗадължителна ще е и матурата по IT за измерване на дигиталните компетентности, по желание ще е матурата по чужд език.\r\nСпоред идеята на МОН в 10 клас ще се завърша първи гимназиален етап. И затова те трябва да се явят на национално външно оценяване (миниматура) според изискването на Закона за предучилищното и училищното образование. Резултатите ще бъдат отразени в удостоверението за завършен първи гимназиален етап.\r\nНа сайта на МОН са публикувани моделите, по които ще се изготвят изпитите по математика, БЕЛ, чужд език и дигитални умения.\r\n                    \n                    \n                \r\n                \r\n                \r\n                Знанията по математика ще се проверяват чрез тест от 17 задачи за 90 минути (два слети учебни часа). Задачите ще са от задължителното учебно съдържание от VIII до X клас включително.\r\n15 от задачите ще са с четири възможни отговора, от които само един е правилният;  2 задачи ще са с разширен отговор за решаването на които ученикът трябва в писмен вид да изведе доказателство на задачата.\r\nПри матурата по БЕЛ знанията ще се проверяват чрез тест с общо 23 задачи; времетраенето - 90 минути, а материалът ще е от учебните програми за VIII клас, за IX клас и за X клас.\r\n14 от задачите ще са с избираем отговор; 6 задачи с кратък свободен отговор;  една задача ще е за редактиране; 1 задача - с разширен свободен отговор; 1 задача за създаване на текст.\r\nАвторите, които МОН е включило, започват с Паисий Хилендарски и завършват с Димитър Димов и части от романа \"Тютюн\", \"Дърво без корен\" на Николай Хайтов и \"Нежната спирала\" на Йордан Радичков.\r\nЕдна от задачите ще е учениците да създадат в писмена форма един от посочените варианти: резюме на научен текст; резюме на медиен текст; резюме на съдържанието на (откъс от) изучен повествователен текст; заявление или CV.\r\nПо задачата с разширен свободен отговор десетокласниците ще трябва да формулират теза или антитеза по зададена тема за есе по морален или по граждански проблем (вкл. и интерпретиран в изучен откъс от литературен текст).\r\nРезултатът от НВО по математика и БЕЛ в края на Х клас ще се вписва в  удостоверението за завършен първи гимназиален етап и ще се изразява само  с количествен показател – в брой точки, без да се приравнява към  оценка.\r\nВъз основа на резултатите от НВО в края на Х клас ще се извършва  прием в ХI клас на ученици, които са завършили първи гимназиален етап на  средното образование в обединените училища, съобщават от МОН.\r\nМоделите на НВО по БЕЛ и Математика в X клас за учебната 2019 – 2020 година можете да видите ", "date": "2019.09.05", "title": "След 10 клас: Матурите по БЕЛ и математика – задължителни"}
{"url": "https://www.dnes.bg/obrazovanie/2019/09/05/nasilie-v-klas-tyrsete-korenite-v-semeistvoto.418801", "text": "Основната причина за агресията в училище е възпитанието в семейството. Насилието е отражение и на това, което се случва в обществото ни. Различни специалисти са ангажирани с проблема – педагози, психолози, учители и задължително родители, каза \r\nНо от дългогодишния ми опит като преподавател съм установила, че \r\nИма и други – телевизия, интернет, преса, отвсякъде ни заливат с филми, новини за насилие, игри. Невинаги родителите контролират какво се тегли, гледа и отново опираме до родителския контрол.\r\nДруг източник за агресията е желанието на родителите децата им да надмогват над други техни връстници. Във възпитанието не се набляга на това \r\n                    \n                    \n                \r\n                \r\n                \r\n                Родител ми е казвал, че съветва детето си - ако бъде ударено, веднага да отвърне по подобаващ начин. Това нещо в клас е голям проблем и учителят е с вързани ръце.\r\n\"Тогава ми се налага да работя с възрастните хора. Винаги, когато взимам 1 клас, още на първата родителска среща заявявам, че няма да толерирам каквото и да било насилие, надмощие, надменност, подиграване или сравняване“, обяснява тя.\r\nЗа съжаление, склонността към насилие се проявява в най-ранна детска възраст, агресията днес започва още в детската градина. Затова отново е много важна ролята на семейството.\r\nВ училище има психолог, който работи с деца с агресивно поведение. Но един психолог на 800 деца  не е достатъчно, а тяхното заплащане и твърде неатрактивно. От друга страна учителят няма никакви правомощия да реши подобна ситуация – освен да се обърне към психолога.\r\nНямаме наказания за дисциплина, както беше преди. В последно време отново се говори за въвеждане на рестриктивни мерки като оценка за поведение, но може би ще има опоненти, които ще кажат, че е връщане на старото.\r\nФакт е –\r\nВинаги съветвам и родители, и деца \r\nОт друга страна – Моето мнение е, че \r\nТова е трудно и за възрастните, и за децата. Особено малките често нямат добър опит в семейството и не знаят как да го направят. За да не ескалира гневът и да не прерасне в ярост, трябва бързо да бъде овладян и да се намеси или учител в училище, или родител вкъщи, и да се разговаря с детето.\r\nДа се анализира ситуацията – какво я е породило, защо се е стигнало дотам.\r\nДушевността на детето е много деликатна и невинаги в училище, където е доста интензивно, напрегнато, то успява да освободи травматични проблеми, които има.\r\nОсновната роля е на родителите и тяхното активно участие във възпитанието на детето и грижата за душевността му.\r\nАко се наложи, родителят трябва да потърси помощ на специалист извън училище. Училищният психолог може временно само да парира нещата, но в дълбочина трябва да се провежда задълбочена работа, ако детето е с травматичен проблем от миналото.\r\nОт друга страна, децата ни са много нетолерантни към различните – ако едно дете не се вписва в групата, то бива малтретирано, изолирано, подиграване, одумвано. И това нанася много травми на отхвърляне, които се проявяват в по-късна възраст.", "date": "2019.09.05", "title": "Насилие в клас? Търсете корените в семейството "}
{"url": "https://www.dnes.bg/televizia/2019/09/05/nikol-kidman-i-riiz-uidyrspun-otnovo-v-golemi-malki-lyji.421955", "text": "Никол Кидман и Рийз Уидърспун обмислят възможността да участват в трети сезон на сериала \"Големите малки лъжи\", съобщи Контактмюзик.\r\nМакар продуцентите на сериала да настояват, че няма да има трети негов сезон, 52-годишната Кидман и 43-годишната Уидърспун водят преговори за връщането на \"Големите малки лъжи\" на малкия екран.\r\nКидман наскоро сподели пред телевизия Ай Ти Ви, че разговаряла с Уидърспун и че двете си казали, че участието им в \"Големите малки лъжи\" е сред най-добрите им актьорски изяви. \"Ще проучим възможността да участваме в трети сезон на сериала\", увери Кидман, цитирана от БТА.\r\nСериалът \"Големите малки лъжи\", базиран върху едноименната книга на Лиан Мориарти, получи ласкави отзиви от критиката и зрителите. Уидърспун по-рано отбеляза, че за нея решаващият фактор дали сериалът ще има трети сезон е дали са останали достатъчно неща за Петорката от Монтерей, които да бъдат разказани.\r\n                    \n                    \n                \r\n                \r\n                \r\n                \"Става дума за невероятна група актьори, продуценти, сценаристи и режисьори\", каза програмният директор на телевизия НВО Кейси Блойс.\r\nТой неотдавна обсъди твърденията, че имало спречкване между режисьора на втория сезон на сериала Андреа Арнолд и изпълнителните продуценти Жан-Марк Вале и Дейвид Кели заради появила се на сайта IndieWire информация, че Арнолд е поел в ръцете си творческия контрол. \"Хрумването, че творческият контрол е поет от режисьора, не отговаря на истината\", уточни Блойс.", "date": "2019.09.05", "title": "Никол Кидман и Рийз Уидърспун отново в \"Големи малки лъжи\""}
{"url": "https://www.dnes.bg/muzika/2019/09/05/fredi-merkiuri-velikiiat-glas-na-queen.421986", "text": "Датата е 5 септември, 1946 година. В Стоун Таун, Зинзибар, се ражда Фарук Булсара. Съвсем обикновеното момче, което израства в различни британски колонии, има мечтата да стане световноизвестен музикант. Семейството му притежава пиано, което постоянно привлича погледа на малкия Фарук.\r\nПолучава основно и средно образование в Индия, където са и първите му изяви на музикалната сцена. Започва да свири на пиано, когато е още на 7 години. Прекарва детството си в различни британски колонии, когато през 1959 година семейството му се мести в Англия. \r\n \r\nФарук започва да посещава местното училище, където обаче е подлаган на множество подигравки заради странния си външен вид, говора и неподредените му зъби. Никой от тези, които го тормозят не знаят, че пред Фарук ще се открие невероятно бъдеще и точно видът му и зъбите са това, което ще го направят известен. \r\n \r\nВкъщи момчето продължава да се упражнява на пианото, а семейството му сякаш нехае за неговите мечти. Баща му рядко говори със сина си, а майката се опитва да угоди на всеки в къщата. Така Фарук решава да се запише в колеж за изкуства и дизайн без да каже на родителите си. Това и времето, когато се запознава с Брайън Мей и Роджър Тейлър, които са музиканти в малкоизвестната група Smile.\r\n \r\nТримата започват да свирят заедно по различни заведения и клубове. Фарук обаче осъзнава, че това не му е достатъчно и предлага на Мей и Тейлър да сформират обща група. През 1970 година се раждат две легенди на музиката - групата Queen и името Фреди Меркюри. Самият Фарук решава да смени името си, защото разбира, че никой не би искал да слуша емигрант от Зинзибар. По-късно към бандата се присъединява и Джон Дийкън. \r\n\r\n\r\n \r\nОсвен, че успява да впечатли публиката с гласа си, Фреди притежава стил, който трудно може да се сбърка. Той се появява с най-различни тоалети, а характерните му стойки и движения по сцената се превръщат в запазена марка на изпълнителя. Няма как да сбъркате човека, който стои с разкрачени крака на сцената, в едната си ръка държи микрофон, който заедно със стойкате е вдигнат във въздуха, а другата е ръка е изпъната нагоре.\r\n \r\n\r\n ", "date": "2019.09.05", "title": "Фреди Меркюри - великият глас на Queen"}
{"url": "https://www.dnes.bg/stranata/2019/09/05/kmetyt-na-gabrovo-fokusirame-se-vyrhu-investicii-v-krainite-kvartali.421926", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Насочваме инвестиции към крайните квартали, които имат огромна нужда от реновиране, заяви кметът на Габрово Таня Христова в интервю за предаването \"Директно\" по Bulgaria ON AIR. \r\n\"В реализацията на която и да е инициатива – ремонт на малка улица или цял квартал, се стремим да работим с всички останали експлоатационни дружества, за да може подземната инфраструктура да бъде подменена и след това да бъде поставен асфалт и улично осветление“, обясни градоначалникът.\r\nИнтервюто на Таня Христова е част от специалната рубрика на предаването \"Директно“ – \"Директно от общините“, която в периода от 29 август до 6 септември ще срещане зрителите с кметове на шест града, които ще коментират основните проблеми в общините, които управляват и плановете им за тяхното решение. \r\n                    \n                    \n                \r\n                \r\n                \r\n                Пред камерата на  Христова припомни, че предстои завършването на обходния път на Габрово. \"Това е един изключително важен проект не само за Габрово, но и за цялата страна, защото ще свърже Северна и Южна България“, коментира кметът. \r\nПо думите й, за да бъдат задържани младите хора в града, е нужно да бъдат създадени условия на сигурност и стабилност.", "date": "2019.09.05", "title": "Кметът на Габрово: Фокусираме се върху инвестиции в крайните квартали "}
{"url": "https://www.dnes.bg/eu/2019/09/05/nad-65-ot-smyrtnite-sluchai-u-nas-predotvratimi.421969", "text": "В България 65,1 на сто от смъртните случаи при хора на възраст до 75 години са предотвратими. Това показват данни, представени днес от Европейската комисия.\r\n\r\nУточнява се, че 35,4 на сто от смъртните случаи у нас може да бъдат избегнати, а в 29,7 е имало възможно лечение. \r\n\r\nНай-лоши са показателите за Румъния, където 80 на сто от смъртните случаи е можело да бъдат предотвратени. \r\n\r\nДанните от 2016 г. показват, че в ЕС 1,2 милиона души са подлежали на лечение, но са изгубили живота си.\r\n\r\nВсеки трети смъртен случай в ЕС не е бил неизбежен, като най-често спасение е имало за страдащите от сърдечни и дихателни заболявания, както и някои видове рак. \r\n\r\nДанните сочат, че най-голяма вероятност болните да преборят страданието с лекарска грижа има във Франция, Белгия, Дания и Холандия, а най-рядко това се случва в Румъния, Словакия, Литва, Малта, България и Латвия. \r\n/БТА/\r\n ", "date": "2019.09.05", "title": "Над 65% от смъртните случаи у нас - предотвратими"}
{"url": "https://www.dnes.bg/mestni-izbori-19/2019/09/05/zlatko-jivkov-s-podkrepa-ot-gerb-i-sds-pritesnen-sym.421904", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ГЕРБ и СДС издигнаха Златко Живков в обща кандидатура за кмет Монтана за шести път. Ако спечели изборите, Живков ще бъде рекордьор в областните градове по време на управление.\n\r\nВ студиото на \"България сутрин\" Живков разказа, че от 1999 година е работил с 6 парламента и 9 правителства и е свикнал да си изпълнява задълженията, без управляващи да са зад гърба му.\n\r\nСега най-големите му притеснения са свързани с това колко високи ще са очакванията на съгражданите му от подкрепата на ГЕРБ и СДС, а не толкова какви ще са опонентите му на изборите в Монтана.\n\r\n\"Безспорно е, че това не е за подценяване да се радваш на подобна подкрепа. Тя обаче не е задължителна и на всяка цена. Така изкарах 18 от 20 години - все с гръб към централната власт\", посочи той пред \n                    \n                    \n                \r\n                \r\n                \r\n                \r\nЗлатко Живков беше категоричен още, че най-важна за него е гражданската подкрепа, а не на конкретна партия. \n\r\n\"Това, което може да се случи бързо, може да се случи още по-бързо. Най-големият ми проблем през тези години са очакванията на хората и гражданите нямат желание да слушат оправдания, че си бил от управляващата или не от управляващата партия\", каза още Живков.\n\r\nТой посочи, че в бъдеще иска пътят Е-79 да бъде завършен в частта между София и Видин, защото той е част от връзката между Азия и Западна Европа, но малка част от този коридор е на територията на България и затова според него се неглижира.\n\r\nЗлатко Живков каза още, че не иска Северозападът да се обобщава все с негативни класации, защото отделните общини са в различно състояние.", "date": "2019.09.05", "title": "Златко Живков с подкрепа от ГЕРБ и СДС: Притеснен съм!"}
{"url": "https://www.dnes.bg/kino/2019/09/05/koi-sa-nai-dobrite-v-kysoto-kino-in-the-palace.421958", "text": "Жури от 12 кино експерти, от 12 страни, ще отсъжда най-добрите късометражни филми в международния фестивал за късометражно кино In The Palace. Събитието ще се проведе във Варна между 19 и 26 септември.\r\nВ 16-ото издание ще се състезават 144 заглавия в четири категории. Прецедент за българската киноиндустрия е, че най-добрите късометражен, игрален и анимационен филм от международната селекция, както и победителят в националната надпревара, ще имат възможността директно да влязат за разглеждане и да се борят за номинациите за престижните награди \"Оскар\".\r\nЦялостната програма на фестивала предвижда прожекции, професионални конференции, срещи с индустрията, презентации, както и редица концерти, част от музикалния фестивал In The Palace. За пореден път екипът позитивната тенденция все повече български автори да кандидатстват за участие.\r\nЗа първи път In The Palace отваря врати не само за професионалисти от сектора, но и за фенове и почитатели на късометражния жанр.", "date": "2019.09.05", "title": "Кои са най-добрите в късото кино: In The Palace"}
{"url": "https://www.dnes.bg/business/2019/09/05/letnite-remonti-lishili-zapadna-bylgariia-ot-100-chasa-tok.421978", "text": "С активизирането на строителната дейност в по-топлите месеци на пролетта и лятото всяка година ставаме свидетели на един и същи парадокс – невнимателната дейност на някои строителни фирми предизвиква проблеми за клиентите на други компании, по-конкретно – на тези от фасилити индустрията.\n\r\nСамо в обслужваната от ЧЕЗ Разпределение Западна България над  70 000 домакинства и фирми са останали без електрозахранване в резултат на скъсани кабели от строителни компании от началото на лятото до края на август. Клиентите на дружеството са били засегнати от прекъсвания на ток, продължили сумарно повече от 100 часа. Начело на статистиката е София, където се  осъществява и най-голяма по обем строително-ремонтна дейност по улиците.\n                    \n                    \n                \r\n                \r\n                \r\n                \r\nПоследният случай е от преди дни, когато багер на строителна фирма скъса кабел 20 киловолта и в ранния следобед в неделя за час и половина остави без ток около 5800 потребители на територията на Сапарева баня, курорта Паничище и околните села – Сапарево, Овчарци, Крайници, Червен брег. Сред засегнатите клиенти са хотели, почивни станции и къщи за гости.\n\r\nБлизо 40 са скъсаните кабели средно напрежение на дружеството през лятото, а ремонтите оставят белези на съоръженията и създават рискове от нови аварии.\n\r\nЗащо най-често се случват подобни инциденти? Обикновено причините са незаконни или несъобразени изкопни дейности, защото при законното строителство ЧЕЗ Разпределение съгласува проектите. В рамките на това съгласуване в писмен вид строителят се информира, че е длъжен да уведоми предварително дружеството за деня и мястото на стартиране на изкопните дейности. Въпреки това обаче в голяма част от случаите тези изисквания не се спазват. Освен това често информацията за стартиращите строителни дейности се получава в предходния ден или в деня на тяхното стартиране, а това прави реакцията на ЧЕЗ Разпределение невъзможна.\n\r\nЗа да отдели ресурс за строителните обекти, е необходимо компанията да бъде информирана поне две седмици предварително за деня, в който ще бъдат извършвани изкопни дейности. ", "date": "2019.09.05", "title": "Летните ремонти лишили Западна България от 100 часа ток"}
{"url": "https://www.dnes.bg/zvezdi/2019/09/05/zashto-megan-si-dyrji-rycete-po-opredelen-nachin.421980", "text": " \r\nСлед сватбата с принц Хари на Меган Маркъл й се наложи да овладява много похвати и етикет на кралския двор. И не става въпрос само за чисто официалния протокол.\r\n \r\nЕдно нейно положение на ръцете прави впечатление по време на нейните обществени изяви.\r\n \r\n\r\n \r\nХерцогинята на Съсекс често може да бъде видяна със скръстени ръце на нивото на талията. Изглежда елегантно и изискано, но в същото време дали показва нещо за нейната личност?\r\n \r\nОпределени пози се превръщат в навик, когато ви карат да се чувствате комфортно. Става част от вас, не мислите за него, особено ако сте сред онези, които често са в светлината на прожекторите, обяснява Бланка Коб, експерт по езика на тялото.\r\n \r\n\"Жестът на Меган изпълнява две задачи: нещо като невидим щит - като бариера за самозащита. \"Пръстите й са преплетени, което дава усещане за комфорт и увереност, когато е пред погледите на много хора.\r\n \r\nДругата херцогиня - Кейт Мидълтън, също често сгъва ръце по подобен начин.\r\n \r\n\"Ако погледнете, изглежда елегантно. Ръцете не висят. Много хора се обръщат към треньори по езика на тялото, за да им помогнат да създадат определен образ, защото искат да бъдат възприети по определен начин\", добавя Коб.\r\n \r\nЖестът на херцогинята на Съсекс беше анализиран и от експерта по езика на тялото Джуди Джеймс.\r\n \r\n\"Този ​​жест има тенденция да бъде игрив, псевдоинфантилен израз на вълнение и очакване. Но все пак това не е жест, който може да се види при децата във филми и реклами. По-скоро е театрален. В някои случаи ръцете й са разположени малко по-ниско - и това е по-елегантно. Но когато ръцете се държат близо до лицето, това завършва \"развълнувания\" образ\".\r\n \r\n\r\n                    \n                    \n                \r\n                \r\n                \r\n                 \r\n ", "date": "2019.09.05", "title": "Защо Меган си държи ръцете по определен начин? "}
{"url": "https://www.dnes.bg/world/2019/09/05/putin-arestuvaneto-na-rusnaci-po-iskane-na-sasht-e-mnogo-losha-praktika.421999", "text": "Путин обвини недружелюбните действия на САЩ за влошаване на международните отношения с Русия. Той е на мнение, че задържането на руски граждани по искане на Вашингтон за много лоша практика.\r\nПо време на среща   на Източния икономически форум във Владивосток, Путин заяви: \"Това е много лоша практика, тя усложнява нашите междудържавни отношения.Говоря не на шега, без ирония. Най-често не виждаме причината за недружелюбните постъпки от този род.\"\r\nРуският лидер подчерта, че Москва очаква сътрудничество от други страни в случай на задържания, свързани с престъпни деяния, и предложи да се подпишат съответните междудържавни документи, които ясно да посочват как да се действа в такива случаи.\r\n                    \n                    \n                \r\n                \r\n                \r\n                \"Впрочем, някои от тези документи съществуват, но всъщност те не работят\", добави президентът.\r\nТрябва да се отбележи, че според статистиката, само през миналата година 40 руснаци са били арестувани в чужбина по инициатива на Вашингтон. По-рано стана известно, че по искане на Белия дом, в Неапол е бил задържан Александър Коршунов, заподозрян в икономическо разузнаване. Руското посолство отбеляза, че правят всичко възможно, за да върнат Коршунов обратно в Русия.", "date": "2019.09.05", "title": "Путин: Арестуването на руснаци по искане на САЩ е много лоша практика"}
{"url": "https://www.dnes.bg/zvezdi/2019/09/05/dani-i-aleks-petkanovi-sybirat-ten-na-tasos.421938", "text": "\r\nАлександра и Даниел Петканови използват края на лятото за морска ваканция.\r\n \r\nДвамата в момента са на почивка на остров Тасос в Гърция, откъдето споделят снимки, публикувани в социалната мрежа Instagram.\r\n \r\nАлекс е качила секси снимки по бански, които веднага събраха много харесвания. На една от тях, тя позира с горнище на бански, къси дънкови гащи и сламена шапка, а на друга е по изрязан бански на бара и пие вино.\r\n \r\nДани Петканов пък е проявил хумор и е обработил една от снимките, на която с Алекс са в морето, за да изглежда бицепса му по-голям.\r\n \r\n\r\n ", "date": "2019.09.05", "title": "Дани и Алекс Петканови събират тен на Тасос"}
{"url": "https://www.dnes.bg/akoshtete-vqrvaite/2019/09/05/spechelete-si-dvoina-pokana-za-koncerta-na-il-volo.421874", "text": "Те са Джанлука Джинобле, Пиеро Бароне и Иняцио Боскето, или триото Il Volo, с което българската публика ще се срещне отново. Тримата тенори идват за втори път в България по покана на продуцентска компания BG Sound Stage, като отбелязват със световно турне 10-годишен юбилей на сцената. Повече за „момчетата с божествени гласове“ \r\nAz-jenata.bg  Ви дават възможността да си спечелите 1 (един) двоен билет за концерта на триото на 16 септември в ДКС във Варна или на 18 септември в София, в Арена Армеец.\r\nВсичко, което трябва да направите, е да отговорите правилно на анкетата,. Важно условие е да сте регистрирани, за да участвате в играта. Ако не сте, може да го направите.\r\n                    \n                    \n                \r\n                \r\n                \r\n                Играта стартира на 4.09.2019 г. и ще приключи на 8.09.2019г. Може да участвате в анкетата до 23:59 часа на 8.09.2019г.\r\nНа 9.09.2019г. жури, посочено от Организатора, ще избере на случаен принцип 1 (един) от всички вярно отговорили участници, който ще си спечели 1 (един) двоен билет или за концерта на 16 септември в ДКС във Варна, или за този на 18 септември в София, в Арена Армеец.\r\nОрганизаторът на играта  ще се свърже с печелившия участник по имейл и/или телефон, който е предоставил за връзка в срок до 5 (пет) дни, считано от датата на жребия.\r\nБилетът е двоен и важи само за един концерт, в един град.\r\nЖелаем Ви успех! \r\n ", "date": "2019.09.05", "title": "Спечелете си двойна покана за концерта на Il Volo "}
{"url": "https://www.dnes.bg/rusia/2019/09/05/ruska-kompaniia-dade-start-na-ogromen-arkticheski-gazov-proekt.421954", "text": "Втората по големина руска газова компания Новатек обяви днес началото на мащабен проект за втечнен газ в Арктика заедно с партньори от Китай, Франция и Япония, предаде Франс прес.\n\r\nЧастната руска компания уточни, че е било взето \"окончателно инвестиционно решение\" за финансирането на проекта Arctic LNG 2 на стойност 21 милиарда долара.\n\r\nСред партньорите са френската Total, китайските CNPC и CNOOC и японският консорциум Mitsui & Co и Jogmec. Новатек има 60 процента от проекта, останалите компании по 10 процента.\n\r\nСъобщението бе направено на Източния икономически форум във Владивосток, където руският президент Владимир Путин посреща азиатски лидери, сред които японския премиер Шиндзо Абе и китайския премиер Нарендра Моди.\n                    \n                    \n                \r\n                \r\n                \r\n                \r\nПроектът Arctic LNG 2 предвижда разработването на находището Утренний и изграждането на завод за втечнен газ на Гиданския полуостров в руската част на Арктика.\n\r\nЗаводът ще бъде с капацитет 19,8 милиона метрични тона. Първата му продукция от първата линия се очаква през 2023 година, а от втора и трета линия съответно през 2024 и 2026 година.\n\r\nНоватек стана най-големият руски независим производител на природен газ, след като пусна преди две години първия си завод за втечнен газ Arctic LNG на полуостров Ямал, пише БТА.\n\r\nРусия, която е най-големият износител на газ в света, има желание да разработи втечнения природен газ в Арктика главно за азиатските пазари. \r\n ", "date": "2019.09.05", "title": "Руска компания даде старт на огромен арктически газов проект"}
{"url": "https://www.dnes.bg/index/2019/09/05/gyrnevski-napadna-manolova-zaradi-prinadlejnostta-i-kym-bsp.421932", "text": "Въпреки че е издигната за кандидат за кмет от инициативен комитет и засега не е подкрепена от БСП, Мая Манолова беше нападната от Спас Гърневски от ГЕРБ заради принадлежността й към левицата.\n\r\n\"Още в първия ден на есенната сесия на Народното събрание стана ясно, че пребоядисаните комунисти от БСП не са си взели никаква поука от загубата на евроизборите и в партизански план са възобновили своята жажда за власт. Днес червената предизборна \"Одисея\" показно и арогантно си хвърля червен кадър от най-висок ранг. Това е омбудсманът Мая Манолова, по-известна като г-жа \"Афера Костинбродска\", скочи той от парламентарната трибуна.\n\n\n\r\r\n                \r\n                \r\n                \"След провала на дамския тандем от пролетните избори Нинова - Йончева очевидно в боя е призована да влезе третата в партията им най-изкусна манипулаторка на обществено мнение, и забележете, представена ни като независим кандидат. Едно е безкрайно ясно обаче, че след като лидерката на лявата пустиня Нинова прибягна до този ход, краят на левицата в това си издание е настъпил\", каза той.\n\r\nСпоред него партия като БСП винаги е потъпквала съдбите на обикновените българи и издигането на омбудсмана е върхът на политическия цинизъм.\n\r\nГърневски отсече, че Манолова трябва да отговори на няколко въпроса, свързани с политическия й живот.\n\r\nТой я обвини, че е била персоналният депутат на братя Галеви.\n\r\n\"Кой пропагандираше налагането на бандитския модел на печално известните бизнесмени. Ако случайно станете кмет на София, г-жо Манолова, ще приложите ли модела на братя Галеви на столичани?\", риторично попита депутатът от ГЕРБ.\r\n ", "date": "2019.09.05", "title": "Гърневски нападна Манолова заради принадлежността й към БСП"}
{"url": "https://www.dnes.bg/sport/2019/09/05/gran-pri-na-italiia-ostava-na-monca-pone-do-2024-g.421950", "text": "Монца остава в календара на Формула 1 поне още 5 години, след като новото споразумение  вече е факт. \n\r\nВ навечерието на 90-годишния юбилей на Ферари стана ясно, че Гран При на Италия ще продължи да се провежда на легендарното трасе поне до 2024-а година. \n\r\nДо момента имаше известно притеснение по въпроса, тъй като надпреварата за 2020-а още не бе потвърдена, но сега вече тифозите могат да бъдат спокойни. \n\r\n\"Много сме радостни, че постигнахме споразумение, което гарантира, че Гран При на Италия остава в календара на Формула 1 поне до 2024-а година. Това е надпревара, която заедно с Британската Гран При неизменно присъства през сезона от 1950-а година. Монца означана скорост, страст и история и усещането тук е наистина уникално“ заяви президентът на \"Либърти Медия“ Чейс Кери. \n                    \n                    \n                \r\n                \r\n                \r\n                \r\nПо този начин на практика се гарантира, че догодина шампионатът ще включва 22 състезания, сред които ще бъдат новите надпревари в Холандия и Виетнам. Германия обаче отпада.\n\r\n", "date": "2019.09.05", "title": "Гран При на Италия остава на Монца поне до 2024 г. "}
{"url": "https://www.dnes.bg/stranata/2019/09/05/spirat-kamionite-v-pikovite-chasove-po-avtomagistralite.421900", "text": "Днес в пиковите часове по автомагистралите ще бъде спряно движението на тежкотоварни камиони над 12 тона, съобщиха от Агенция „Пътна инфраструктура“. \r\nВ последния работен ден (четвъртък) преди трите почивни дни около Деня на Съединението, от 16.00 до 20.00 часа ще бъде ограничено движението на камионите над 12 тона по автомагистралите и най-натоваренитe пътища.\r\nОт 14:00 ч. в четвъртък до 10:00 ч. в неделя в участъка от АМ „Струма“ край Дупница ще има две ленти в посока Кулата и една за София.\r\nЗаповедта за спиране на движението на камионите над 12 тона  - автомагистралите; - път I-1 с. Ребърково - Ботевград, като движението се пренасочва по път II-16 Ребърково - Своге - Софийски околовръстън път в посока София; - път I-1 - от Благоевград до ГКПП „Кулата“; - път I-4 п. в. „Коритна“ - Велико Търново - Шумен; - път I-5 Русе - Велико Търново; - път I-8 ГКПП „Калотина“ - София; - път I-9 Варна - Бургас; - път II-18 Околовръстен път на град София; - път II-99 Бургас - Царево.\r\n                    \n                    \n                \r\n                \r\n                \r\n                Тежкотоварните превозни средства ще бъдат спрени и в последния почивен ден 8 септември (неделя) от 14:00 ч. до 20:00 ч. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).\r\nОт 14:00 на 5 септември до 10:00 в неделя - 8 септември, ще има две ленти за движение за леките автомобили и ППС до 12 тона в посока Кулата и една за София. От 10.00 в неделя до 14.00 часа в петък следващата седмица ще има две ленти за София и една за Кулата. Платното за Кулата от автомагистралата, което е засегнато от пожара в депото за отпадъци, остава затворено за извършване на необходимите аварийно-възстановителни дейности. Превозните средства с маса по-голяма от 12 т, включително и автобусите, пътуващи към Кулата, ще се отбиват от АМ „Струма“ при пътен възел „Долна Диканя“, ще преминават по път I-1/Е-79 и при пътен възел „Бобошево“ ще продължават по АМ „Струма“.\r\nЗа пътуващите към София отбиването по път Е-79 ще става при пътен възел „Бобошево“, а качването на магистралата ще бъде при пътен възел „Дупница Север“. За ППС над 12 т се забранява движението по пътната връзка от път Е-79 към АМ „Струма“, при пътен възел „Дупница Север“ при км 51+236 и по пътните връзки от път ІІ-62 Дупница-Кюстендил към АМ „Струма“ на пътен възел „Дупница Юг“ по направленията: Кюстендил – Благоевград, Кюстендил – София, Дупница – Благоевград и Дупница – София. На АМ „Хемус“ продължават ремонтно-възстановителните работи на съоръженията при 19-ти км (виадукт „Потоп“), 36-ти, 37-ти, както и на тръбата за София на тунел „Витиня“.\r\nНа мостовете, които не са обновявани от построяването им през 80-те години, се извършва ремонт на пътната част и стълбовете. За улеснение на пътуващите от четвъртък в отсечките с ремонт на автомагистралата има две ленти за пътуващите за Варна и една за София, а в неделя и понеделник съответно две за София и една за Варна.", "date": "2019.09.05", "title": "Спират камионите в пиковите часове по автомагистралите "}
{"url": "https://www.dnes.bg/index/2019/09/05/ubiicite-ot-negovan-ostavat-v-aresta-prehvyrliat-si-vinata-za-prestyplenieto.421948", "text": "Убийците от Негован остават в ареста. Това реши Апелативният съд на София. Пламен Шляпашки и Георги Нанчев казаха и пред втората инстанция, че съжаляват за жестокото престъпление, съобщава \"\".\n\r\nТе са дали подробни обяснения как са убили, разчленили и изхвърлили труповете на Йордан и Марияна Атанасови.\n\r\nСпоред определението на съда, двамата няма как да бъдат пуснати под домашен арест, защото могат да се укрият.\n\n\n\nЕдинствената разлика в обясненията им е за това кой е инициаторът на идеята за убийството. Шляпашки казал, че е Нанчев, а Нанчев твърди, че е Шляпашки.\r\r\n                \r\n                \r\n                Пламен Шляпашки и Георги Нанчев бяха заловени след като криминалисти ги засекли по клетките на мобилните оператори в района на язовира в Негован, където бяха открити разчленените трупове на бившия треньор по борба Йордан Атанасов и съпругата му Марияна.\n\r\nТе са били с най-рисков профил сред всички, които са били проверени.\n\r\nКогато МВР получава сигнал, че Йордан Атанасов и съпругата му Марияна са изчезнали, става ясно, че един от мъжете - Георги Нанчев, често е говорил по телефона с бившия треньор по борба.\n\r\nТози факт, както и маршрутът на движение на двамата арестувани до Негован, установен по клетките на мобилните оператори, заковава убийците и те са задържани.\n\r\nПреди няколко дни стана ясно, че двамата са планирали престъплението месеци наред. Шляпашки и Нанчев са били наемани от бившия борец да ремонтират няколко от апартаментите му в София. С Георги Нанчев се познавали от поне 15 г., когато Йордан се завърнал в родината от Нигерия, където е водил националния отбор по борба.\n\r\nНа 14 юли тяхната среща се превръща в местопрестъпление, след като Шляпашки застрелва от упро Йордан и Марияна.\n\r\nСлед което майсторите започват да заличават следите си, разчленили труповете, а после изчистили дома с белина.\n\r\nШляпашки и Нанчев не давали вид, че са извършили зверското престъпление. Спокойно си ходили на работа, живеели нормално, обичали да хапват заедно.", "date": "2019.09.05", "title": "Убийците от Негован остават в ареста, прехвърлят си вината за престъплението"}
{"url": "https://www.dnes.bg/notifikacii/2019/09/05/globiha-youtube-zaradi-sybirane-na-lichni-danni-na-deca.421944", "text": "Google, които са собственици на платформата за видео споделяне Youtube, трябва да заплатят глоба от 170 млн. долара, защото събирали личните данни на деца, предаде Би Би Си, цитирани от bTV. \n\n\n\r\n\r\nОт подробностите става ясно, че данните на деца под 13 години, за които е нужно родителско съгласие, са използвани за таргетиране на реклами онлайн.\r\n\r\nРазследването на регулаторните органи показва, че от компанията неведнъж са се рекламирали на големи компании, че успяват да достигнат до публика на възраст от 6 до 11 години. Такова предложение било отправено на компанията “Мател”, която произвежда играчки.\r\n\r\nОт Youtube отричат техните услуги да са насочени към деца. Глобата е огромна за подобно нарушение, но органите в САЩ смятат, че не е достатъчна.\r\n\r\nОсвен парите от Google трябва да се погрижат да маркират правилно съдържанието за деца.", "date": "2019.09.05", "title": "Глобиха Youtube заради събиране на лични данни на деца "}
{"url": "https://www.dnes.bg/obshtestvo/2019/09/05/nsi-3-5-e-rastejyt-na-bvp-za-vtoroto-trimesechie-u-nas.421931", "text": "През второто тримесечие на 2019 г. брутният вътрешен продукт /БВП/ възлиза на 29 107 млн. лв. по текущи цени, показват предварителни данни на Националния статистически институт. Преизчислен в евро, БВП е съответно 14 882 млн., като на човек от населението се падат 2 128 евро. Сезонни данни показват растеж от 3.5 на сто на БВП през второто тримесечие на 2019 г. в сравнение със съответното тримесечие на предходната година и 0.8 на сто спрямо първото тримесечие на 2019 година.\n\n\r\n\n                    \n                    \n                \r\n                \r\n                \r\n                \r\nСъздадената от отраслите на националната икономика брутна добавена стойност през второто тримесечие на 2019 г. възлиза на 25 058 млн. лв. по текущи цени.\n\r\nПрез второто тримесечие на 2019 г. относителният дял на аграрния сектор в добавената стойност на икономиката увеличава равнището си спрямо същото тримесечие на предходната година с 0.1 процентни пункта. Индустриалният сектор намалява относителния си дял в добавената стойност на икономиката с 1.5 процентни пункта до 28.2 на сто. Относителният дял на добавената стойност, реализирана от дейностите в сферата на услугите, се увеличава до ниво от 68.1 на сто при 66.7 на сто през съответния период на предходната година.\n\r\nЗа крайно потребление през второто тримесечие на 2019 г. се изразходват 74.6 на сто от произведения БВП. Инвестициите (бруто образуване в основен капитал) формират 20 на сто от произведения БВП. Външнотърговското салдо от стоки и услуги е положително. През второто тримесечие спрямо предходното тримесечие брутната добавена стойност в икономиката нараства с 1.1 на сто.\n\r\nПо предварителни данни за второто тримесечие на 2019 г. крайното потребление намалява с 0.1 на сто, а бруто образуването в основен капитал нараства с 0.7 на сто спрямо предходното тримесечие. Износът на стоки и услуги намалява равнището си спрямо предходното тримесечие според сезонни данни с 2.9 на сто, а вносът на стоки и услуги - с 5 на сто.\n\r\nПрез второто тримесечие на 2019 г. спрямо същото тримесечие на предходната година брутната добавена стойност се увеличава с 3.4 на сто. Ръстът на брутната добавена стойност се определя основно от регистрираното нарастване при: Операции с недвижими имоти - 6.7 на сто, Финансови и застрахователни дейности - 6.2 на сто, Създаване и разпространение на информация и творчески продукти; далекосъобщения - 3.3 на сто, Професионални дейности и научни изследвания; административни и спомагателни дейности - 2.7 на сто, Държавно управление; образование; хуманно здравеопазване и социална работа - 2.2 на сто.\n\r\nПо отношение на компонентите на крайното използване принос за регистрирания положителен икономически растеж имат колективното потребление на държавното управление - с ръст от 3.7 на сто, индивидуалното потребление - с ръст от 2.8 на сто, и бруто образуването в основен капитал - с ръст от 2.2 на сто. Износът на стоки и услуги нараства с 3.7 на сто, а вносът на стоки и услуги намалява с 2 на сто.", "date": "2019.09.05", "title": "НСИ: 3.5% е растежът на БВП за второто тримесечие у нас"}
{"url": "https://www.dnes.bg/muzika/2019/09/05/novi-obvineniia-kym-plasido-domingo-opipval-11-jeni-zad-kulisite.421937", "text": "Още 11 жени са отправили обвинения срещу легендарния оперен певец и диригент Пласидо Доминго в сексуално посегателство, сексуален тормоз и непристойно поведение, предаде Асошиейтед прес.\n\n\n\r\nМиналия месец осем певици и една танцьорка разкриха за агенцията, че са били обект на сексуален тормоз от страна на отдавна женения тенор, роден в Испания, в продължение на три десетилетия от края на 80-те години на миналия век. Доминго се е опитвал да ги ангажира в сексуални отношения на различни места. Сред тях са оперни компании, в които е заемал ръководни постове, пише БТА.\r\nСега други 11 жени отправят обвинения срещу Доминго, който понастоящем е директор на Лосанджелиската опера.\r\n                    \n                    \n                \r\n                \r\n                \r\n                Една от тях разкрива, че именитият тенор принудително е опипал гърдите й под роклята зад сцената. Случката датира от 1999 г. Други разказват, че също са били обект на нежелания домогвания от страна на Пласидо Доминго - опити да ги докосва или целува.\r\nСценични работници описват как са правили усилия да предпазят млади жени от набезите на тенора, докато администраторите са си \"затваряли очите\".\r\nВ изявление говорителка на Пласидо Доминго окачествява обвиненията като \"осеяни с несъответствия\", без да навлиза в подробности. \n\r\n ", "date": "2019.09.05", "title": "Нови обвинения към Пласидо Доминго, опипвал 11 жени зад кулисите"}
{"url": "https://www.dnes.bg/zvezdi/2019/09/05/princesa-sharlot-trygva-na-uchilishte-s-mama-i-tatko.421959", "text": "Британската принцеса Шарлот - дъщерята на принц Уилям и съпругата му, херцогинята на Кембридж Катрин, тръгва на училище, предаде БТА, позовавайки се на Ройтерс.\r\nЧетиригодишната Шарлот ще се присъедини към по-големия си брат принц Джордж в частното училище \"Томас\" в Батърси, Лондон. Джордж, който е трети поред наследник на британския престол, посещава учебното заведение от 2017 г.\r\nОчаква се херцозите на Кембридж да придружат децата си за първия учебен ден на принцеса Шарлот. Херцогинята на Кембридж Катрин пропусна първия учебен ден на принц Джордж преди две години, тъй като страдаше от тежко неразположение, съпътстващо третата й бременност.\r\nВ частното училище \"Томас\" в Батърси се обучават 560 момчета и момичета на възраст между четири и 13 години. Годишната такса за обучението на 4-годишните възпитаници е близо 19 000 лири (24 000 долара).", "date": "2019.09.05", "title": "Принцеса Шарлот тръгва на училище с мама и татко"}
{"url": "https://www.dnes.bg/stranata/2019/09/05/59-godishen-pochina-v-kolata-si-na-krystovishte-v-burgas.421952", "text": "59-годишен  си на кръстовище в Бургас, съобщиха от МВР - Бургас.\r\nИнцидентът е станал около 11:50 часа на кръстовището в близост до магазин \"Технополис\" в ж.к \"Славейков\".\r\nВсе още .", "date": "2019.09.05", "title": "59-годишен почина в колата си на кръстовище в Бургас"}
{"url": "https://www.dnes.bg/world/2019/09/05/bivshata-pyrva-dama-na-honduras-osydena-na-58-godini.421908", "text": "Съд в Хондурас осъди бившата първа дама Роса Елена Бониля на 58 години затвор за присвояване на близо 600 000 долара държавни средства между 2010 г. и 2014 г., когато съпругът и Порфирио Лобо беше президент, предаде Асошиейтед прес.\n\r\nПрисъдата на Бониля за присвояване и измами е в рамките на максималното наказание за подобни престъпления.\n\r\nПървоначалният импулс за делото беше даден от антикорупционната мисия на Организацията на американските държави (ОАД).\n\r\nРазследващите от неправителствения Национален антикорупционен съвет съобщиха на прокурорите, че Бониля е прехвърлила 600 000 долара от държавни фондове в личната си банкова сметка пет дни преди да приключи 4-годишният президентски мандат на Лобо през януари 2014 г.\n                    \n                    \n                \r\n                \r\n                \r\n                \r\nСпоред прокуратурата тя е използвала средствата, за да си купува бижута и да се разплаща с кредитни карти.\n\r\nВърховният съд на Хондурас постанови вчера Бониля да върне също 10 процента от средствата или близо 52 000 долара.\r\n \r\n/БТА/", "date": "2019.09.05", "title": "Бившата първа дама на Хондурас осъдена на 58 години "}
{"url": "https://www.dnes.bg/knigi/2019/09/05/kristof-lamber-shte-izbira-filmite-na-tazgodishnoto-sinelibri.421957", "text": "Кристоф Ламбер оглавява журито на петото юбилейно издание на \"Синелибри 2019\".\r\nФренско-американската кинозвезда става известен през 1984 г. с \"Тарзан от рода Грейстоук\" (номиниран за \"Оскар\" в три категории). Две години по-късно му поверяват образа на Конър Маклауд, безсмъртния \"шотландски боец\". За ролята си в \"Метро\" (1985) на Люк Бесон, където си партнира с Изабел Аджани, Ламбер печели \"Сезар\". Известен е и с ролите си в \"Сицилианецът\" (1987), \"Да убиеш свещеник\" (1988), \"Аз те обичам\" (1986) и \"Годината на дивия заек\" (2006) по романа на Арто Паасилина. През последните години се изявява предимно като продуцент.\r\n                    \n                    \n                \r\n                \r\n                \r\n                Празничната церемония по награждаването е на 13 октомври в зала 1 на НДК от 19:00 ч. и ще бъде съпроводена с премиерна прожекция на филма \"Тази, която не съм\" с Жулиет Бинош. Френско-белгийската продукция на режисьорката Сафи Небу в стил драмеди, посветен на романтичните запознанства в интернет, е адаптация по роман на Камий Лоранс.\r\nТази година конкурсната програма на \"Синелибри\" включва 11 филма, вдъхновени от разнообразни по характер литературни произведения. Сред актьорите са Хана Шигула, Катрин Деньов, Бруно Ганц, Никол Кидман, Ръсел Кроу, Харви Кайтел, Тони Сервило и Валерия Голино.", "date": "2019.09.05", "title": "Кристоф Ламбер ще избира филмите на тазгодишното \"Синелибри\""}
{"url": "https://www.dnes.bg/obshtestvo/2019/09/05/nap-pusna-prilojenieto-s-koeto-proveriavame-izteklite-danni.421940", "text": "Вече е достъпно приложението, чрез което на системата на НАП през юли, съобщават от Приходната агенция.\r\nЕлектронната услугата е публикувана в специално разработен сайт, чрез който НАП ще продължи да информира засегнатите лица.\n\n\n\r\nСправката за това какви лични данни са били неправомерно разпространени може да се направи на адрес: .\r\nПроверката изисква въвеждане на персонален идентификационен код (ПИК), издаден от НАП, или квалифициран електронен подпис (КЕП), който съдържа ЕГН.\r\n                    \n                    \n                \r\n                \r\n                \r\n                Гражданите ще могат да получат информация за типа неправомерно разпространени лични данни и след представяне на документ за самоличност.\r\nБългарските граждани, които не разполагат с ПИК и КЕП, живеят дългосрочно в чужбина и нямат възможност да посетят офис на НАП, могат да получат информация на телефонния номер за връзка с НАП от чужбина: +359 2 9859 6801. След свързване, експерт от Агенцията ще зададе контролни въпроси с цел идентификация и предоставяне на нужната информация.\r\nОбща информация за чуждестранните лица е публикувана в английската версия на създадения по темата сайт. Чуждестранните лица, за които има разпространени лични данни, ще бъдат уведомени от данъчната си администрация.", "date": "2019.09.05", "title": "НАП пусна приложението, с което проверяваме изтеклите данни"}
{"url": "https://www.dnes.bg/obshtestvo/2019/09/05/kzp-zapochva-proverki-shte-slediat-uchenicheskite-stoki.421965", "text": "Комисията за защита на потребителите започва проверки във връзка с новата учебна година. Вниманието ще бъде насочено към най-често купуваните стоки в този период - \r\n\"Проверките са свързани с действащия на територията на целия ЕС стандарт за безопасност, който въвежда редица изисквания, на които детските облекла трябва да отговарят\", обясни председателят на КЗП Димитър Маргаритов за БНР.\r\nПри предишни проверки комисията е забранявала продажбата на облекла заради наличието на по-дълги от допустимото връзки или на дребни елементи, които могат да доведат до задавяне на по-малките деца и дори до по-сериозни инциденти.\r\n                    \n                    \n                \r\n                \r\n                \r\n                Малкият размер на повечето ученически пособия не освобождава търговеца от .\r\nВ рамките на кампанията ще бъдат извършвани и проверки на търговци на обувки за деца в ученическа възраст.\r\n\"Едно от най-важните неща е свързано със самата материя, в случая – кожата. Важното е хората да бъдат информирани за реалния състав на продукта. Има една особеност – задължителни са пиктограмите, които представляват с информация за това от каква материя е произведена всяка една от трите основни части на обувката\", обясни Маргаритов.\r\nИ тази година . Маргаритов даде пример със случаи, при които са рекламирани раници с дишащ и ергономичен гръб, но търговците не са успявали да докажат наличието на тези характеристики.\r\nПрез последните години родителите предпочитат да пазаруват онлайн всичко необходимо за учениците. Затова КЗП ще следи предлагането на тези стоки и в електронните магазини.", "date": "2019.09.05", "title": "КЗП започва проверки, ще следят ученическите стоки"}
{"url": "https://www.dnes.bg/rusia/2019/09/05/ot-rusiia-bylgarite-nagleiat-proiaviavat-cherna-neblagodarnost.421966", "text": "Руски политолог предложи да бъде намален броят на чартърните полети от Русия към България поради изявлението, направено от българското външно министерство, че Съветският съюз не е освобождавал Европа от нацизма. Това мнение изрази Вадим Трухачов, доцент от катедрата по външна политика в Руския държавен хуманитарен университет, цитиран от сайта на радио „Говорит Москва“. \n\r\nТой е категоричен, че на изявлението на България трябва да бъде даден твърди отговор. \n\r\n„Бих ограничил броя на чартърните полети за България, защото те се държат така. Това трябва да подейства отрезвяващо. Българите наглеят, защото не получават отговор. Този отговор трябва да дойде под формата на временно ограничение. Трябва твърдо да се отговаря на такива нападения. С помощта на подобни изложби трябва да се провежда просвещаване на населението. България е била съюзничка на Хитлер и по тази причина Червената армия отиде там“, подчерта експертът.\n\n\r\n                    \n                    \n                \r\n                \r\n                \r\n                Според него с подобни изявления България иска да угоди на страните от Запада. \n\r\n„България много иска на се подмаже пред ЕС, НАТО. Православните българи, които пишат на кирилица, трябва да се правят на по-големи русофоби и от поляците. България дълги години проявява черна неблагодарност към руския народ, който й помогна да се освободи от 500-годишното османско владичество. По мое мнение близките отношения с България са много голяма грешка“, заключи Трухачов. \n\r\nПо повод организирана от руското посолство на 9 септември \"Изложба 75 години от освобождението на Източна Европа от нацизма\" външното ни министерство заяви, че съветва руското посолство да не заема позиция в подкрепа на съмнителна историческа теза (\"освобождение\"), която привилегирова само някои политически среди в България, тъй като е намеса във вътрешнополитическия дебат в страната ни.\n\r\n\"Без да отричаме приноса на СССР за разгрома на нацизма в Европа, не трябва да си затваряме очите, че щиковете на Съветската армия донесоха на народите в Централна и Източна Европа половин век репресии, заглушаване на гражданската съвест, деформирано икономическо развитие и откъснатост от динамиката на процесите в развитите европейски държави\", написа МВнР в своя позиция.\n\r\nОт своя страна руското посолство отговори, че изложбата е насочена изключително към запознаване на българското общество с материали от фондовете на руски архиви. Много от тези документи бяха досега непубликувани или неотдавна разсекретени и разказват за решаващата роля на Червената Армия в избавление на човечеството от фашистката чума, посочват от посолството. Оттам твърдят, че изложбата няма нищо общо нито с днешния български вътрешнополитически дебат, нито с отделни политически сили, „затова до известна степен сме учудени от това, че може да се правят каквито и да било официални заявления преди запознаване със самата експозиция.\"\r\n ", "date": "2019.09.05", "title": "От Русия: Българите наглеят, проявяват черна неблагодарност!"}
{"url": "https://www.dnes.bg/kino/2019/09/05/nai-setne-holivud-pochete-i-jenite.421962", "text": "Рекорден брой жени са изпълнявали главни роли в Холивуд и в телевизията миналата година. Дамите освен това печелят почва на ръководни позиции зад сцената като режисьори и сценаристи, предаде Ройтерс, позовавайки се на резултатите от две изследвания.\r\nКасови хитове като \"Черната пантера\" и \"Луди богати азиатци\" освен това сринаха бариерите за чернокожи и азиатски персонажи, отразявайки стремежа към съществени промени в развлекателната индустрия след скандалите за сексуален тормоз в Холивуд и \"твърде белите\" \"Оскар\"-и.\r\nТридесет и девет от водещите 100 филма на 2018 г. са с участието на жени в главна или второстепенна роля. За сравнение - през 2017 г. дамите са били в подобна позиция в 33 продукции, а през 2007 - само в 20. Това показват резултатите от проучване на специалисти от колежа \"Аненбърг\" за комуникация и журналистика към университета на Южна Калифорния.\r\n                    \n                    \n                \r\n                \r\n                \r\n                Изследователите отчитат и рекордно висок процент за период от 12 години на мъжете и жените от афроамерикански и азиатски произход с реплики във филмите. Жените също така по-често присъстват в екшън и приключенски продукции.\r\n\"През 2018 г. станахме свидетели на това как компании предприемат действия, за да осигурят участието на определени групи в някои от водещите си филми\", казва Стейси Л. Смит от изследователския екип.\r\nВ телевизионните продукции - комедии, драми, риалити шоута, женските персонажи с реплики съставляват рекордните 45 процента в сравнение с 40-те процента за сезона 2017-2018 г., според проучване на Центъра за изследване на жените в телевизията и киното към университета на Сан Диего.\r\nЗад сцената в телевизията жените съставляват рекордните 31 процента от създателите на шоута, режисьорите, сценаристите, изпълнителните продуценти, продуцентите, монтажистите и операторите. Двете проучвания показват, че въпреки напредъка, има още много да се направи, пише БТА.\r\nЖените може и да съставляват историческите 26 процента от режисьорите в телевизионния сезон 2018-2019 г., но въпреки това съотношението между тях и мъжете на тази позиция е 1 към 3.\r\nХоливуд също изостава от целта за равенство между мъжете и жените пред камера, зад сцената и на изпълнителни длъжности", "date": "2019.09.05", "title": "Най-сетне: Холивуд почете и жените"}
{"url": "https://www.dnes.bg/akoshtete-vqrvaite/2019/09/05/zaradi-strah-ot-dorian-kolata-v-kuhniata-za-da-ne-ia-izduha-viatyryt.421967", "text": "\nВ страх да не би ураганът Дориан буквално да издуха колата му, един мъж от Флорида решил проблема си генерално - паркирал я в... кухнята. \r\n\r\nТова е възможно само защото мъжът кара Smart, която е доста компактна кола. \r\n\r\nВъв Facebook съпругата му публикува снимки с коментар, че мъжът й се страхувал да не би колата му да бъде отвята. Другата им кола също била прибрана на сигурно - в гаража. \r\n\r\nОтслабнал, но все още представляващ смъртоносна заплаха, ураганът продължава по пътя си на север по югоизточното крайбрежие на Съединените щати, предаде Асошиейтед прес.\r\n\r\nМилиони хора получиха нареждане да се евакуират, на фона на прогнозираните наводнения заради проливните дъждове и големите вълни.\r\n\r\nУраганът, който бе достигнал максималната пета категория по петстепенната скала на Сафир-Симпсън, отслабна до втора категория.", "date": "2019.09.05", "title": "Заради страх от \"Дориан\": Колата в кухнята, за да не я издуха вятърът! "}
{"url": "https://www.dnes.bg/stranata/2019/09/05/pojar-izpepeli-chitalishteto-v-kiustendilskoto-selo-katrishte.421895", "text": "Пожар изпепели читалището в село Катрище край Кюстендил. Унищожена е библиотеката на втория етаж, засегнат е и търговски обект, който се намира в непосредствена близост, предаде. \r\n\r\nОгънят лумва късно снощи. На място са пристигнали няколко екипа на Районната служба по Пожарна безопасност и защита на населението. \r\n\r\nНе е изяснена причината за пожара. В социалните мрежи се съобщава и за линейки, пристигнали в района. \r\n\r\nПодробностите около инцидента очаквайте в следващите ни информационни емисии.\r\n ", "date": "2019.09.05", "title": "Пожар изпепели читалището в кюстендилското село Катрище"}
{"url": "https://www.dnes.bg/stranata/2019/09/05/oshte-edna-jertva-jena-se-udavi-na-plaja-v-sozopol.421897", "text": "Морето взе поредна жертва по южното Черноморие. Трагедията се е разиграла вчера на плажа в Созопол. Жена на средна възраст се е удавила в бурното море, на метри от брега. Туристи забелязали около обяд тялото й в плитчините и подали сигнал в полицията, пише \"Монитор\".\n\n\n\n\r\nНикой не е видял кога и как се е случило нещастието. Тялото на туристката е откарано за аутопсия в бургаската болница, потвърдиха от там. Не е изключено жената да е била повалена внезапно от масивен инфаркт, но причините за смъртта й ще станат ясни едва след аутопсията. Полицията пък работи по установяване на самоличността на жертвата. \n\r\nСпасители отново бият тревога и предупреждават, че морето в момента е изключително опасно. С последния фатален инцидент, черната статистика сочи, че за изминалата седмица по южното Черноморие са се удавили общо петима души. Инцидентите са станали на различни плажове. \n                    \n                    \n                \r\n                \r\n                \r\n                \r\nСамо преди три дни 63-годишен чешки турист се удави на плажа в Поморие. Ден по-рано се разигра страховита трагедия на плаж \"Липите\" край Синеморец. Морето погълна там дете и баща му, докато се опитвал да го спаси. Преди седмица пък 15-годишен младеж загуби живота си в Царево. Той се удави след фатален скок от скалите под кръста, който е един от символите на града. \n\r\nВ първите дни на септември по цялото южно Черноморие има опасни подводни течения и мъртво вълнение. Друга опасност са бурните вълни по това време на сезона. Изминалият сезон беше белязан с много трагични инциденти, повечето от които станаха на неохраняеми плажове или в извънработното време на спасителите. \n\r\nОт началото на септември всички ивици са с намален брой спасители, а след 15-ти ще останат да дежурят само мобилни двойки.", "date": "2019.09.05", "title": "Още една жертва: Жена се удави на плажа в Созопол"}
{"url": "https://www.dnes.bg/sofia/2019/09/05/pojar-v-buhovo-ostavi-50-semeistva-bez-pokriv-tazi-nosht.421898", "text": "Пожар избухна вчера в жилищна сграда в град Бухово край София.  и прекараха нощта извън жилищата си.\r\nПожарът беше потушен, но все още не е ясно кога хората ще могат да се върнат по домовете си. В жилищния блок живеят около 200 души. Някои от тях са останали само с дрехите на гърба си.\r\nПо думите им \r\nКметът на Бухово Тодор Димитров заяви, че предстои да се сформират екипи, които да огледат сградата, да установят каква е причината за пожара и да се установят щетите.\r\nНе е ясно кога хората ще могат да влязат в апартаментите си.  Апартаментите са опожарени или наводнени след спасителната акция.\r\nПо-голяма част от жилищата не са застраховани, оплакаха се живеещите в тях пред БНТ.", "date": "2019.09.05", "title": "Пожар в Бухово остави 50 семейства без покрив тази нощ"}
{"url": "https://www.dnes.bg/mestni-izbori-19/2019/09/05/votyt-v-sofiia-neizvestni-no-kliuchovi-faktori-shte-reshat-koi-shte-byde-kmet.421901", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Мая Манолова и Йорданка Фандъкова вече започнаха битката за кметското място в София, а политическият сезон започна с напрежението по оста президент-премиер. Политологът Първан Симеонов коментира предстоящия вот и настроенията на гражданите.\n\r\n\"Обикновено има три типа опозиционни настроения - червени, градска десница и настроения, които изповядват най-младите\", коментира политологът.\n\n\n\r\nТой е на мнение, че с инициативния комитет, който издига Манолова, тя може би цели да се обърне към групата на протестиращите и най-младите, които рядко гласуват.\n\r\n\"Манолова всъщност казва не ми е толкова важен вотът на десните, а на тези които традиционно стоят встрани от политиката\", допълни Симеонов.\n                    \n                    \n                \r\n                \r\n                \r\n                \r\nПо думите му залогът за София може да бъде съдбата на управлението и загубата би била сериозен символ за ГЕРБ.\n\r\nТой посочи, че все още има ключови неизвестни относно изборите в София като това дали ВМРО ще издигнат собствен кандидат и кой ще подкрепи Слави Трифонов.\n\r\n\"София не е просто София, има много трудови мигранти. София е България. В този смисъл на думата може да се окаже, че тези хора решават, а не градската десница\", обясни политологът пред .\n\r\nТой е на мнение, че БСП вероятно ще подкрепи Манолова и няма да издигне собствена кандидатура.\n\r\nСимеонов отбеляза, че в България има плавно повишаване на икономическите показатели и това личи най-много в София. Според него именно поради тази причина Манолова не трябва да провежда рязка кампания.\n\r\n\"Манолова трябва да прави позитивна кампания, защото данните показват, че колкото и да има проблеми с ремонтите, хората в София не стоварват цялата вина върху Фандъкова. Ако ги питате партиите зле ли са? Зле са. Фандъкова още я мислят като нещо надпартийно\", обясни политологът.\n\r\nПо думите му голямото предизвикателство пред Мая Манолова е именно да напомни на хората, че Фандъкова също е ГЕРБ.", "date": "2019.09.05", "title": "Вотът в София: Неизвестни, но ключови фактори ще решат кой ще бъде кмет"}
{"url": "https://www.dnes.bg/stranata/2019/09/05/kat-bdi-prez-pochivnite-dni-i-zove-vnimatelno-i-tyrpelivo.421896", "text": "През почивните дни ще проведем редица специализирани операции, насочени към скоростта, употребата на алкохол и наркотици. За набелязаните мерки за безопасност по пътищата обясни главният инспектор Илия Георгиев от \"Пътна полиция\".\n\r\n\"В очакваното време за пътуване и на прибирането, силите на \"Пътна полиция\" ще бъдат концентрирани по главните пътища и автомагистралите. Също така ще се извършват проверки по малките населени места\", уточни главният инспектор, цитиран от \"Фокус\".\n\r\nЩе се обърне внимание и на мотористите по пътя. Геортиев уточни, че за миналата година за същия период са установени 7600 нарушения по отношение на скоростта. \n                    \n                    \n                \r\n                \r\n                \r\n                \r\nТой подчерта, че всички технически средства, с които \"Пътна полиция\" разполага към момента ще бъдат използвани.\n\r\n\"Както през днешния ден в следобедните часове, очаква се да е по-натоварен трафикът в сутрешните часове утре. В последния почивен ден очакваме натовареност от обяд до вечерта\", каза гл. инспектор Георгиев и призова водачите внимателно да преценят времето за пътуване, да го съобразят със своите ангажименти и да проявят необходимото търпение и да се съобразяват, да спазват правилата за движение.\n\r\nВъв връзка с електрическите тротинетки, гл. инспектор Георгиев посочи, че този вид превозни средства са популярни през последните няколко години масово както в България, така Европа и цял свят. \n\r\n\"Усилията са да регламентираме тяхното движение. Към момента действащите правила за този тип прреозвни средства са както за всички участници в движението\", посочи още той и призова всички любители на електрическите тротинентки да ползват предпани каски.", "date": "2019.09.05", "title": "КАТ бди през почивните дни и зове: Внимателно и търпеливо!"}
{"url": "https://www.dnes.bg/sofia/2019/09/05/stolichani-se-umoriha-da-chakat-sami-postaviha-kolcheta-na-trotoar.421899", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЖители на столичния квартал \"Дианабад\" сами поставиха предпазни колчета на тротоара пред блока си, за да попречат на автомобилите да паркират там. Самоинициативата на живущите на улица \"Васил Калчев\" се налага заради \r\n\"Тротоарът е така от няколко години, правят се само малки ремонти. Тук постоянно паркират автомобили и се притеснихме, че ще стане още по-лошо. Затова инициирахме поставянето на колчета\", обясни жителят на \"Дианабад\" Захари Димитров, който подаде сигнала за нередността.\r\nОт общината отказват да поставят колчета и  уверява гражданите, че не се очаква ремонт на тротоара в близко бъдеще. \r\n                    \n                    \n                \r\n                \r\n                \r\n                По тази причина живущите в \"Дианабад\" сами си купуват и монтират колчета. \r\nЖивущите обаче се притесняват дали колчетата ще бъдат опазени, тъй като непрекъснато в уличките влизат тежки строителни машини. По думите на жена от квартала положението в \"Дианабад\" е много тежко заради постоянните строежи на кооперации.\r\n\"Динабад\" е в ужасно състояние заради презастрояването. Общината не поема абсолютно никаква отговорност за собствеността си. Отговаря ни се, че върху общинска собственост те не финансират частни инициативи\", обясни друг жител на квартала пред .\r\nи все още чакат отговор от Столичната община.", "date": "2019.09.05", "title": "Столичани се умориха да чакат, сами поставиха колчета на тротоар"}
{"url": "https://www.dnes.bg/world/2019/09/05/nai-malko-30-postradali-pri-udar-na-vlak-i-kamion-v-iaponiia.421903", "text": "Най-малко 30 души бяха ранени днес, след като пътнически влак се блъсна в камион в японския град Йокохама, съобщиха Франс прес и Киодо.\r\nКатастрофата станала в 11:40 часа местно време на ж.п. прелез между две гари.\r\nПри сблъсъка локомотивът и няколко вагона на бързия влак дерайлирали, а камионът се запалил.\r\nШофьорът на камиона бил тежко ранен, а 33 пътници получили наранявания с различни степени на тежест, съобщиха от полицията.\r\nПричините за катастрофата се разследват, предаде БТА.\r\n", "date": "2019.09.05", "title": "Най-малко 30 пострадали при удар на влак и камион в Япония"}
{"url": "https://www.dnes.bg/zvezdi/2019/09/05/pochina-komikyt-i-imitator-veso-parcala.421907", "text": "Почина един от най-популярните ни хумористи и имитатори Веселин Павлов, известен с прякора си Весо Парцала.\r\n\r\nЗа неговата кончина съобщи илюзионистът Борислав Борисов-Боби Шоу в социалните мрежи.\r\n\r\n\"Днес внезапно ни напусна моят голям приятел и колега, неповторим артист, хуморист и любимец на народа Веселин Павлов-Весо Парцала. Поклон пред теб, приятелю, много ще ни липсваш\", написа в сряда късно вечерта Борисов.\r\n\r\nВесо Парцала е имитирал много хора, но най-емблематичен си остана в имитацията на големия актьор Георги Парцалев.\r\n\"Бог да прости моя голям приятел, боен другар, съратник и весел комшия - оригиналният образ и велик майстор на майтапите, ненадминатият автор на \"Смях без гащи\", легендарният любимец на народа Весо Парцала\", написа и неговият колега Венци Мартинов.", "date": "2019.09.05", "title": "Почина комикът и имитатор Весо Парцала"}
{"url": "https://www.dnes.bg/stranata/2019/09/05/koi-trovi-vyzduha-v-pernik-ot-tec-a-ne-sme-nie.421902", "text": "След като хората в Перник се оплакаха от въздуха, който чистят - два от генераторите на ТЕЦ-а в града ще бъдат спрени. Това е резултатът от вчерашната мащабна акция в няколко топлоелектрически централи в страната. Оказа се, че в електроцентралата използват неразрешено гориво и изгарят биомаса, което е в нарушение на издаденото комплексно разрешително на дружеството.\n\n\n\n\r\nХората в Перник твърдят, че въздухът там е по-чист в последните 24 часа. Проверката в ТЕЦ-а продължи часове наред. \"Вече не мирише. Няма задушлива миризма. Диша се по-леко\", коментира жител на града пред Нова тв.\n\r\nПерничани мислят, че въздухът в града е чист благодарение на вчерашните проверки и спирането на двата генератора. \"Дали е заради спирането на генераторите или някой е спрял не можем да кажем, но вече въздухът е по-чист\", коментираха те.\n                    \n                    \n                \r\n                \r\n                \r\n                \r\nКметът на града Вяра Церовска обясни, че в общината няма сигнали за замърсяване на атмосферата. \"Към този момент институциите работят и правят проверки и се надявам, че това ще продължи. Убедена съм, че заедно с моите съграждани ще успеем да оставим нещата такива, каквито са през тази нощ и няма да има напрежение\", коментира Церовска.\n\r\nТя не даде категоричен отговор дали е възможно двата спрени генератора да замърсяват въздуха в града „\"Аз не мога да хвърля обвинения или да оставя съмнения. Има си контролиращ орган и трябва да се проверят всички възможни замърсители в района. От 6 месеца има нарушения, 16 проверки са направени. Институциите са активни\", коментира градоначалникът.\r\nНе на такова мнение е изпълнителният директор на \"Топлофикация - Перник\" Любомир Спасов. Според него въздухът в града е по-чист, не защото ТЕЦ-а е спрял работата. Той обясни, че централата работи и сега, когато не се отчита замърсяване във въздуха, тъй като още не е получил официален документ за спиране на работни дейности. Спасов отрече и, че там се гори боклук, внесен от Италия. \"И в документите го пише\", отсече той.\n\r\n \r\n ", "date": "2019.09.05", "title": "Кой трови въздуха в Перник? От ТЕЦ-а: Не сме ние!"}
{"url": "https://www.dnes.bg/mestni-izbori-19/2019/09/05/manolova-ubedena-bitkata-za-sofiia-shte-e-s-kompromati.421906", "text": "Влизам в добро настроение в, заяви бившият омбудсман и кандидат за кмет на София Мая Манолова.\r\n\"От страна на опонента не се очаква позитивна кампания. Намеренията на ГЕРБ е да започнат с „мръсна“ кампания. С пренебрежение се отнасят към хората от Инициативния ми комитет“, посочи тя. \n\n\n\r\nМанолова допълни, че „фабриката за манипулация“ е много лош етикет за тези, които я поръчват.\r\n„През последните близо два месеца не са спрели да правят внушения, да натискат хора от моя екип, да се опитват да ги дискредитират, да ме притесняват – пренебрежението, с което се опитват да се отнесат към хората, които са включени в инициативния ми комитет“, коментира бившият омбудсман.\r\n                    \n                    \n                \r\n                \r\n                \r\n                „Една от причините да вляза в тази битка е, че . На всяка наша инициатива се гледаше какво ще донесе като рейтинг, а не как ще помогне“, допълни тя.\r\nПо думите ѝ оставането ѝ в институцията на омбудсмана би било агония.\r\n„Проблемите на столицата нямат цвят. Бих приела подкрепа на всички граждани, независимо от техния цвят, на различните граждански организации, на различните политически централи, защото битката ще бъде тежка, тя е вече безпощадна” посочи тя.\r\nВъв връзка с придобилата популярност в медиите тема за прическата ѝ Манолова коментира, че е  и да се отнася с уважение към гражданите.\r\nНе това обаче е смисълът на кампанията, посочи бившият омбудсман, като добави, че изместеният фокус в тази посока е обиден за гражданите.\r\nОтносно обвиненията към нея за случая с Костинброд, тя каза, че единственото, което е направила, е да подаде сигнал, защото е имала информация за манипулиране на изборите.\r\nПо думите ѝ е правила много грешки – стояла е зад каузи, които след това са се оказали нечисти.\r\n„Една такава кауза са протестите срещу кабинета на Орешарски. Може би поведението ми не е било достатъчно премерено“, посочи тя пред bTV.", "date": "2019.09.05", "title": "Манолова убедена: Битката за София ще е с компромати"}
{"url": "https://www.dnes.bg/zvezdi/2019/09/05/mihaela-marinova-flirtuva-pred-pogleda-na-gadjeto-si.421909", "text": "Една спукана глава, 10 кубика ледено студена вода и виртуален любовен триъгълник маркираха снимките на видеото към \"Само теб\" на Михаела Маринова. Под режисурата на Виктор Антонов-Рик певицата разменя горещи ласки с мускулест актьор, който й помогнал да преодолее свенливостта си. \n\r\nДокато се опознавали в бекстейджа Михаела включила във видео чат и приятеля си - футболистът на \"Етър\" Александър Дюлгеров. Той се запознал със символичния си опонент и за да вдъхне увереност на любимата си коментирал първите им опити за прегръдка директно от дома си във Велико Търново. \n\r\n\"Александър е страхотен, знаеше колко се притеснявам от такива сцени на близост и се включи в live режим, за да ме успокои. Това е намигване и към сюжета на видеото, който се върти около вируталната любов. Да обичаш от разстояние е тръпка, която познавам много добре след трансфера му в старопрестолния град. Пътувам всяка седмица, за да сме заедно\", сподели пред Dnes.bg Михаела.  \n                    \n                    \n                \r\n                \r\n                \r\n                \r\nТя разказа още, че в паузите между снимките се е разхождала по халат и домашни чехли, които си носела от вкъщи. \n\r\n\"Това е ритуал, който ме успокоява. Всеки път си нося пижама или друга дрешка, която ми помага да се чувствам като у дома си независимо от екстремните неща на терен. В сцената с басейна върху нас изляха 10 кубика леден дъжд и вместо да се гърчим в агония лицата ни трябваше да са блажено усмихнати. После трябваше спешно да се се сгрея и директно си скочих в халата. Снимахме в супер луксозна къща в затворен комплекс край София и екипа почна да се шегува, като видя как съм се спретнала, питаха дали не ми пречат нещо\", разказва с усмивка Маринова.\n\r\nВеселбата била помрачена за кратко от лек инцидент  - докато Михаела търси любимия с 3D очила върху единия оператор пада елемент от снимачния кран. \n\r\n\"Видях, че главата му кърви. Тук се намеси Виктор Антонов-Рик, който освен процеса пред камера владее с лекота и хората си на терен. Екипът се разтича и помогна на човека, приличаха на нинджи и бърза помощ в едно. Не се наложи да прекъснем работа и за секунда\", казва изпълнителката на \"Вирджиния рекърдс\".\n\r\n\"Само теб\" е втория проект на Михаела с румънския хитмейкър Моноар след Tiempo, която влезе на активна ротация в MTV Hits. Маринова е автор на по-голямата част от текста, а в написването му взимат участие и Любо Киров и Павел Николов от хип-хоп дуото Pavell & Venci Venc’. Парчето има и версия на английски – Now or Never. ", "date": "2019.09.05", "title": "Михаела Маринова флиртува пред погледа на гаджето си"}
{"url": "https://www.dnes.bg/index/2019/09/05/daritkova-manolova-obicha-da-se-pravi-na-jertva.421912", "text": "\"Мая Манолова обича да се прави на жертва на статуквото. Нейното намерение да се кандидатира за кмет на София е било замислено, защото преди 6 месеца е трябвало да си смени адресната регистрация, за да изпълни условията на закона\", това заяви председателя на ПГ на ГЕРБ Даниела Дариткова, съобщава bTV. \n\n\r\n\n\r\nДариткова обясни, че е очаквала кандидатурата на Манолова. Според нея кандидатът за кмет на Столична община има сериозна политическа биография и е възродила институцията на омбудсмана.\r\n                \r\n                \r\n                \r\n\"Надявам се тя да бъде толкова практически дейна и полезна, ако софиянци я изберат. Винаги сме били коректни към нея и сме и давали възможност да представи инициативите си\", допълни Дариткова.\n\r\nСлед  речта на президента Румен Радев в началото на политическия сезон, Дариткова подчерта, че диалогът между институциите трябва да е градивен и да не руши отношенията. Според нея Радев винаги е поставял разделителна линия между настоящото управление, въпреки че оценката на международните институции е друга.\n\r\nДариткова смята, че президентът трябва да се възползва по-често от правото си да присъства в Народното събрание.\n\r\nПо думите на председателя на ГЕРБ харченето на пари от бюджета и излишъка е напълно прозрачно. Тя обясни, че предстои да бъде приет новия бюджет в рамките на всички законови норми.\n\r\nДариткова изтъкна, че добрата работа на някои агенции осигурява по-голяма събираемост и излишък.", "date": "2019.09.05", "title": "Дариткова: Манолова обича да се прави на жертва "}
{"url": "https://www.dnes.bg/kino/2019/09/05/animaciiata-fizika-na-tygata-na-teodor-ushev-v-toronto.421910", "text": "Най-новият анимационен филм на българския режисьор и художник с международна слава Теодор Ушев \"Физика на тъгата\" ще има своята първа прожекция на 7 септември, на един от най-престижните фестивали за кино в света в Торонто, Канада - TIFF, който се открива днес.  Сред официалните гости, потвърдили присъствие на световната премиера на филма, са Доналд Съдърланд и синът му Росиф Съдърланд, актьорите, които озвучиха английската версия на филма.\r\n27- минутната анимация е най-амбициозният проект в кариерата на Теодор Ушев досега. Аниматорът работи по него в последните 8 години, като междувременно се появиха филмът му \"Сляпата Вайша\", който му донесе номинация на Оскар, както и различни независими проекти в киното и визуалното изкуство. \r\n                    \n                    \n                \r\n                \r\n                \r\n                Анимацията адаптира в много личен, макар и не биографичен прочит, едноименния роман на Георги Господинов \"Физика на тъгата\".  За сценария на филма си Ушев казва, че не следва стриктно сюжета на книгата, не е филм-биография,  а филм – лабиринт, капсула на времето, в която са събрани обекти, случки, спомени, мелодии.  Филм за носталгията, пропилените шансове и неслучилите се мечти на цяло едно поколение, премерен през личния разказ.\n\r\nКомплимент за филма е доверието на звезден актьорски състав, който се включва в него с глас зад кадър. Гласовете на Росиф Съдърланд и неговия световноизвестен баща холивудският  актьор Доналд Съдърланд озвучават английската версия на филма, а популярният канадски кинорежисьор Ксавие Долан и неговият баща Манюел Тадрос - френската.  Анимацията се разпространява официално на френски и английски език. \n\r\nМакар и преди официалната премиера на филма, той вече провокира вниманието на професионалистите и с техниката, използвана за направата му. \"Физика на тъгата\" е първият анимационен филм в света, създаден с енкаустика – древна техника за рисуване от времето на египетските фараони.  Над 15 000 кадъра са рисувани на ръка, променяйки изображението чрез нагряване и рисуване с горещ пчелен восък с пигменти. \n\r\nФилмът е канадско-френска продукция на Националния филмов борд на Канада /NFB/  и телевизионния канал за култура и изкуство ARTE. Веднага след световната си преимера в Торонто, той стартира своя  фестивален живот по различни международни фестивали с прожекции по цял свят. До края на годината „Физика на тъгата“ е вече в селекцията на престижни кино-форуми в Отава, Ванкувър, Лос Анджелис, Ню Йорк, Сеул, Барселона, Валядолид, Токио, Лайпциг и др.", "date": "2019.09.05", "title": "Анимацията \"Физика на тъгата\" на Теодор Ушев в Торонто"}
{"url": "https://www.dnes.bg/eu/2019/09/05/boris-djonsyn-i-bedite-mu-toi-stava-vse-po-bezposhtaden.421905", "text": "\"Британският парламент неутрализира Борис Джонсън\", пише френският в. \"Фигаро\", след като Камарата на общините прие законопроект, който задължава премиера да поиска от ЕС отлагане на датата на Брекзита с три месеца до 31 януари 2020 г., ако до 19 октомври не е постигнато споразумение, което да бъде одобрено от парламента.\n\r\nОсвен това британските депутати отхвърлиха искането на Джонсън за предсрочни парламентарни избори на 15 октомври. През последните два дни премиерът понася удари, и ще му се наложи да преразгледа стратегията си.\n\r\nПоследните два дни бяха тежки за британското правителство. Първо премиерът загуби мнозинството си след напускането на депутат. След това 21 \"разбунтували се\" консервативни депутати помогнаха за приемането на решение парламентът да получи контрол над дневния си ред. Това на свой ред им помогна да внесат вчера текст, който де факто забранява Брекзит без споразумение, отбелязва в. \"Фигаро\", посочвайки, че единствените добри новини за Борис Джонсън дойдоха от съдебната власт. Шотландски съд се произнесе, че решението на премиера да прекрати работата на парламента от средата на септември до 14 октомври е законосъобразно.\n\n\n\n                    \n                    \n                \r\n                \r\n                \r\n                \r\nГерманският в. \"Франкфуртер алгемайне цайтунг\" също коментира в днешната си редакционна статия сблъсъка между Борис Джонсън и Камарата на общините. \"21 дисиденти сред Консерваторите, които се противопоставиха на премиера, поставиха интересите на страната над неговия стремеж към власт\", подчертава изданието.\n\r\n\"Неговата реакция - да ги изхвърли от партията и да им забрани да се кандидатират като представители на Консервативната партия - говори много за неговия стил на управление; то показва претенции за феодална лоялност, както и подхода му към политиката в една парламентарна система\".\n\r\n\"Той познава само победата и подчинението, и ако не може да получи и двете, прибягва до обвинението (без доказателства) за \"капитулация\" (пред ЕС)\", подчертава в. \"Франкфуртер алгемайне цайтунг\". \"Концепцията, че той може да постигне споразумение с ЕС, което съответства изцяло на неговите идеи, е нереалистична\", предупреждава германският вестник.\n\r\nДжонсън всъщност спечели гласуването за предсрочни избори, но не успя да получи необходимото му мнозинство от две трети, за да заобиколи закон, според който следващите избори трябва да се проведат едва през 2022 г., отбелязва британският в. \"Индипендънт\". Поражението - по-малко от два часа след като британските депутати приеха закон, блокиращ напускането на ЕС без споразумение, потапя Джонсън в още по-дълбока криза само шест седмици след встъпването му в длъжност.\n\r\nВъзможно е обаче законът за предсрочните избори да влезе в сила до вторник, след като Камарата на лордовете реши късно снощи да го гласува до края на утрешния ден, отбелязва в. \"Индипендънт\".\n\r\nЛидерът на лейбъристката опозиция Джереми Корбин е изправен пред засилващо се недоволство в партийните редици от отлагането на изборите. Премиерът Джонсън също отправи критики към опозицията заради отказа й да подкрепи провеждането на избори, които според британският министър-председател са единственият начин за изход от кризата.\n\r\nВнук на Чърчил напусна политиката, порицавайки Борис Джонсън, подчертава в. \"Ню Йорк таймс\". Излизайки да говори пред полупразната Камара на общините вчера, Никълъс Соумс се задави, видимо развълнуван и борейки се със сълзите си.\r\n71-годишният Соумс, който е депутат от 37 години и е популярен в обществото, е известен с чувството си за хумор. Но сега той обяви решението си да се оттегли от политиката, ден след като премиерът Борис Джонсън го изключи от Консервативната партия. Внукът на Чърчил се присъедини към групата от 21 консервативни депутати, които се опълчиха на Джонсън във вторник.\n\r\nБрекзитът разтърсва основите на британската политическа система. До неотдавна оставката и изключването на внука на Чърчил от Консервативната партия щяха да бъдат немислими. Още повече, че самият Джонсън смята Уинстън Чърчил за един от своите модели на подражание и е написал биография на премиера, ръководил Великобритания по време на Втората световна война.\n\r\nОказва се, че и самият Чърчил е бил изключен от редиците на консерваторите - през 1904 г., след спор за свободата на търговията. Именитият предшественик на Соумс обаче се е възстановил след този удар, отбелязва в. \"Ню Йорк таймс\".\n\r\n\"Това са обратите на войната\", заяви по повод изключването си Соумс, син на най-малката дъщеря на Чърчил, който е гласувал против внесен от Консервативната партия законопроект три пъти за цялата си кариера. \"Знаех какво правя\", добави той.\n\r\nРешен да напусне ЕС на 31 октомври \"независимо какво ще се случи\", Джонсън става все по-безпощаден, засилвайки съществуващото напрежение относно Брекзита в редиците на консерваторите, отбелязва в. \"Ню Йорк таймс\". Според Соумс прогонването на депутатите \"отцепници\" е част от план на Джонсън да организира общи избори, на които да се яви като кандидат на поддръжниците на Брекзита, за да неутрализира предизвикателството на Партията на Брекзита на Найджъл Фараж.\n\r\nАнализатори казват, че евентуален Брекзит без споразумение ще навреди на британската икономика и ще доведе до недостиг на храна и лекарства. Джонсън обаче отхвърля тези прогнози като опит за сплашване на гласоподавателите, припомня в. \"Вашингтон пост\".", "date": "2019.09.05", "title": "Борис Джонсън и бедите му: Той става все по-безпощаден"}
{"url": "https://www.dnes.bg/mestni-izbori-19/2019/09/05/ninova-i-dobrev-registriraha-bsp-v-cik-za-mestnite-izbori.421918", "text": "\n\r\n\"БСП за България\" се регистрира в ЦИК за местните избори. \n\n\n\r\nНа регистрацията , заместник-председателят на партията и председател на Националния предизборен щаб Кирил Добрев и заместник-председателят на ПГ на \"БСП за България\" Георги Свиленски.\r\nТам са народните представители и кандидати за кметове Пенчо Милков и Станислав Владимиров, както и председателят на Младежкото обединение в БСП и член на Изпълнителното бюро Николай Бериевски и юристконсултът на партията Аглика Виденова, предаде Фокус.\r\n", "date": "2019.09.05", "title": "Нинова и Добрев регистрираха БСП в ЦИК за местните избори"}
{"url": "https://www.dnes.bg/tenis/2019/09/05/eksperti-grigor-beshe-perfekten-na-us-open.421915", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Григор Димитров постигна една от най-големите победи в кариерата си, елиминирайки на 1/4-финал на US Open носителя на най-много титли от Големия шлем - Роджър Федерер. Българинът надделя с 3:2 сета в епична битка с швейцарския маестро и ще спори с руснака Даниил Медведев за място на финала в Ню Йорк.\n\r\nЧленът на Управителния съвет на Българската федерация по тенис Екатерина Генова посочи, че в победата на Григор са присъствали всички необходими частици - перфектната техника, физическото състояние, желанието за успех, самочувствието. И подчерта в \"България сутрин\", че много важна част от пъзела в такъв мач е психиката.\r\nКогато биеш, те уважават. Когато падаш, хората искат чрез твоята загуба да покажат колко разбират от твоя спорт\", отбеляза Генова, която не отдава голямо значение на факта, че треньорите на Димитров - Андре Агаси и Радек Щепанек, отсъстват от турнира и не са до най-добрия ни тенисист. \n                    \n                    \n                \r\n                \r\n                \r\n                \r\n\"Не трябва да бъдем в крайностите. Сега сме в еуфория, а само преди дни смятахме, че Григор е на дъното и не може да спечели и един мач. Логично е да се търсят причините защо се случват загубите и защо се случват победите. Всеки спортист, дори на най-високо равнище, минава през трудни моменти\", каза от своя страна спортният коментатор Иван Чешанков.\n\r\nСпоред него основната причина за спада в играта на Димитров е бил чисто ментален, тъй като по думите му физически той е във феноменално състояние. \n\r\n\"Има такъв тенис, че има място между първите пет, но на най-високо равнище трябва да имаш много силна психика\", каза Чешанков пред \n\r\nТой коментира и следващия съперник на първата ни ракета по пътя към финала на US Open.\r\nМедведев в момента е тенисистът, който демонстрира най-добра форма, но при него има натрупана умора от многото мачове през годината. Има го и въпроса до каква степен е контузен. Григор Димитров излиза като фаворит в този двубой, но ако Медведев е готов за физическа битка, ще бъде много трудно за Григор да стигне до победата\", обясни Чешанков.\n\r\n\"Мачът с Медведев ще е много интересен. Не обичам прогнозите, но си мисля, че Григор може да се класира за финала\", коментира Екатерина Генова.", "date": "2019.09.05", "title": "Експерти: Григор беше перфектен на US Open"}
{"url": "https://www.dnes.bg/eu/2019/09/05/treti-unishtojitelen-udar-za-djonsyn-parlamentyt-ne-prie-iskaneto-za-izbori.421885", "text": "Долната камара на британския парламент отхвърли искането на премиера Борис Джонсън за предсрочни избори.\n\r\nПредложението на Джонсън бе отхвърлено от Камарата на общините с 298 гласа \"за\" и 56 \"против\". Депутатите от основната опозиционна сила, Лейбъристката партия, се въздържаха при гласуването, посочва Франс прес, цитирана от БТА.\n\r\nЗа да бъде прието предложението, бе необходимо квалифицирано мнозинство от две трети, т. е. от поне 434 депутати, отбелязва Ройтерс.\n\r\nИзходът от гласуването беше очакван, тъй като опозицията вече се обяви против предложението на премиера.\n\r\nПо-рано снощи Камарата на общините одобри окончателно законопроект за отлагане на Brexit с три месеца до 31 януари догодина, който зачерква варианта за Brexit без сделка. Веднага след това министър-председателят поиска предсрочни избори на 15 октомври.\n\n\n\r\n                    \n                    \n                \r\n                \r\n                \r\n                Отхвърлянето на това предложение бе трети унищожителен удар за Джонсън през последните 24 часа, отбелязва Франс прес.\r\nМеждувременно британското правителство се отказа от плановете си да сложи край на свободата на движение на гражданите на Европейския съюз веднага след евентуален Brexit без сделка, предадоха Франс прес и Ройтерс.\n\r\nТе ще получат временно разрешение да останат във Великобритания за срок от три години, съобщи министерството на вътрешните работи.\n\r\nГражданите на страните от Европейската икономическа зона, която включва ЕС, Исландия, Лихтенщайн и Норвегия, плюс тези на Швейцария, които се установят в Обединеното кралство от Brexit до края на 2020 г., ще могат да получат статут на временен имигрант за срок от три години. \n\r\nЦелта на тази инициатива е да \"гарантира на компаниите сигурността, че ще могат да набират и запазват своя персонал след Brexit\", обясни Хоум офис в комюнике.\n\r\nБританското вътрешно министерство отбеляза, че ще се кандидатства \"по проста процедура в интернет\".\n\r\nКратките престои във Великобритания няма да бъдат засегнати.\n\r\nКъм 15 август над 1 милион европейци вече са били получили статут на постоянно пребиваващ, за да могат да продължат да живеят в страната след Brexit.\n\r\nВ началото на миналия месец британският премиер Борис Джонсън обяви проект за ускорено издаване на визи с цел привличане на \"най-добрите мозъци\", което да позволи на Великобритания да \"продължи да бъде научна суперсила\" след излизането си от ЕС. Джонсън обеща да защити права на европейските граждани, установили се във Великобритания, за да могат да продължат да живеят там дори при Brexit без сделка.\n\r\n\n\r\n ", "date": "2019.09.05", "title": "Трети унищожителен удар за Джонсън: Парламентът не прие искането за избори"}
{"url": "https://www.dnes.bg/balkani/2019/09/05/vinar-bivsh-alkoholik-edin-syvyrsheno-neobiknoven-kmet.421886", "text": "77-годишният Янис Бутарис ще бъде запомнен като \"кмета-чудо на Солун\". Той управлява втория по големина гръцки град почти девет години. И го промени изцяло. Ако не беше Бутарис, днес Солун щеше да е друг, пише .\n\r\nКметството на Солун, 30 август 2019. Последният работен ден на 77-годишния Янис Бутарис. В продължение на осем години и осем месеца той бе кмет на втория по големина гръцки град. И сега заслужено излиза в пенсия. Каквото и да казват за него, Бутарис успя коренно да промени Солун - само за два мандата. И надмина не само колегите си в Атина и другите големи общини, но дори и някои членове на правителството. \n                    \n                    \n                \r\n                \r\n                \r\n                \r\nМеждународните медии отбелязват края на кариерата му с обширни портрети - подобна чест не е оказвана досега на нито един друг солунски кмет.\n\r\nСписание Шпигел нарича Янис Бутарис \"най-необикновеният политик на Гърция\". Всъщност, той е винар по професия. Бил е алкохолик, но никога не го е премълчавал. Бутарис е прагматик и изобщо не се опитва да крие истинското си лице зад политически идеологии. И точно това го различава от останалите политици в Гърция.\n\r\n\n\r\nПрез 2011 година, когато Бутарис става кмет на Солун, финансовата криза вече е в пълен ход. По онова време държавата вече заделя за общините едва 30 на сто от обичайния бюджет, а от 5000 общински сътрудници остават само 3500. \n\r\n\"Освен това ние като община не можехме да назначаваме когото поискаме, решенията се взимаха централно и поради това не разполагахме със специалистите, от които действително имахме нужда\", спомня си Бутарис. \n\r\nИ все пак той успя някак да постигне това, в което много други общини се провалиха: икономически Солун се развива отлично. Въпреки дълговете, натрупани преди 2011. \n\r\nДействително Янис Бутарис има голям принос за положителното развитие на града. Включително защото той не се бои да се противопоставя на консервативно-националистическия дух на Солун, вследствие на който градът години наред остава изолиран - никакви инвестиции, никакъв туризъм. \n\r\nБутарис обаче успява да превърне Солун в топ туристическа дестинация. Така например той успява да наложи създаването на директна самолетна връзка между Солун и Истанбул. Все пак Солун е родният град на основателя на модерна Турция - Ататюрк. Турските туристи в началото на мандата му са близо 8000 на година, междувременно са над 100 000.\n\r\nСолун има богата, мултиетническа история. Мирното съжителство на етносите и религиите обаче е било пожертвано заради елинизацията. А заедно с нея е пожертван и просперитетът на Солун. \n\r\nБутарис обаче не е привърженик на национализма и националната романтика. Той отваря града за туризма и успява да покаже на чужденците неговата многообразна история - еврейска, османска, славянска. \n\r\n\"Ако не познаваш миналото си, не можеш да изградиш и бъдещето си\", казва Бутарис. По време на управлението си той се обръща и към еврейската общност в града, която години наред е била пренебрегвана. Благодарение на него в Солун вече се изгражда музей на Холокоста. И бумът от израелски туристи вече е налице. \n\r\nВъпросът обаче не е само в парите. \"От туристите ние печелим не само пари. Благодарение на тях ние разбираме, че не сме неповторими, че има и други, които ни приличат\", казва Бутарис.\r\n\n\r\nСмесицата от прагматизъм и трезво историческо съзнание определя и отношението на Янис Бутарис към съседните страни. Той играе важна роля в затоплянето на връзките не само с България и Албания, но и със Скопие за преговорите около името Македония. \n\r\nПрез 2017 година той покани Зоран Заев, днес министър-председател на Северна Македония, да отпразнуват заедно Новата година. И действително, Заев прекара нощта срещу 1 януари 2018 в Солун. Тогава мнозина го обвиниха в предателство. Само половин година по-късно беше подписано Преспанското споразумение.\n\r\nНационалистите и крайно консервативните кръгове вероятно ликуват, че Янис Бутарис си отива. Но надали някой вече може да спре процесите, които той инициира. \"Моят наследник на поста разбра, че отварянето на града ни носи ползи. Надявам се, че няма да се отклони от пътя.\"\n\r\n\r\n \r\n   ", "date": "2019.09.05", "title": "Винар, бивш алкохолик - един съвършено необикновен кмет"}
{"url": "https://www.dnes.bg/stranata/2019/09/05/400-pyrvolaci-ne-sa-zapisani-na-uchilishte-v-ruse.421853", "text": "Общо 1436 деца са били родени в община Русе през 2012 г. по данни на ГРАО. Те трябва да прекрачат за първи път училищния праг на 16 септември т.г., но до днес в русенските училища са се записали 1003 първокласници, коментира началникът на Регионалното управление на образованието /РУО/ в крайдунавския град Росица Георгиева, съобщава БТА. \n\n\r\n\n\r\nТя заяви, че точният им брой ще бъде известен на първия учебен ден. Той обаче със сигурност ще е много по-малък от 1436 деца.\n                    \n                    \n                \r\n                \r\n                \r\n                \r\n\"За мен е притеснително това движение на децата - от раждането до постъпването в първи клас\", каза Георгиева и коментира, че по всяка вероятност родителите с децата си са напуснали града.\n\r\nТя обясни, че 17 училища извършват прием на първокласници в община Русе.\n\r\n\"Ако наистина и към 16 септември т.г. тези 1436 деца не се запишат на територията на общината, това означава, че ще сме с 21 паралелки по-малко, отколкото сме можели да направим\", обясни Георгиева.\n\r\nТя каза още, че има свободни места за учители, но по думите й те ще бъдат заети до първия учебен ден. Търсят се детски и начални учители, по природни науки, по английски език, по физическо възпитание и спорт, а също и по философия.", "date": "2019.09.05", "title": "400 първолаци не са записани на училище в Русе "}
{"url": "https://www.dnes.bg/index/2019/09/05/byg-v-sistemata-zakliuchi-sobstvenici-na-tesla-v-kolite-im.421887", "text": "Няколко собственици на електромобили Tesla разказаха в Twitter аналогични история - заради отказ на мобилното приложение вратите на техните коли са останали блокирани и те не са могли да ги отворят. \n\r\nПървите съобщения за бъг в системата са фиксирани в САЩ в 4,30 часа вчера сутринта. Един от собствениците написа в Twitter, че службата за техническа поддръжка на Tesla в продължение на 30 минути не е отговаряла на обажданията му, като през това време той е седял затворен в автомобила.\n\r\nДруг собственик на Tesla твърди, че системата го е изхвърлила от приложението, а после е отказала да го пусне обратно. \"Обичам колата си, но заради бъг в приложението не мога да я отключа. Помагайте!\", написа в Twitter мъж, който също е пострадал от срива в системата.\r\n                \r\n                \r\n                \r\nОсвен с помощта на приложение за смартфон вратите на моделите на Tesla могат да се отворят по два други начини - с помощта на ключ-карта или на стандартно дистанционно. \n\r\nМного от собствениците на електромобила обаче предпочитат да носят в себе си само смартфон и в подобни случаи нямат избор, освен да чакат системата да проработи отново.\n\r\nОтстраняването на проблема е отнело над 12 часа на специалистите от Tesla. За този период от компанията на Илон Мъск не коментираха ситуацията.\n\r\n\r\n ", "date": "2019.09.05", "title": "Бъг в системата \"заключи\" собственици на Tesla в колите им"}
{"url": "https://www.dnes.bg/obshtestvo/2019/09/05/kodeks-na-chinovnicite-dlyjni-sa-da-sa-liubezni-spretnati.421888", "text": "Проект на Постановление на Министерския съвет за приемане на Кодекс за поведение на служителите в държавната администрация е публикуван за обществено обсъждане.\n\r\nСпоред новия кодекс всички чиновници ще са длъжни да са на разположение на гражданите и да им отделят необходимото време, пише „Труд“. \n\r\n„На работното си място служителите спазват деловия вид в облеклото, съответстващ на служебното им положение и на институцията, която представляват“, гласи друга от разпоредбите.\n\r\nЗабранява се „поведение, което може да бъде окачествено като тормоз от психически, физически, сексуален и всякакъв друг характер, както и да не допускат каквато и да е форма на дискриминация, както по отношение на гражданите, така и спрямо колегите“.\n                    \n                    \n                \r\n                \r\n                \r\n                \r\nЦяла глава е посветена на „антикорупционното поведение“, като се забранява на чиновниците „да искат и да приемат подаръци, услуги, пари, облаги или други ползи, които могат да повлияят на изпълнението на служебните им задължения“.\n\r\nИнститутът по публична администрация ще направи електронна обучителна програма, съдържаща примерни ситуации във връзка с прилагането на правилата на кодекса.\n\r\nВ новия нормативен акт не са предвидени специални санкции: „при неспазване нормите на поведение в този кодекс служителите в държавната администрация носят дисциплинарна отговорност съгласно Закона за държавния служител и Кодекса на труда“.\r\n ", "date": "2019.09.05", "title": "Кодекс на чиновниците: Длъжни са да са любезни, спретнати"}
{"url": "https://www.dnes.bg/world/2019/09/05/bankok-nai-poseteniiat-ot-chujdi-turisti-grad.421889", "text": "Банкок е бил най-посетеният от чуждестранни туристи град миналата година, сочи годишният индекс (Global Destination Index) на компанията Mastercard, предаде Франс прес.\r\n\r\nТайландската столица оглавява престижната класация за четвърта поредна година.\r\n\r\nБлизо 23 милиона чуждестранни туристи са посетили Банкок през 2018 г. Следват Париж и Лондон с по малко повече от 19 милиона. Ню Йорк е седми с 13,6 милиона.\r\n\r\nСред първите 10 града в класацията само Лондон регистрира спад на чуждестранните туристи (от близо 4 процента).\r\n\r\nДубай е на първо място по потребление. Чуждестранните туристи са похарчили там близо 31 милиарда долара миналата година. \r\n\r\nСледват Мека и Банкок с по малко повече от 20 милиарда долара.\r\n\r\n/БТА/\r\n ", "date": "2019.09.05", "title": "Банкок - най-посетеният от чужди туристи град"}
{"url": "https://www.dnes.bg/usa/2019/09/05/14-a-smyrtna-prisyda-izpylnena-v-sasht-tazi-godina.421890", "text": "Четиринайсета смъртна присъда бе изпълнена в САЩ от началото на годината, предаде Асошиейтед прес.\r\n\r\n64-годишният Били Джак Кръцингър бе екзекутиран със смъртоносна инжекция в затвор в град Хънтсвил, щата Тексас. Той бе обявен за мъртъв 13 минути след като инжекцията му бе бита.\r\n\r\nПо-рано вчера Върховният съд на САЩ отхвърли последния опит за спиране на екзекуцията.\r\n\r\nМъжът бил осъден на смърт за убийството на 89-годишна жена и 71-годишната й дъщеря преди повече от 16 години. Той ги наръгал смъртоносно с нож и откраднал колата и кредитната карта на дъщерята. \r\n\r\nМъжът бил арестуван три дни по-късно в бар на около 500 километра от местопрестъплението.\r\n\r\nТова е 14-ата изпълнена смъртна присъда в САЩ и петата в Тексас от началото на годината. Още 10 екзекуции са планирани тази година в южния щат, който е на първо място в страната по този показател, отбелязва АП, цитирана от БТА.\r\n ", "date": "2019.09.05", "title": "14-а смъртна присъда изпълнена в САЩ тази година"}
{"url": "https://www.dnes.bg/world/2019/09/05/20-sa-veche-jertvite-na-uragana-dorian-na-bahamite.421891", "text": "Жертвите на урагана Дориан на Бахамските острови вече са 20, съобщи министърът на здравеопазването Дуейн Сандс, цитиран от Франс прес и ТАСС.\n\r\nПредишните данни бяха за седем загинали. Очаква се броят на жертвите да продължи да нараства.\n\r\nСпасителните операции и претърсването на наводнените къщи едва започнаха, отбеляза Сандс.\n\r\nПо последни данни ураганът е разрушил или повредил около 13 000 сгради на Бахамските острови. Обширни райони са под вода.\n\n\r\nНа въздушни снимки се вижда, че някои райони са напълно опустошени от наводненията и бурните ветрове, отбелязва ДПА.\n\r\nОтслабнал, но все още представляващ смъртоносна заплаха, ураганът продължава по пътя си на север по югоизточното крайбрежие на Съединените щати, предаде Асошиейтед прес.\n                    \n                    \n                \r\n                \r\n                \r\n                \r\nМилиони хора получиха нареждане да се евакуират, на фона на прогнозираните наводнения заради проливните дъждове и големите вълни.\r\nДориан вероятно ще премине опасно близо до град Чарлстън, в щата Южна Каролина, който е особено уязвим, тъй като се намира на полуостров.\n\r\nУраганът, който бе достигнал максималната пета категория по петстепенната скала на Сафир-Симпсън, отслабна до втора категория.\r\nПо данни на Националния център на САЩ за наблюдение на ураганите Дориан се намира край щата Джорджия и се движи към Южна Каролина с около 12,6 км/ч. Скоростта на съпътстващите ветрове надхвърля 176 км/ч, съобщи ТАСС, цитирана от БТА.\r\n ", "date": "2019.09.05", "title": "20 са вече жертвите на урагана Дориан на Бахамите"}
{"url": "https://www.dnes.bg/index/2019/09/05/receptata-dnes-piure-ot-kartofi-s-chesyn-i-kashkaval.421558", "text": ":\r\n1 кг картофи\r\n250 г масло на стайна температура\r\n300 г настърган кашкавал или пармезан\r\n4-5 скилидки чесън, пресован\r\n½ чаена лъжичка сол\r\n2-3 щипки риган\r\n \r\n:\r\n \r\nКипнете подсолена вода. Сварете картофите и ги обелете. Отцедете водата. Намачкайте ги с решетъчна лъжица. Междувременно смесете маслото, кашкавала, чесъна, солта и ригана. Разбъркайте. Смесете намачканите картофите с останалите продукти и разбъркайте добре. \r\n\r\n", "date": "2019.09.05", "title": "Рецептата Dnes: Пюре от картофи с чесън и кашкавал"}
{"url": "https://www.dnes.bg/temida/2019/09/05/apelativniiat-syd-gleda-miarkata-na-ubiicite-ot-negovan.421894", "text": "Апелативният софийски съд  край Негован.\r\nСтроителните работници Пламен Шляпашки и Георги Нанчев бяха арестувани за убийството на бившия треньор по борба Йордан Атанасов и съпругата му - Мариана.\n\n\n\r\nОт  стана ясно, че престъплението е планирано близо година, докато задържаните извършвали ремонт в дома на жертвите в София.\r\nВъзрастното семейство било застреляно с пистолет със заглушител, а телата им били изхвърлени в бидони край водоема в Негован, съобщи .\r\nПрокуратурата повдигна обвинения за предумишлено убийство с користна цел. Ако Шляпашки и Нанчев бъдат признати за виновни, ги очаква доживотен затвор без право на замяна.", "date": "2019.09.05", "title": "Апелативният съд гледа мярката на убийците от Негован"}
{"url": "https://www.dnes.bg/temida/2019/09/05/secret-service-hvali-prokuraturata-bori-se-s-falshivite-pari.421916", "text": "Американската служба Secret Service изпрати до Специализираната прокуратура благодарствено писмо за ефективните й действия срещу незаконното разпространение на фалшиви еврови и доларови банкноти в страната и в други европейски държави. Това съобщиха от пресцентъра на Специализираната прокуратура.\n\n\r\n\n\r\nВ писмото се изказва персонална благодарност на ръководството на Специализираната прокуратура и на наблюдаващите прокурори за проявения висок професионализъм при разкриването и неутрализирането на поредната организирана престъпна група за разпространение на фалшиви парични средства на 14 август 2019 г. в Сандански и София. В действията по съвместното разследване на Специализираната прокуратура и ГДБОП участва експерт от Европол, за хода и резултатите от работата бяха уведомени съответните партньорски служби.\n                    \n                    \n                \r\n                \r\n                \r\n                \r\nПри извършените претърсвания и изземвания в жилища и автомобили на шестимата обвинени за участие в престъпната група групата бяха намерени иззети копия на чекове от турска банка, щатски долари, украински гривени и македонски динари, за които има съмнения, че са неистински.", "date": "2019.09.05", "title": "Secret Service хвали Прокуратурата: Бори се с фалшивите пари "}
{"url": "https://www.dnes.bg/index/2019/09/05/bylgarche-donese-zlaten-medal-ot-space-camp.421911", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБългарче се върна със златен медал от космически лагер по модел на НАСА. Симона Йорданова от Добрич се оказа .\n\n\r\nЗа да стигне по-близко до звездите, Симона участва в конкурса за есе на Център за творческо обучение. Всяка година от там дават стипендии на десетки българчета.\r\n\"Избрах си темата \"С какво НАСА промени света за 60 години?\" и обърнах внимание главно на кацането на луната\", сподели Симона.\r\nSpace Camp в Измир, Турция е един от двата обучителни центъра в света, които работят по модел на НАСА. От създаването си досега вече 10 са астронавтите, започнали пътя си именно в Space Camp.\r\r\n                \r\n                \r\n                По време на обучението си .\r\nБлагодарение на Симона България отново взе златния медал на Space Camp.\r\n\"За мен това не беше най-важното нещо, изобщо не очаквах. Не дойдох така настроена, дойдох да нaуча нещо ново и да намеря нови приятели\", сподели още тя  пред .\r\nВ своето бъдеще Симона се вижда като космически учен.", "date": "2019.09.05", "title": "Българче донесе златен медал от Space Camp"}
{"url": "https://www.dnes.bg/mestni-izbori-19/2019/09/05/ninova-obiavi-celite-pred-bsp-100-poveche-kmetove.421922", "text": "\n100% повече кметове през тази година, това са целите на БСП за местните избори, заяви лидерката на социалистите Корнелия Нинова, след като внесе 10 хиляди подписа за регистрацията на партията в ЦИК, предава Агенция \"Фокус\".\n\n\r\n\n\r\nБСП ще се бори за промяна на модела на управлението в общините. До момента партията има одобрени 161 кандидата. Досегашните успешни кметове ще бъдат преподкрепени. Нинова смята, че онези кандидати, които искат промяната, но не могат сами, търсят БСП. \n                    \n                    \n                \r\n                \r\n                \r\n                \r\nЗа кандидатурата на Мая Манолова Нинова посочи, че решението ще бъде взето от градската конференция на 11 септември и на 15-ти от Националния съвет. Нинова не скри, че Манолова има най-много номинации в София. На въпрос дали има други номинации за кмет на София, Нинова отговори, че има много други. БСП ще се бори за повече общини с идеята за безплатни детски градини и работещи общински болници.\n\r\nКорнелия Нинова очаква неприятна и компроматна кампания. „Съдим по това, което започва с Мая. Ще отговорим с конкретни предложения за общинското и местно самоуправление, позитивно, с млада, свежа и хубава кампания\", коментира още Нинова.", "date": "2019.09.05", "title": "Нинова обяви целите пред БСП: 100% повече кметове!"}
{"url": "https://www.dnes.bg/sport/2019/09/05/marsel-hirsher-svalia-skite-slaga-krai-na-karierata-si.421923", "text": "Двукратният олимпийски шампион в ски алпийските дисциплини Марсел Хиршер прекратява своята кариера след 12 сезона на пистата.\n\r\n30-годишният австриец е първият състезател, който е спечелил осем Световни купи. \n\r\nХиршер триумфира с титлите на гигантския слалом и в алпийската комбинация по време на олимпийските игри в Пьончан през 2018 година.\n\r\n\"Взех това решението преди две седмици. Чувствам, че е правилно и идва в точния момент\", заяви Хиршер пред австрийската национална телевизия.\n\r\nПрез миналия март австрийският скиор алпиец постави под сериозно съмнение мотивацията си да се занимава със спорта и поради тази причина решението му не е изненадващо.\n                    \n                    \n                \r\n                \r\n                \r\n                \r\nПрез 2018 година Марсел Хиршер се ожени за дългогодишната си приятелка Лаура Мойзъл и стана баща на момче.\n\r\nАвстриецът има 67 победи в общо 245 старта за Световната купа. По този показател изостава само след Ингемар Стенмарк (86 победи) и Линдзи Вон (82 победи). \n\r\nХиршер е с общо 14 медала, от които 9 златни, от участията си в големи първенства.\r\n \r\n/БТА/\r\n ", "date": "2019.09.05", "title": "Марсел Хиршер сваля ските, слага край на кариерата си"}
{"url": "https://www.dnes.bg/obshtestvo/2019/09/05/izmama-vyv-facebook-misteriozni-kutii-skypa-tehnika-ili-prosto-lyja.421917", "text": "Измама с мистериозни кутии, които уж съдържат скъпи стоки, примамва хората в интернет. Търговци се възползват от популярността на световноизвестни марки, за да продават кутии с изненади. Обещанията са за скъпа техника - последен модел таблети, телефони, маркови часовници, както и дрехи, и козметика. Вместо това измамените получават стоки за жълти стотинки.\n\r\nИванка Нейкова се е подлъгала по реклама във Facebook в края на юли. В рекламата е било обещано да получи скъпи подаръци, скрити в мистериозни кутии. Всяка една се продава за 60 лв., а при покупка на 3 – третата е безплатна. Иванка се възползва от промоцията и поръчва 3 кутии за 120 лв.\n\r\n\"Обещанията бяха за АТВ, за последни модели лаптоп, последни модели телефони, последен писък на модата. Реших да си пробвам късмета. Кутиите пристигнаха и съответно не изскочи никакво АТВ отвътре. Получих две външни зарядни и едно кабелче. Изненадата всъщност беше доста разочароваща\", разказва Иванка Нейкова пред \"Нова тв\". \n                    \n                    \n                \r\n                \r\n                \r\n                \r\nПродажбите се осъществяват през групата \"Amazon Giveaway Bulgaria\", като обяснението е, че подаръците идват от склада на търговеца. \n\r\n\"Рекламата твърдеше, че в складовете в България има толкова много от тези материални неща – последна технология, така че всеки един българин да получи една от тях\", разказва Нейкова.\n\r\n\"Разчита се на голяма марка като в случая \"Амазон\". Потребителят лесно се заблуждава – усеща, че е нещо сериозно, с готовност закупва стоката, но впоследствие въпросът е какво идва насреща\", обяснява Георги Димитров, адвокат по киберпрестъпления.\n\r\nОткритите изненади в кутиите далеч не се доближават – нито до цената, нито до качеството на обещаната скъпа техника последен модел. А измамените се оказват десетки, показват коментарите в социалните мрежи. Всичките са получили едно и също.\n\r\nА всеки коментар, в който се споменава за измама, бързо е изтрит от страницата. Търговецът дори предлага награда от ваучер за 500 долара при позитивен отзив във Facebook групата. Там е и единственият контакт с търговеца – американски телефонен номер. Той обаче е изключен.\n\r\nИванка прави многократни опити да се свърже и чрез телефонния номер, който открива на етикета на пратката. Но и там удря на камък – телефонът е изключен.\n\r\n\"Пратката идва от Варна през Пловдив. Това е видно от етикетите на куриерските пликове\", обясни Нейкова.\n\r\nОказва се, че етикетите на колетите са многократно преналепяни. На последния се намира името на фирмата, която седи зад продажбите. На място търговецът не отрича да продава мистериозните кутии, но отрича да има измама.\n\r\nПроизводителите, чиито продукти, според рекламата, се предлагат като изненада в кутиите, отричат да имат общо с Facebook групата.\n\r\nВ кутиите Иванка открива и тези брошури, които обясняват, че с всяка кутия дарява 1 лв. за животно в нужда и 1 лв. за дете в нужда. Посочени като партньори са и три неправителствени организации. Във Facebook страницата на една от тях откриваме пост, с който фондацията се разграничава от търговеца. И обяснява, че нито лев дарение не идва от мистериозните кутии.\n\r\nСлед като разбира, че е измамена, Иванка подава сигнал до полицията и Комисията за защита на потребителите. От КЗП обясниха, че жалбите срещу въпросния търговец до тях вече са десетки. Започнала е проверка на фирмата.", "date": "2019.09.05", "title": "Измама във Facebook: Мистериозни кутии – скъпа техника или просто лъжа?"}
{"url": "https://www.dnes.bg/obshtestvo/2019/09/05/diana-kovacheva-poloji-kletva-kato-ombudsman-na-bylgariia.421929", "text": "\nДосегашният заместник на Мая Манолова, която хвърли оставка, Диана Ковачева положи клетва като обществен защитник, докато не бъде избран наследник на Манолова.\n\n\n\r\nКовачева обеща пред депутатите, че ще заложи на приемствеността, на активността и ще работи със съзнанието, че омбудсманът е винаги на страната на хората.\n\r\n„Ангажирам се с това основната ми грижа да са правата и свободите на хората, а дневният ред на институцията да се определя от определя от хората и техните проблеми“, каза Ковачева.\n\r\nТя стана заместник-омбудсман от началото на 2016 г. и по закон след предсрочно прекратените правомощия на омбудсмана поема поста до избора на нов национален обществен защитник.\n                    \n                    \n                \r\n                \r\n                \r\n                \r\nКовачева беше правосъден министър в правителството на Бойко Борисов в периода 2011-2013 година и дългогодишен изпълнителен директор на националното представителство на Transparency International в България.\n\r\nЗавършила е право в Софийския университет „Св. Климент Охридски”. Магистър по право на Европейския съюз и съдебна система, Университет Нанси II, Франция. Доцент – доктор по международно право и международни отношения. Автор на редица статии и монографии в сферата на международното право.\n\r\nНосител е на ордена на Британската империя на Нейно величество Кралица Елизабет II.", "date": "2019.09.05", "title": "Диана Ковачева положи клетва като омбудсман на България "}
{"url": "https://www.dnes.bg/mish-mash/2019/09/05/ne-hora-a-jivotni-koi-sa-nai-izvestnite-chetirinogi-influensyri.421598", "text": "\n\r\nInstagram вече е пълен с инфлуенсъри, които използват социалните мрежи, за да ви проповядват и продават различни неща – как да ядете авокадо с всяко ядене, да спортувате и да водите здравословен живот, да си купите точно определена козметика за лицето или да ви дават съвети как да живеете живота си. \r\nРазбира се, всички те са усъвършенствали перфектно как да си направят красива снимка за профила си, така че тя да ви хване окото. Но има едни четирикраки пухкави същества, които се справят по-добре с това да са инфлуенсъри в Instagram. Или поне не са толкова досадни, колкото хората, които правят какви ли не неразбории в името на перфектния кадър.\r\n                    \n                    \n                \r\n                \r\n                \r\n                Те са животни, но имат повече последователи от някои хора. Понякога, позирайки пред камерите на своите собственици, те изкарват и повече пари.\r\nТака, котката Коби, която е прочута със своята бяла козина и сини очи, успява да привлече вниманието на близо 2 милиона души. Нейната собственичка Ребека започва Instagram акаунта на шега, но с увеличаването на последователите, тя започва да се старае все повече и повече, докато накрая не идват първите сделки с рекламодатели.\r\nА благодарение на своите 2,1 милиона фена, Естер – прасето чудо, успява да събере 400 хил. долара, за да може да се премести със своите собственици във ферма. Всъщност, Естер била купена като декоративно прасенце, което не трябвало да расте много. Но днес тя тежи почти 280 килограма и всъщност е доста голяма.\r\nПреместването във фермата било наложително, тъй като в Канада е нелегално да държиш добитък в дома си. За това феновете на „малката“ Естер събират парите, а семейството, което се грижи за нея, не просто се мести в новия си дом, но и го прави приют за изоставени фермерски животни.\r\nКучето Локи е наполовина хъски, наполовина маламут. Неговата собственичка Кели започва да публикува снимки на красивото четириного веднага щом го взима през 2012 година. А през 2016 г. той изкарва толкова много пари, че напуска работата си и започва да се грижи единствено и само за социалните акаунти на Локи.\r\n2,8 млн. души са фенове на френския булдог Мани, който е и истинска звезда. Кучето се е снимало в реклами на American Apparel, Converse и PetSmart, но славата не го е завладяла напълно. В многото видеа в профилите му в социалните мрежи той показва колко обикновен булдог е всъщност.\r\nПрез 2017 година Вафличка става топ инфлуенсърът според Forbs. Тя завладява сърцата на 3,3 милиона души със своите прибрани уши и големи очи. Работила е за компании като Intel, PBS и Fresh Step.\r\nПовечето инфлуенсъри са котки или кучета. Но Джунипър е... домашна лисица. Близо 4,1 милиона души следват акаунтите на животното, тъй като то е доста различно от нормата, а и обича да се хвърля върху всичко, което смята за плячка.\r\nВинъс е котка с две лица. И нищо чудно, че 4,5 милиона души са луди по нея. Тя има двойно ДНК, а благодарение на това, едната половина от главата й е черна със зелено око, а другата – оранжева със синьо око.\r\nЛил Бъб спира да расте, когато е едва 900 грама, няма зъби, а езика й постоянно стърчи навън. Генната аномалия прави котето толкова уникално, че събира 5,6 милиона фенове и дори участва във филм, който бе представен на фестивала Трайбека.\r\nПолярната мечка Мая е всъщност Самоед, който е популярен с това, че опитва различни храни в канала си в YouTube. Съвсем наскоро Мая получи плакета от сайта за споделяне на видео, тъй като събскрайбърите й станаха повече от 1 милион. Във всички социални мрежи самоедът има общо 6,9 милиона последователи.\r\nПъгът Дъг е стискал лапи със звезди като Шакира и Ед Шийрън, имаше мисия да пресъздаде Instagram снимките на Тейлър Суифт от 2015 година. Каквото и да прави, Дъг винаги е в крак с тенденциите и често прави поп-културни препраптки към своите 10,4 милиона последователи.\r\nНо най-популярен от всички е Джиф Пом. Померанът се радва на вниманието на 31,4 милиона души. Той държи два рекорда за бързина, винаги се разхожда в модерни екипи и е приятел с много известни личности, включително Кейти Пери, в чийто клип участва. ", "date": "2019.09.05", "title": "Не хора, а животни – кои са най-известните четириноги инфлуенсъри "}
{"url": "https://www.dnes.bg/politika/2019/09/05/patriotite-iskat-minimalen-dohod-ot-346-lv-za-pensionerite.421921", "text": "Държавата да гарантира минимален доход от 346 лева, колкото е границата на бедността в момента, на всеки възрастен с пенсия за трудов стаж. Това предвижда закон на Обединени патриоти за защита на интересите на възрастните хора.\r\nПо разчети на патриотите това ще струва на държавата половин милиард лева годишно.\r\nСега има пенсия от 209 лева и заради това пенсионерите трябва да получат помощ от държавата, коментира Александър Сиди.\r\nСпоред Искрен Веселинов достигането на сумата от 346 лева може да стане на три стъпки - през следващата година да се достигне 30%, на втората година – 60, а на трета вече да е 100%.\r\nТой допълни, че то този начин няма да се налага пенсионерите да кандидатстват за различни социални помощи и така ще отпаднат и доста административни разходи.\r\n                    \n                    \n                \r\n                \r\n                \r\n                Лидерът на НФСБ Валери Симеонов припомни, че скокът на пенсиите е част от предизборната програма на ОП и законът е в тази посока.\r\nОсвен държавата да гарантира минимална издръжка на пенсионерите, в подготвения от патриотите закон е заложено да има и съвет на старейшините по места, който да защитава интересите на възрастните хора пред властите.\r\nСпоред патриотите този закон е първият, който ще защитава правото на възрастните да водят нормален, достоен живот.", "date": "2019.09.05", "title": "Патриотите искат минимален доход от 346 лв. за пенсионерите"}
{"url": "https://www.dnes.bg/index/2019/09/05/s-komedii-zapochva-noviiat-sezon-v-teatyr-sofiia.421919", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Театър \"София\" започва театралния сезон на 18 септември с две комедии в една вечер, обединени от обща тема.\n\r\n\"Олд Сейбрук\" от Уди Алън и \"Последният страстен любовник\" от Нийл Саймън обещават много забавление. Първата премиера на сцената на театъра в парка \"Заимов\" е на 22 октомври.\n\r\nДиректорът на театър \"София\" Ириней Константинов разказа в студиото на \"България сутрин\", че това е \"Вечерята\" по романа на Херман Кох.\n\r\n\"Той има голям успех сред читателите и е страхотен трилър, в който има всичко - политика, семейно, любовно и всякакви взаимоотношения\", разказа Константинов пред \r\n                \r\n                \r\n                \r\nДиректорът обясни още, че новият сезон ще започне с комедия, за да им върви с усмивка през цялото време. И призна, че се надява на ремонт на театъра, защото такъв е жизнено необходим.\n\r\n\"Много разчитам това да се случи във втората половина на календара. Надявам се този ремонт да се случи и съм сигурен, че ще стане\", добави още Ириней Константинов.\n\r\nДиректорът на Театър \"София\" се похвали, че въпреки общинската издръжка той и творческият му екип се радват на творческа свобода, за да пробват нови неща.\r\n ", "date": "2019.09.05", "title": "С комедии започва новият сезон в театър \"София\""}
{"url": "https://www.dnes.bg/politika/2019/09/05/ns-pak-glasuva-shefyt-na-voenna-informaciia-moje-da-e-civilen.421928", "text": "Мнозинството в парламента преодоля ветото на президента Румен Радев върху промените в Закона за военното разузнаване.\r\nДържавният глава върна за ново обсъждане поправките, защото не беше съгласен цивилно лице да има право да оглави Служба \"Военна информация\" като алтернатива на досегашното изискване да е военнослужещ.\n\n\r\nИ все пак при повторното гласуване в пленарната зала за промяната гласуваха 134 законотворци, а против бяха 57.\r\nСпоред президента обаче, ако цивилно лице оглави разузнаването, това не би съответствало на мястото, което заема службата като неразделна част от въоръжените сили на Република България.\r\n                    \n                    \n                \r\n                \r\n                \r\n                \r\nДържавният глава смята, че ръководителят на службата следва да притежава необходимата експертиза, изразяваща се в специфични познания и професионален опит, с цел осигуряване изпълнението на основните ù задачи, свързани не просто с добиване на разузнавателна информация, а и с информация, необходима за отбраната на страната и за защитата на националната сигурност от външни посегателства, рискове и заплахи.\r\nПо време на дебата Николай Цонков от БСП припомни, че винаги шефът на службата е бил военнослужещ.\r\nСпоред него има риск, ако бъде назначено цивилно лице, то да е било част от партия и възниква въпросът за неутралитета.\r\n\"Явно идеята е тази система да бъде овладяна\", обвини той.\r\nМилен Михов от Обединени патриоти пък пресметна, че това е 19-ото вето на Румен Радев и явно той очевидно ще е рекордьорът по използването на това конституционно право.", "date": "2019.09.05", "title": "НС пак гласува: Шефът на Военна информация може да е цивилен"}
{"url": "https://www.dnes.bg/akoshtete-vqrvaite/2019/09/05/kak-da-preodoleete-emocionalnite-barieri-na-vsiaka-zodiia.421717", "text": "Никой не е напълно открит в общуването си, дори и с най-близките хора. Винаги нещо си остава вътре в нас. Не позволяваме на другите да проникнат до него, да узнаят истинските ни чувства и мисли. Нормално е, когато общуваме да си поставяме маски. Много от нас си изграждат и непробиваеми емоционални стени, според които допускат по-трудно или по-лесно хората към себе си.\r\nКак да преодолеете тези емоционални бариери на всяка отделна зодия, с която искате да изградите по-дълбоки отношения?\r\n\r\nЗа да проникнете през емоционалните бариери на Овена е необходимо да го изслушвате много внимателно, когато ви разказва за нещата, към които има страст. Поддържайте разговора и бъдете позитивни. Слушайте го много добре и му задавайте въпроси, за да усети вашата заинтересованост и уважение към нещата, които харесва. Не го прекъсвайте, когато говори. Оставяйте го да отговори на въпросите ви дълго и напоително. Най-много се дразнят, ако ги прекъснете и започнете да им давате вашите примери. Въпреки че Овните обичат конкуренцията и състезанията във всичко, в разговорите това не им е любим подход.\r\n                    \n                    \n                \r\n                \r\n                \r\n                \r\nС Телците трябва да сте особено търпеливи. Процесът на разбиване на емоционалните им стени е много дълъг и тежък. Това ще се случи, само когато те се убедят в добрите ви намерения и ви допуснат в личния си свят. Затова е важно с поведението и думите си да изразявате уважение, доверие, отвореност и сигурност. \r\n", "date": "2019.09.05", "title": "Как да преодолеете емоционалните бариери на всяка зодия? "}
{"url": "https://www.dnes.bg/politika/2019/09/05/bsp-podkrepi-radev-premieryt-vseki-mesec-na-otchet-v-parlamenta.421935", "text": "БСП иска премиерът всяка първа сряда на месеца да отговоря на въпросите на депутатите. Темата беше повдигната вчера и от президента Румен Радев по време на обръщението му в първия работен ден от новата сесия на парламента.\n\n\r\n\n\r\nТой предложи премиерът един път в месеца да се отчита пред Народното събрание по въпросите за общите политики на кабинета. Според него само така ще има ефективен контрол върху изпълнителната власт.\n                    \n                    \n                \r\n                \r\n                \r\n                \r\nСлед заявката на Радев социалистите вече са готови с предложенията си за промени в Правилника за дейността на парламент, с който да се възстанови т.нар. блиц-контрол. \n\r\nСпоред червения Крум Зарков е редно да се върне отчетността пред НС.\n\r\n\"Считаме, че това е крайно наложително, за да се възстанови истинската контролна функция на парламента\", посочи той.\n\r\nСоциалистите настояват последните два часа на първото за месеца заседание да са запазени за въпроси на законотворците към премиера и вицетата му.", "date": "2019.09.05", "title": "БСП подкрепи Радев: Премиерът всеки месец на отчет в парламента"}
{"url": "https://www.dnes.bg/stranata/2019/09/05/za-pochivnite-dni-bdj-puskat-7000-dopylnitelni-mesta.421934", "text": "Около 7 000 допълнителни места във влаковете пускат от БДЖ заради предстоящите почивни дни. По този начин от компанията са решили да посрещнат търсенето от страна на пътниците, съобщи пред журналисти министърът на транспорта, информационните технологии и съобщенията Росен Желязков.\n\n\r\nСистемата за издаване на онлайн билети е готова и вече е в тестови период. Очакванията са до края на месеца ще заработи напълно, включително и модулите за резервация, добави транспортният министър.\r\nВ момента е в ход процедурата за покупка на нови вагони. Има и договор по отношение на капиталовите ремонти на тяговия състав. В скоро време се очаква да приключи и процедурата за ремонт на мотрисите. Ще започне такава и за покупка на нови локомотиви.\r\n                    \n                    \n                \r\n                \r\n                \r\n                \"Паралелно с това върви анализ по отношение на структурните промени, които трябва да се случат в БДЖ\", каза Росен Желязков, цитиран от БТА.\r\nТой допълни, че тази година, на база на отчета на дейността на дъщерните дружества, както и на този анализ, ще се направят нужните оптимизации в българските железници.", "date": "2019.09.05", "title": "За почивните дни: БДЖ пускат 7000 допълнителни места"}
{"url": "https://www.dnes.bg/temida/2019/09/05/v-aresta-ostavat-dvama-ot-lihvarskata-grupa-ot-sofiia.421933", "text": "Специализираният наказателен съд остави в ареста ръководителя и един от участниците в групата за лихварство и изнудване, съобщиха от спецпрокуратурата.\n\r\nВчера Специализираният наказателен съд определи най-тежката мярка за неотклонение на двамата обвинени за участие в организирана престъпна група за лихварство, изнудване и разпространение на наркотици в столичния квартал \"Христо Ботев\", за които обвинението поиска \"Задържане под стража“.\n\n\n\r\nСъдът прие, че са налице достатъчно доказателства, за да се предположи, че ръководителят на групата и неговият брат са извършили престъпленията, за които са обвинени, както и че могат да извършат нови престъпления. В това число – да повлияят на на хода на разследването. \n                    \n                    \n                \r\n                \r\n                \r\n                \r\nЧетиримата участници в престъпното сдружение бяха задържани на 2 септември при мащабни съвместни действия на Специализираната прокуратура и ГДБОП. Събраните доказателства сочат, че от началото на 2016 г. те са предоставяли  парични заеми срещу високи лихви, като в случай на ненавременно погасяване на задължението, лихвите са били умножавани.\r\nОнези длъжници, за които връщането на заема е ставало непосилно, са били заплашвани (в т.ч. техните семейства) и физически малтретирани. Освен това, участниците в групата са разпространявали наркотици в различни райони на столицата.\n\r\nОпределението на Специализирания наказателен съд не е окончателно и може да се обжалва.\r\n ", "date": "2019.09.05", "title": "В ареста остават двама от лихварската група от София"}
{"url": "https://www.dnes.bg/notifikacii/2019/09/05/pri-semeen-skandal-v-djuliunica-otkriha-izdirvani-v-es.421972", "text": "Полицията в Горна Оряховица откри двама издирвани в Германия, съобщиха от Областната дирекция на МВР.\r\nВчера посред нощ в полицията е получен сигнал за семеен скандал в с. Джулюница. На адреса незабавно е изпратен екип.\r\nВ жилището са установени 23-годишна жена и 30-годишен мъж и двамата от село Бряговица, обявени за издирване от Германия, с мярка \"установяване на местонахождение“.\r\nЗа случая са уведомени компетентните служби.", "date": "2019.09.05", "title": "При семеен скандал в Джулюница: Откриха издирвани в ЕС"}
{"url": "https://www.dnes.bg/eu/2019/09/05/polsha-pusna-vlak-s-grafiti-na-karta-ot-1939-godina.421973", "text": "\nПолски влак изненада ползвателите си с исторически графити. Красивата идея разбуни духовете в социалната мрежа. \n\n\r\n\r\nВърху влака се вижда карта със старите граници на полската държава, включваща градове от днешна Украйна, Беларус и Литва. \r\n\r\nНа един от вагоните е нарисуван маршал Йозеф Пилсудски и войници от полската армия, а на другия вагон картата на полската държава с границите й от 1939 година. \r\n\r\nИнтересният влак е забелязан от украинския гражданин Саша Ком'яхов, който сподели снимките във Facebook.", "date": "2019.09.05", "title": "Полша пусна влак с графити на карта от 1939 година "}
{"url": "https://www.dnes.bg/sofia/2019/09/05/skysan-kabel-ostavi-orlandovci-i-centyra-na-sofiia-bez-tok.421974", "text": "Близо 1000  клиенти на ЧЕЗ Разпределение България в столичния кв. \"Орландовци“ и централна градска част на София останаха без електрозахранване в продължение на почти час в четвъртък по обяд, след като строителна фирма скъса кабел 10 киловолта, собственост на дружеството. \n\r\nСред засегнатите клиенти беше и УМБАЛ „Царица Йоанна – ИСУЛ“, която остана без електрозахранване 20 минути.\n\r\nСтроителните проекти би трябвало предварително да се съгласуват с ЧЕЗ Разпределение, като в рамките на това съгласуване дружеството в писмен вид информира строителя, че е длъжен да го уведоми за деня и мястото на стартиране на изкопните дейности. В голяма част от случаите, обаче, тези изисквания не се спазват. Освен това често пъти информацията за стартиращите строителни дейности се получава предходния ден или в деня на тяхното стартиране, което прави реакцията на ЧЕЗ Разпределение невъзможна. \n                    \n                    \n                \r\n                \r\n                \r\n                \r\nЧЕЗ Разпределение очаква от фирмите да информират компанията поне две седмици предварително къде и кога ще извършват изкопни дейности. Това може да става на телефон 0700 10 010 или на имейл кlienti@cez-rp.bg. \n\r\nЗаради активизирането на строителните и ремонтни дейности през лятото в последните дни зачестиха случаите на скъсани кабели, което създава неудобства за домакинствата, бизнеса и институциите. Близо 70 000 домакинства и фирми на обслужваната от ЧЕЗ Разпределение територия в Западна България бяха оставени без електрозахранване в резултат на скъсани кабели от строителни компании от началото на летния сезон до началото на септември. Изключванията са продължили сборно близо 100 часа. \r\n ", "date": "2019.09.05", "title": "Скъсан кабел остави \"Орландовци\" и центъра на София без ток"}
{"url": "https://www.dnes.bg/kino/2019/09/05/skarlet-iohanson-zashtiti-udi-alyn-obicham-go.421977", "text": "Актрисата Скарлет Йохансон засвидетелства подкрепата си за режисьора Уди Алън, заявявайки, че му вярва и е готова отново да работи с него, съобщават Асошиейтед прес и Франс прес.\r\nРедица звезди на киното се дистанцираха от Алън, след като на фона движението \"Me too\" осиновената дъщеря на режисьора - Дилън Фароу, напомни, че в детството си е била жертва на сексуално посегателство от негова страна.\r\nСред знаменитостите, които публично изразиха съжаление, че са работили с Уди Алън, бяха актьорите Тимъти Шаламе, Колин Фърт и Майкъл Кейн, и режисьорката Грета Гъруиг.\r\n\"Обичам Уди. Вярвам му и бих работила отново с него\", казва Скарлет Йохансон в интервю за \"\".\r\n                    \n                    \n                \r\n                \r\n                \r\n                Актрисата допълва, че е неведнъж разговаряла откровено с режисьора за обвиненията срещу него, и че той поддържа невинността си.\r\nУди Алън има съществен принос за кариерата на Скарлет Йохансон и издигането й до върховете на Холивуд. Йохансон, която наскоро беше обявена от сп. \"Forbes\" за най-скъпоплатената актриса в света, се е снимала в три филма на Алън - \"Мач Пойнт\" (2005), \"Сензацията\" (2006) и \"Вики Кристина Барселона\" (2008).\r\nНеотдавна звездата на френското кино Катрин Деньов също се обяви в защита на Уди Алън, припомня Франс прес. \"Трябва да правим разлика между кинодееца и човека\", заяви актрисата", "date": "2019.09.05", "title": "Скарлет Йохансон защити Уди Алън: Обичам го!"}
{"url": "https://www.dnes.bg/notifikacii/2019/09/05/turciia-iska-da-pritejava-iadreno-oryjie.421920", "text": "Турският президент Реджеп Ердоган намекна, че Анкара може да иска да придобие ядрени ракети. В реч в Сивас Ердоган заяви, че не приема логиката страни, които имат ракети с ядрени бойни глави, да заявяват на други страни, че те не могат да ги притежават.\n\r\nПри закриването на икономически форум президентът отбеляза успехите на Турция в икономическото развитие в последните години и коментира въпроса за притежаването на ядрени ракети.\n\r\n\"В нечии ръце има ракети с ядрени бойни глави, при това не една или две. Ама в моите ръце не може да има. За мен това е неприемливо. В света сред развитите страни няма страна, която да не притежават такива ракети, всички  те имат. Русия и Съединените щати по колко имат, защо се съревновават, а на нас казват „Няма да правите това!“. Израел има ли? Има\", заяви Ердоган, цитиран от БНР.\r\n                \r\n                \r\n                \r\nЕрдоган допълни, че по време на заседанието на Общото събрание на ООН ще разговаря с американския президент Доналд Тръмп относно закупуването на ракетни системи „Пейтриът“. Турския лидер обаче беше категоричен, че Анкара иска да ги закупи при същите условия, при които са закупени и руските системи С-400, като Турция особено държи на съвместното производство.\n\r\nТурският държавен глава посочи, че намаляването на лихвените нива в страната ще продължи и отново повтори, че е „алергичен“ към лихвите.", "date": "2019.09.05", "title": "Турция иска да притежава ядрено оръжие?"}
{"url": "https://www.dnes.bg/sofia/2019/09/05/fandykova-predlaga-ednokratni-pomoshti-za-postradalite-v-buhovo.421924", "text": "Столичният кмет Йорданка Фандъкова ще предложи на общинския съвет да бъдат гласувани , чиито апартаменти пострадаха заради пожара в Бухово.\r\nОколо 200 семейства останаха на улицата след пожара. Днес те чакат да влязат отново в домовете си, за да видят какви са щетите.\r\nЧетирима души бяха настанени в медицинския център в Бухово, защото нямало къде да отидат.\n\r\n„Веднага, след като беше огасен пожарът, нашите екипи започнаха работа по почистване и правим организация да започнат огледите. Разбира се, много е важно службите са свършат своята работа и да установят причините, но това, с което ние спешно можем да помогнем на хората е на първо място да настаним семействата, които няма къде да живеят и аз лично ще предложа на общинския съвет да гласуват средства за еднократни помощи на семействата, защото, както виждате цялата им покъщнина е изгоряла”, коментира Фандъкова.\r\n                    \n                    \n                \r\n                \r\n                \r\n                Тя посочи, че .\r\n„Ще помогнем с екипи, които да направят огледите и да дадат предписания за възстановяване“, допълни столичният кмет.\r\n ", "date": "2019.09.05", "title": "Фандъкова предлага еднократни помощи за пострадалите в Бухово "}
{"url": "https://www.dnes.bg/sofia/2019/09/05/nova-ideia-liftyt-do-kopitoto-podvijen-restorant.421930", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nАрхитектът Десислава Димитрова създаде идея за.\r\nПървият кабинков лифт в България спира да функционира преди години. Оттогава за хората, които са го използвали, той остава спомен и сега искат да го възродят.\r\n\"За мен най-важното е да се възроди нещо съществуващо и връзката между планината и града, обединявайки ги в един символ, който е едно от най-важните неща в създаването на нашата столица - водата\", сподели архитект Димитрова пред .\r\n                    \n                    \n                \r\n                \r\n                \r\n                По думите ѝ .\r\n\"Ние не използваме достатъчно потенциална, който имаме за тази връзка с планината. Не е важно това да бъде просто ресторант, но и символ на града, така че да покажем на света, че ние можем да изградим нещо различно, което да преосмисли значението на връзката между града и планината\", обясни архитектът.\r\n Единият е да бъде използван с бърз режим, така че просто хората да достигат до Копитото и това да отнема около 20 минути. Другата опция е да се използва по-бавно като ресторант и изкачването да трае час.\r\n\"Създадох този проект, без да имам конкретен инвеститор или задание. Направих го като самосезиране на един архитект, който вижда проблем и предлага свое лично решение. От тук насетне финансиране може да се търси както от европейски фондове, така и от частни инвеститори\", посочи още Димитрова.", "date": "2019.09.05", "title": "Нова идея: Лифтът до Копитото – подвижен ресторант"}
{"url": "https://www.dnes.bg/crime/2019/09/05/obraha-kraveferma-v-pavlikeni.421925", "text": "Кражба на 2800 лв., моторен трион и помпа за източване на мляко от кравеферма в Бяла черква, разследват служители на полицейското управление в Павликени, съобщи полицията във Велико Търново. \n\n\r\n\r\nДеянието е извършено в периода 3-4 септември. На местопроизшествието е извършен оглед.\r\n\r\nКриминалистите от Павликени търсят извършителите и на кражба на 1950 лв. от къща в с. Батак. Обирът е извършен за времето от 19,30 ч. до 23,50 ч. в сряда. На местопроизшествието е извършен оглед.\r\n\r\nПо двата случая са започнати досъдебни производства.", "date": "2019.09.05", "title": "Обраха кравеферма в Павликени "}
{"url": "https://www.dnes.bg/obshtestvo/2019/09/05/nosiat-li-risk-za-zdraveto-5g-mrejite.421960", "text": "Темата за 5G e важна и включва няколко елемента: технологичен, финансов и регулаторен, каза министърът на транспорта Росен Желязков.\r\nТой добави, че очаква в най-скоро време Министерството на отбраната положително да отговорят на искането им за освобождаване на честотите в обхват 700 и 800 мегахерц (MHz.)\n\r\n\"В момента те се използват за нуждите на ВВС частично. Целта е тези честоти да бъдат предоставени за разгръщане на 5G инфраструктурата“, обясни министърът, цитиран от \"Фокус\".\r\nОт думите му стана ясно, че в момента тече общественото обсъждане за новата тарифа за радиочестотния спектър.\r\n\"Това би бил един от насърчителните елементи в политиката за разгръщане на новата 5G инфраструктура“, поясни министърът.\r\n                    \n                    \n                \r\n                \r\n                \r\n                Относно здравния ефект от въвеждането на 5G мрежата Желязков обясни, че за да се изясни какви ще бъдат последиците, на първо място, трябва да се открият нови лаборатории.\r\n\"Те ще трябва да наблюдават радиомагнитната съвместимост. Очакванията на обществото са да се каже дали развитието на телекомуникационната инфраструктура влияе по някакъв начин на здравето, или не“, коментира още той.\r\nТранспортният министър откри в София регионален семинар на тема \"Механизъм за свързване на Европа 2 (CEF 2): Нови цифрови възможности“.\r\n ", "date": "2019.09.05", "title": "Носят ли риск за здравето 5G мрежите?"}
{"url": "https://www.dnes.bg/politika/2019/09/05/reducirane-na-prisydata-s-1-3-pri-priznanie-reshava-sydyt.421970", "text": "ГЕРБ внася поправки в Наказателния кодекс, с които съдът да не бъде задължен да намали наказанието на провинилия се, когато си е признал. \n\r\nСпоред правосъдния министър Данаил Кирилов трябва да има съкратено съдебно разследване, но да не се прилага облекчаването на размера и вида на наказанието за умишлените престъпления в особено тежки случай. \n\r\nОт ГЕРБ мотивираха решението си да внесат промени в НК заради обществените нагласи след  случаите на брутални посегателства. Последното от серията тежки престъпления беше изнасилването и убийството на 7-годишната Кристи от сливенското село Сотиря. Убиецът й Мартин Трифонов призна престъплението, което означава, че съдът е длъжен да намали присъдата му с 1/3 и най-тежкото наказание, което може да ум наложи е от 20 до 30 години затвор. \n\n                    \n                    \n                \r\n                \r\n                \r\n                \r\nКирилов смята, че след като има дебат по темата в обществото, властта е длъжна да реагира. \n\r\n\"Искам да изразя благодарността си към колегите юристи народните представители от ПГ на ГЕРБ, с които обсъждахме възможните правни решения по този казус, който е предмет на дебат в общественото пространство. Очевидно засяга чувството за справедливост на обществото и води до обществена реакция“, каза той. \n\r\n\"Предложените изменения са в две алинеи на чл. 58а. Когато е извършено умишлено убийство, тежка телесна повреда, блудство или изнасилване пак може да се приложи института за редукция на наказанието. Това, което предлагаме е в две посоки. Сега редукцията по закон е с 1/3 от наказанието, ние предлагаме тя да е с 1/5, но освен това казваме - това не е императивно“, обясни Кирилов.\r\nРешението за редуциране на наказанието трябва да го вземе съда.\n\r\n\"Тъй като наказателният съд е господарят на наказателното производство в съдебната фаза, той определя наказанието в рамките на това, което му определя закона и нека съда да определи тежестта, последиците на извършеното и тогава да прецени дали за това престъпление е допустимо да има редукция на наказанието, и ако е допустимо, тази редукция да бъде не повече от 1/5 от размера\", обясни правосъдният министър.\n\r\n\"В алинея 2-ра, където се уреждат двете най-тежки наказания в нашата правна система - доживотен затвор без замяна и доживотен затвор, предлагаме аналогичното правно решение - по преценка на съда може да се понижи степента на определеното наказание - тоест да имаме замяна от \"доживотен затвор без замяна\" с \"доживотен затвор\", или от \"доживотен затвор\" на \"лишаване от свобода от 20 до 30 г.\", но съдът няма да бъде императивно задължен да наложи редукция на наказанието, а ще го съобрази както с установените факти, така и с позицията на участниците в процеса. Тук е момента да се каже, че в този момент ще се вземе и становището на прокуратурата, и то също ще има своята тежест в преценката на наказателния съд кое е обоснованото, ефективното и дължимо наказание за конкретното деяние\", допълни той.", "date": "2019.09.05", "title": "Редуциране на присъдата с 1/3 при признание -  решава съдът "}
{"url": "https://www.dnes.bg/snimka-na-denia/2019/09/05/ochakva-ni-slynchev-i-topyl-praznichen-6-septemvri.421946", "text": "Ясно и почти тихо ще е тази нощ, в празничния ден над България ще е слънчево, след обяд ще има временни увеличения на облачността, но само на отделни места в планинските райони от Западна България ще превали краткотрайно.\r\nЩе духа слаб, в Източна България до умерен изток-североизточен вятър. Според максималните температури ще са предимно между 26 и 31 градуса, в София - около 27 градуса.\r\nАтмосферното налягане слабо ще се повиши и ще бъде малко по-високо от средното за месеца.\r\nНад Черноморието ще е предимно слънчево и топло. Ще духа до умерен североизточен вятър. Максималните температури ще са 26-27 градуса. Температурата на морската вода ще е е 25-26 градуса. Вълнението на морето ще е 2 - 3 бала.\r\r\n                \r\n                \r\n                Над планините ще бъде предимно слънчево. След обяд над масивите от западната половина от България ще се развива купеста облачност и на места ще превали краткотрайно. Ще духа умерен североизточен, по-високите и открити части - северен вятър.\r\nМаксималната температура на височина 1200 метра ще е около 18 градуса, а на 2000 метра - около 13 градуса.\r\n ", "date": "2019.09.05", "title": "Очаква ни слънчев и топъл празничен 6 септември"}
