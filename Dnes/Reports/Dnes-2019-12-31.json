{"url": "https://www.dnes.bg/stranata/2019/12/31/apartamentgeit-polfriiman-promeni-v-pravosydieto-beliazaha-2019-g.434493", "text": "\r\nОсновната тема белязала изминалата година в сферата на правосъдието у нас беше изборът на нов главен прокурор. Общественото внимание привлякоха още случаят \"Апартаментгейт\", предсрочното освобождаване на австралиеца Джок Полфрийман от затвора, както и дебатите за конституционни промени в частта за съдебната система.\r\nПроцедурата за избор на нов главен прокурор започна още през юли. Единственият кандидат в нея беше Иван Гешев, номиниран от цялата прокурорска колегия. Номинацията породи протести - и срещу кандидата, и в негова подкрепа.\r\nИзслушването на Иван Гешев се проведе на 24 октомври и продължи над 10 часа. Той отговори на десетки въпроси зададени от неправителствени и съсловни организации, както и от членовете на ВСС. Иван Гешев беше избран за главен прокурор с 20 на 4 гласа от кадровиците. \n\n\n\n\r\n                    \n                    \n                \n                \n                \n                Държавният глава Румен Радев обаче върна на Съвета предложението за назначаването му, което доведе до прегласуване на номинацията, отново с 20 на 4 гласа в полза на Гешев. На 26 ноември, президентът се срещна с Иван Гешев в президентството и след това обяви пред медиите, че ще подпише указа за назначаването му. В средата на декември Иван Гешев встъпи в длъжност като главен прокурор на България, като в словото си посочи, че прокуратурата трябва да отговори на обществените очаквания за повече справедливост.\r\nВ началото на 2019 г., през месец, се разви скандалът \"Апартаментгейт\". Той започна след журналистически материали за закупени от политици апартаменти на цени по-ниски от пазарните. Сред засегнатите от скандала бяха председателят на парламентарната група на ГЕРБ Цветан Цветанов, зам.-министърът на спорта Ваня Колева, министърът на правосъдието Цецка Цачева и заместник-министърът на енергетиката Красимир Първанов, пише БТА.\r\nВсички те подадоха оставки. Случаят обаче доведе и до други медийни публикации за имоти, а именно - къщи за гости, построени с евросредства. След проверка беше установено, че има множество нарушения, при които къщи за гости не се използват по предназначение. Заместник-министърът на икономиката Александър Манолев подаде оставка, тъй като беше свързан с подобен случай. Той се сдоби и с обвинение от прокуратурата. Злоупотреби с евросредства бяха установени и в ДФ \"Земеделие\", което пък доведе до оставката на министъра на земеделието, храните и горите Румен Порожанов.\r\nИмотните скандали засегнаха и председателя на Комисията за противодействие на корупцията и за отнемане на незаконно придобитото имущество /КПКОНПИ/ Пламен Георгиев. Покрай \"Апартаментгейт\" стана известно, че Георгиев има над апартамента си барбекю и сауна, върху тераса, която се води обща част на живущите в блока. Случаят доведе до временното оттегляне от поста на Георгиев, а след това и до оставката му. Малко по-късно той беше назначен за консул на България във Валенсия.\r\nНа 19 ноември ГЕРБ и Обединени патриоти предложиха действащият все още главен прокурор Сотир Цацаров за председател на КПКОНПИ. От ПГ на \"Воля\" номинираха народния представител Симеон Найденов за поста. Цацаров беше избран от депутатите на 11 декември със 165 гласа \"за\", против него гласуваха само 30 депутати от опозицията. Веднага след това той депозира оставка като главен прокурор, ВСС я гласува, а президентът подписа указа за освобождаването му. Това доведе до възможността Иван Гешев да встъпи в длъжност като главен прокурор още на 18 декември, вместо да изчака официалния край на мандата на Цацаров - 10 януари.\r\nПроцедурата за избор на главен прокурор повдигна дебата за промени в Конституцията в частта за съдебната власт и конкретно в прокуратурата. За това допринесоха и препоръките на Венецианската комисия, които правителството обяви, че ще изпълни изцяло. Една от основните препоръки беше да се създаде механизъм за независимо разследване на главния прокурор. Правителството прие предложение това да се прави от завеждащия отдел \"Инспекторат\" към Върховна касационна прокуратура, върху актовете на когото обаче главният прокурор да не може да упражнява надзор за законност. Предстои парламентът да вземе решение по този въпрос. Всичко това обаче доведе до иницииран от държавния глава Румен Радев дебат за конституционни промени в частта за съдебната власт. Президентът обяви, че след края на дебатите ще внесе предложение за промени.\r\nДебат в обществото породи и предсрочното освобождаване от затвора на австралиеца Джок Полфрийман, осъден за убийството на студента Андрей Монов. През септември с определение на Софийския апелативен съд Полфрийман беше освободен. Веднага след това той беше отведен в Центъра за настаняване на чужденци в Бусманци, поради липса на лични документи. През това време главният прокурор поиска от ВКС да възобнови делото за предсрочното освобождаване на Полфрийман. Австралиецът напусна центъра в Бусманци на 15 октомври, но беше задължен ежеседмично да ходи да се подписва в районно управление на МВР, докато издадената му забрана за напускане на страната не отпадне.\r\nДруг ключов случай от 2019 г., със сериозен обществен отзвук, беше хакерската атака срещу НАП, при която в интернет пространството \"изтекоха\" различни по вид лични данни на милиони български граждани. Те бяха предоставени на няколко медии от анонимен подател. Задържани и обвинени за случая бяха собственикът на фирма ТАД груп, неговият служител Кристиян Бойков и търговският директор на фирмата. Бойков беше обвинен в кибертероризъм, а другите двама в подбудителство.\r\nПрокуратурата привлече отново общественото внимание в началото на септември и с обявлението, че разследва председателя на сдружение \"Русофили\" Николай Малинов за шпионаж. На него му бяха повдигнати обвинения, а руският гражданин ген. Леонид Решетников получи забрана за влизане в България, като свързано лице по този случай. Малинов беше пуснат под парична гаранция. В края на октомври прокуратурата уличи и служител на руското посолство у нас в шпионаж. Малко след това той беше отзован от своята държава.\r\nПрез цялата година действията на Спецпрокуратурата бяха във фокуса на обществото. В края на януари бяха повдигнати обвинения за пране на пари на депутата от БСП Елена Йончева. Според прокуратурата парите са били източени от КТБ чрез офшорна сметка.\r\nПри друг случай, на 7 март, Ветко и Маринела Арабаджиеви бяха арестувани в близост до Барселона. По-късно те бяха екстрадирани у нас и им бяха повдигнати обвинения за данъчни измами, престъпно укриване на данъци и изпиране на пари. Задържан беше и синът им Вълчо Арабаджиев, който също се сдоби с обвинение. На 19 декември прокуратурата внесе в съда обвинителен акт, като се очаква делото срещу Арабаджиеви да започне в началото на 2020 г.\r\nСедмица преди местните избори, на 22 октомври, петима души бяха задържани, сред които и кметът на Несебър Николай Димитров. Те са разследвани за нарушаване на изборни права. Въпреки задържането си Димитров беше избран отново за кмет на Несебър. Съдът го остави за постоянно в ареста, а след това той беше конвоиран до общината на морския град да се закълне като кмет. Малко след Коледа съдът пусна от ареста Димитров под гаранция.\r\nВ края на годината прокуратурата и МВР започнаха разследване и на причините за водната криза в Перник. На 27 декември главният прокурор Иван Гешев взе на специален надзор досъдебните производства за водната криза. Икономическа полиция също се зае със случая.\r\nПрез 2019 г. се стигна и до присъда по делото срещу Десислава Иванчева, Биляна Петрова и Петко Дюлгеров. Те бяха задържани при зрелищна акция в центъра на София през 2018 г. Съдът призна Иванчева за виновна, че е поискала подкуп, а Петрова за виновна, че я е улеснила. Двете жени получиха съответно присъди от 20 и 15 г. затвор. Третият подсъдим по делото Петко Дюлгеров получи 12 години затвор за това, че уговорил срещата и е участвал в уговарянето на подкупа. В обяснението си към присъдата съдебният състав посочи, че делото има определен политически нюанс, който е взет предвид. Делото продължава да се води на втора инстанция.\r\nВ работата на МВР основни предизвикателства през изминалата година бяха инцидентите по пътищата и футболните хулигани. По темата с пътния травматизъм предстоят нови промени в Закона за движение по пътищата през следващата година. МВР отчете и по-висока събираемост на глобите за нарушения на водачите.\r\nНивата на пътни инциденти със загинали и ранени обаче приблизително се запазват, отчете министерството.\r\nПрез годината бяха разбити няколко групи за телефонни измами в Северна България. При една от тях \"Ало измамници\" от България и Румъния бяха арестувани при специализирана полицейска акция. В следващите месеци от МВР отчетоха сериозен спад при този вид измами.\r\nГодината беше белязана и от сериозен инцидент в столичната болница \"Пирогов\". На 27 ноември двама мъже - на 55 и 68 години загинаха при пожар. Близо 100 човека от Второ вътрешно отделение на лечебното заведение бяха евакуирани. При инцидента 15 души бяха леко обгазени.\r\nВ работата на МВР през тази година се открои и задържането на двама души за убийството на възрастна двойка открита край Негован през август. Освен случаите на разкрити виновници за насилие, полицията проведе множество акции срещу разпространението на наркотици и по линия на акцизните стоки.\r\nЗа първи път с най-високото отличие \"Полицай на годината\" беше удостоен граничен полицай. Бисер Чаушев от Момчилград беше награден за редицата успешни действия по опазване на границата, като той е успял да пресече незаконното влизане у нас на много мигранти.", "date": "2019.12.31", "title": " \"Апартаментгейт\", Полфрийман: Промени в правосъдието белязаха 2019 г."}
{"url": "https://www.dnes.bg/index/2019/12/31/4-prichini-za-podut-stomah.434454", "text": "Бъдни вечер и Коледа вече отминаха и много от хората усещат тежест в корема или пък стомахът им е подут. Повечето от нас го отдават на преяждането през почивните дни, но този проблем може да е свързан и с нещо съвсем друго. Ако често усещате, че имате стомашен дискомфорт и нещо ви тежи, то има вероятност да прекалявате с определени храни, които затормозяват организма ви. \r\n \r\nИнтересното е, че и здравословните ястия могат да причинят такъв стомашен дискомфорт. Експерти съветват да се стои далеч от някои групи ястия, за да се чувстваме по-добре и да ни е по-леко на стомаха. Вижте кои са те:\r\n\r\n\r\n \r\nОбщоизвестно е, че кръстоцветните зеленчуци като броколи, зеле, брюкселско зеле и карфиол са едни от най-хранителните и богати на антиоксиданти храни. Те обаче имат и лошо влияние върху организма и често предизвикват подуване на стомаха. \r\n \r\nТази група съдържа в себе си рафиноза - несмилаем въглехидрат, който преминава през храносмилателната система без да се разгражда. Той стига до дебелото черво, където бактериите се хранят с него и така започват да се отделят газове и се подува стомахът.\r\n \r\nАко сте големи почитатели на тези зеленчуци, не се притеснявайте! Не трябва напълно да ги изключите от менюто си, а просто леко да ги задушите или пък да ги сготвите. Така те могат да се дъвчат по-лесно, за да се разпаднат на малки частици и да бъдат лесно смилаеми за организма. \r\n \r\n\r\n \r\nСмутита се превърхана в огромен хит през последните няколко години. Някои от учените ги наричат и \"супер сокове\", тъй като те съдържат в себе си голямо количество витамини, минерали, протеини, мазнини и фибри. Това дава на организма нужната енергия за работа през деня и усилени тренировки във фитнеса.\r\n \r\n\r\n                \n                \n                 ", "date": "2019.12.31", "title": "4 причини за подут стомах"}
{"url": "https://www.dnes.bg/sofia/2019/12/31/zasileni-merki-za-sigurnost-za-koncerta-v-sofiia.434522", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЗасилени мерки за сигурност и ограничения на движението се въвеждат в столицата заради новогодишния концерт и изградената сцена на площад \"Княз Александър Батенберг\". \r\n\r\nЩе се влиза от осем пропускателни пункта, строго охранявани от органите на реда. Няма да бъдат допускани хора, носещи твърди предмети, стъклени бутилки, оръжия, алкохол и пиротехника. \r\n\r\nСлед 15.00 ч. днес до 06.00 ч. на 1 януари движението по бул. \"Цар Освободител\" ще бъде ограничено. Паркирането в района ще е забранено до 11.00 ч., съобщи \r\n\r\nОт Столичната община ще предоставят безплатен градски транспорт за жителите и гостите на София. Графикът може да бъде проверен в сайта на общината.\r\n ", "date": "2019.12.31", "title": "Засилени мерки за сигурност за концерта в София"}
{"url": "https://www.dnes.bg/stranata/2019/12/31/novogodishnata-nosht-shte-e-bez-valeji-mejdu-minus-1-i-4-c.434523", "text": "През новогодишната нощ облачността ще бъде значителна, средна и висока, но ще се задържи почти без валеж. Вятърът ще се ориентира от северозапад, ще се усили и с него ще започне да нахлува студен въздух. \n\r\nКъм полунощ температурите все още ще са високи - между минус 1 и 4 градуса, в София около 0 градуса. Минималните сутринта ще бъдат между минус 3 и 2 градуса.\n\r\nУтре над страната ще има променлива облачност, над много райони често намаляваща до слънчево. Ще духа до умерен северозападен, в Източна България временно силен северен вятър, с който ще продължи да нахлува студен въздух. Максималните температури ще бъдат между 3 и 8 градуса. \n\r\nНад Черноморието ще има променлива облачност, значителна в сутрешните часове. Ще духа умерен, временно силен северен вятър. Максималните температури ще бъдат между 6 и 8 градуса, температурата на морската вода е между 9 и 11 градуса. Вълнението на морето ще бъде 3 - 4 бала.\n                    \n                    \n                \n                \n                \n                \r\nНад планините по-значителна облачност ще има в сутрешните часове, когато на отделни места ще превали слаб сняг. През деня облачността ще намалее до слънчево време. Ще духа силен и бурен северен вятър. Максималната температура на височина 1200 метра ще бъде около 0 градуса, на 2000 метра - около минус 7 градуса.\n\r\nВ четвъртък и петък над по-голямата част от страната ще бъде предимно слънчево. По-значителна облачност ще има над източната половина от страната. В петък преди обяд на места в равнините и котловините ще има ниска облачност или мъгла. Вятърът от север-северозапад ще отслабне до умерен. Температурите ще се повишат и през втория ден максималните ще бъдат между 5 и 10 градуса, а минималните - между минус 5 и 0 градуса. \n\r\n ", "date": "2019.12.31", "title": "Новогодишната нощ ще е без валежи, между минус 1 и 4°C"}
{"url": "https://www.dnes.bg/politika/2019/12/31/borisov-vsichki-kmetove-sa-mi-liubimi-i-ednakvi.434524", "text": "Само един месец от четирите години се занимавам с избори, после – всички кметове са ми любими и еднакви, заяви министър-председателят Бойко Борисов в община Руен, където се срещна с представители на местната власт.\r\n \r\nКметът на Руен Исмаил Осман благодари за подкрепата, която правителството оказва на общините и по-специално по отношение на инфраструктурните проекти. Конкретно за населените места в рамките на община Руен кабинетът е отпускал средства за ремонти на улици и за изграждане на спортни обекти, съобщи правителствената пресслужба. \n\r\n„Нали искаме да задържим хората тук, а не да идват в София или Бургас. Виж каква красота е. Така че – уважавайте се, помагайте си“, добави премиерът Бойко Борисов.\r\n \r\nМинистър-председателят пое ангажимент да бъдат ускорени дейностите по строително-ремонтните работи на пътя Айтос – Провадия. Проектът се финансира от Оперативна програма „Региони в растеж“ 2014-2020 г. \n                    \n                    \n                \n                \n                \n                \r\nАйтоският проход е най-удобната и бърза връзка за шофьорите от Варненска област с автомагистрала „Тракия“. Премиерът Борисов изтъкна, че се работи усилено по множество инфраструктурни обекти в страната, като специално акцентира върху АМ „Хемус“ и АМ „Струма“. „Хемус е жизненоважен. Обещавам и ще го правим!“, категоричен беше премиерът.\n\r\n ", "date": "2019.12.31", "title": "Борисов: Всички кметове са ми любими и еднакви"}
{"url": "https://www.dnes.bg/politika/2019/12/31/otkriha-renoviranata-sportna-zala-v-aitos.434526", "text": "\"Изказвам възхищението си към треньорите! Това, което вие и децата сте направили, е фантастично. Желая ви много здраве и високо спортно майсторство\", заяви министър-председателят Бойко Борисов при официалното откриване на реновираната и разширена спортна зала \"Аетос\" в град Айтос, съобщиха от правителствената информационна служба.\n\r\nЗалата е построена в началото на 70-те години и досега не е ремонтирана основно. За целта с Постановление на Министерския съвет са отпуснати близо 1,5 млн. лв. Това е позволило съоръжението да бъде разширено с 350 места и да бъде построена нова зала за борба.\n\r\nОт правителствената служба припомнят, че досега спортната зала е давала възможност на 150 деца да тренират волейбол и баскетбол. Сега техният брой ще се увеличи до над 200. Направен е ремонт на съблекалните, отоплителните системи, електрониката. Таблата отговарят на изискванията на световните спортни организации. В тази връзка Община Айтос за първи път спечели провеждането на Държавното първенство по акробатика през 2020 г., се посочва в съобщението.\n                    \n                    \n                \n                \n                \n                \r\nКметът на града Васил Едрев заяви по време на откриването, че Айтос е град, който ражда спортисти, а в тази зала се създават шампиони.\n\r\n ", "date": "2019.12.31", "title": "Откриха реновираната спортна зала в Айтос"}
{"url": "https://www.dnes.bg/index/2019/12/31/praznichen-grim-za-nova-godina-v-niakolko-lesni-stypki.434505", "text": "Готови ли сте за посрещането на Новата година? Ако вече сте си приготвили тоалета, бижутата и имате идея за прическа, е време да помислите за грима. Най-добре е да се доверите на професионалист, за да бъдете неотразима в празничната нощ, но все пак това струва пари. А и в последния момент е трудно да си намерите свободен час. \r\nИдваме ви на помощ с една техника, която може да изпробвате у дома и така се гримирате сами за партито. При това много бързо и с малко козметика. Така ще разнообразите еднообразното поставяне на сенки и спирала - с малко блясък, който всяка жена трябва да има по себе си в новогодишната нощ.\r\nТози начин на гримиране е кръстен \"сълзите на русалката\". Всички знаем колко изразителни очи имат Малката Русалка и други подобни героини, плуващи със своите опашки. Докато преди се опитвахме да копираме визията им по Хелоуин, сега може да използваме част от техния приказен грим. \r\n                \n                \n                Техниката се нарича така, защото се поставят сенки на слъзните канали, които обикновено остават небоядисани. Надолу продължаваме с друг, основен нюанс. Акцентът - блясъкът, трябва да остане в ъгълчетата на очите. \r\n\r\n ", "date": "2019.12.31", "title": "Празничен грим за Нова година в няколко лесни стъпки"}
{"url": "https://www.dnes.bg/notifikacii/2019/12/31/novogodishen-ujas-v-avstraliia-zaradi-pojarite.434525", "text": "Десетки хиляди хора в Югоизточна Австралия преживяха ужас в новогодишната нощ, след като се оказаха обградени от горски пожари, съобщиха австралийските власти, цитирани от ДПА.\n\r\nМобилните телефони, интернет връзките и електричеството излязоха извън строя по южното крайбрежие на щата Нов Южен Уелс заради паднали кули и електропроводи, заяви щатската пожарна.\n\r\nНад 4000 души се оказаха блокирани по плажовете с падането на нощта в Маракута, щата Виктория, където пожарите продължават да заплашват крайбрежния град. Всички пътища от и за района са затворени заради пожарите, заявиха службите за спешна реакция във Виктория.\n\r\n\"Като във военна зона е\", такова сравнение за положението направи Айлийн Оукс, жителка на град Бейтманс Бей, пред австралийската телевизия. Бейтманс Бей от повече от два дни е откъснат от света заради пожарите, което принуди хората да търсят безопасност на плажа.\n                \n                \n                \r\nНад 350 км от магистралата за Сидни е затворена заради пламъците, заяви полицията.\n\r\nНа помощ на блокираните в крайбрежните градове бяха извикани военните.\n\r\nПрез утрешния ден ще бъдат използвани военноморски амфибийни транспортни кораби и военни хеликоптери, за да превозят храна, вода и медицинска помощ за откъснатите градове и да евакуират тези от хората там, които пожелаят да се евакуират, заяви австралийското министерство на отбраната.\n\r\nАвстралийската метеорологична служба съобщи, че в западните части на Сидни температурите през днешния ден са достигнали 46 градуса, но се очаква пожарникарите да получат известна глътка въздух в първите дни на новата година, защото в четвъртък и петък времето ще стане малко по-благосклонно.\n\r\nНо в края на седмицата се очаква температурите отново да достигнат 40 градуса и повече.\n\r\nВъпреки сложната обстановка с пожарите в Нов Южен Уелс над един милион души посрещнаха новата година в пристанището на Сидни и околността, откъдето станаха свидетели на традиционната зрелищна заря над знаковите забележителности на най-големия австралийски град, предаде Асошиейтед прес, цитирана от БТА.\r\n ", "date": "2019.12.31", "title": "Новогодишен ужас в Австралия заради пожарите"}
{"url": "https://www.dnes.bg/index/2019/12/31/godinata-v-snimki-dekemvri-2019.433509", "text": "\n\r\nВ продължение на 12 поредни дни, от 20 декември до днес, екипът на Dnes.bg събираше за вас най-интересните и любопитни снимки от отминаващата си година.\r\n\r\nВ последния ден на 2019-та, броени часове преди да вдигнем празнична наздравица, нека се разделим с годината с най-любопитните и щури снимки от зимния коледен декември.\r\n\r\nА ако искате още усмивки от отминаващата си година, \r\n\r\n", "date": "2019.12.31", "title": "Годината в снимки: Декември 2019"}
{"url": "https://www.dnes.bg/index/2019/12/31/shte-se-poiavi-li-voennopoliticheski-syiuz-rusiia-iran-kitai.434411", "text": "В северната част на  започна военно учение на Русия, Иран и Китай с кодово име \"Пояс за морска сигурност\". Маневрите обхващат площ от 17 000 квадратни километра и досега не са провеждани в такъв формат - Русия и Китай отдавна организират съвместни учения, но Иран е включен в тях за пръв път. Това е първата специфична черта на ситуацията, пише Станислав Тарасов, РЕГНУМ. Ето и втората: тристранното военноморско учение протича на фона на познатото напрежение в отношенията между Иран и САЩ.\n\r\nПрез Арабско море, свързано чрез Ормузкия проток с Персийския залив; северната част от Индийския океан е сред районите, ключови за световната търговия. Под този предлог впрочем, обвинявайки Иран във всевъзможни грехове, американците се опитват да лансират идеята за военноморска коалиция, която \"да защитава\" корабоплаването в региона. \n                \n                \n                \r\nПрез лятото, например, Вашингтон заяви, че формира под своя егида Международна коалиция за сигурност по море (Ай Ем Ес Си). През ноември това обединение осъществи военноморската операция Sentinel за придружаване на кораби през Ормузкия проток. Но както твърди Блумбърг, \"Ормузката криза показва, че алиансите на САЩ са слаби, тъй като никоя от европейските страни не желае да се превърне в заложник на ситуация извън своя контрол, а те нямат готовност за самостоятелни инициативи\".\n\r\n\"От трите водещи европейски военни сили - Франция, Германия и Великобритания -  - пише Блумбърг. - Страната получава повечето си петрол от Русия и други държави, които не го доставят през този регион, затова енергийната й сигурност не зависи от тамошните безредици и кризи.\" \n\r\n нейният най-голям доставчик е Саудитска Арабия. Така че за разлика от Германия интересите й са пряко свързани с този регион. Париж обаче избягва риска да бъде въвлечен в още една война, водена от американците в Близкия изток. В този аспект трансатлантическият алианс се пръска по всички шевове. Междувременно и Русия представи собствена концепция за колективна сигурност в зоната на Персийския залив, а през есента свои идеи предложи Иран.\n\r\nСлед това. Сега той подчертава, че учението не е насочено срещу трети страни, че то \"не бива да се тълкува в геополитическа насока\". Но както и да завърташ нещата, ситуацията в региона остава напрегната - на фона на изострянето на отношенията на Иран със САЩ и Саудитска Арабия, особено след неотдавнашните необяснени инциденти в Оманския залив и Ормузкия проток. \n\r\nДнес . И Пентагонът - \"за да не стане нещо\", както е думата - изтегли от Персийския залив ударната си корабна група от Пети оперативен флот на САЩ начело със самолетоносача \"Ейбрахам Линкълн\". Изглежда, в близките седмици, чак щом приключи учението \"Пояс за морска сигурност\", на нейно място трябва да пристигне група американски кораби, водена от самолетоносача \"Хари Труман\".\n\r\nПентагонът обаче заяви, че ще следи хода на учението. Че какво друго му остава? Защото маневрите със сигурност представляват реакция след засилването на военната му дейност в региона. Освен това Вашингтон започна да осъзнава, че Техеран няма да остане сам срещу него, че иранците имат сериозни партньори, готови да ги подкрепят. \n\r\nИ още нещо специфично. . Друг от участниците, Анкара, пише турското издание \"Йени акит\", \"се въздържа от съвместни военни учения с Иран, предпочитайки за целта Пакистан, при все че гарантирането на сигурността в Ормузкия проток спада към националните й интереси\". Тъкмо затова Турция не кани Иран на общи учения в Източното Средиземноморие, а Иран не кани Турция на учения в Ормузкия проток.\n\r\nСъщевременно Анкара проучва възможността да покани Иран на съвместни учения в Средиземно и в Черно море, разглеждайки и възможността за създаване на нови съюзи. Според \"Йени акит\", \"ако САЩ не успеят да се разберат с Турция за безопасна зона в Сирия или наложат санкции в рамките на CAATSA заради покупката на С-400, Анкара с цел да направи още по-решителен ход може да обмисли възможността за общи учения с Иран\". \n\r\nДнесКакто подчертава изданието \"Сабах\", тази страна, \"разположена на транзитния маршрут между глобални енергийни басейни, може да стане ново потенциално огнище на напрежение в Близкия изток, защото, без да бъде обуздана, няма как да бъдат обкръжени Китай, Русия и Иран\". В смисъл, щом Турция има подкрепата на Китай, Русия, Венецуела и дори на Иран. Така че \n\r\nДали обаче това ще предизвика появата на ? Още е рано да се прецени. А засега американското издание \"Дипломат\" регистрира промяна в съотношението на силите и в Близкия изток, и в Югоизточна Азия - движение \"встрани от САЩ\", което неизбежно ще доведе до появата на нови регионални съюзи. \r\n \r\n/БТА/\r\n ", "date": "2019.12.31", "title": "Ще се появи ли военнополитически съюз Русия-Иран-Китай?"}
{"url": "https://www.dnes.bg/index/2019/12/31/pokreklo-polovka-po-selski-s-kakvi-gozbi-siadat-na-masata-v-severozapada.434451", "text": " Яли ли сте еце на рътия? А знаете ли какво е покрекло? Може би само сте чували колко вкусна е пилешката саламура, но опитвали ли сте половка по селски? Е, ако до небцето ви не е достигало нито едно от тези традиционни ястия, задължително трябва да посетите някое заведение в Северозапада. Това, което ги обединява е един монтанчанин, който събира рецептите за приготвянето им, за да прослави онова, с което се хранят по неговия край. \r\n \r\n\r\n \r\nГньетани чушки с боб, домашната питка, сладък ошав и тиквеник. На другия ден свинско месо, кисело зеле и не на последно място - хубави вино и ракия. С тези вкусотии семейството на Иван празнува Бъдни вечер и Коледа в село Мокреш, Монтанско. Неговата маса обаче е твърде различна – не само защото е на хиляди километри от тях, не заради това, че не може да си сготви, а поради простата причина, че е на работа – в един от най-големите увеселителни паркове в Германия. \r\n \r\n\r\n \r\n\r\n \r\nИван завършва Технически университет София, но  инженерната професия така и не успява да го привлече. По думите му, по негово време имало глад за инженери, а сега по-скоро се намират доста гладни инженери. \r\n \r\n„Светът гладува, Грета едвам сколасва горката. А някой трябва да го храни, засега сме милиард индийци и аз... Шегувам се“, казва готвачът по призвание. Висшата математика така и не му помага в живота, затова се преориентира:\r\n \r\n\r\n \r\nСавов си спомня, че все пак се интересувал от готвене още като дете, но първите му опити не завършили добре: \r\n \r\n„На 6-7 години исках да си направя класика - „яйце на хартия“ или както му казваме у Мокреш - „еце на рътия\". Почти не запалих къщата на село, баба ми ме нашляпа и добре, че нямаше норвежци, че животът ми щеше да се развие по друг начин“, смее се той. \r\n \r\n\r\n \r\nНа един свой рожден ден той получава готварска книга – от неговия френски заместник- главен готвач Юен. Разглеждайки различни рецепти от провинция Бретан, се сеща за своето родно място и решава да напише книга.\r\n \r\n\r\n ", "date": "2019.12.31", "title": "Покрекло, половка по селски... С какви гозби сядат на масата в Северозапада?"}
{"url": "https://www.dnes.bg/stranata/2019/12/31/myj-e-zaginal-pri-pojar-v-karavana-v-burgas.434529", "text": "Мъж е загинал при пожар в каравана, разположена близо до блок в комплекса \"Меден рудник\" в Бургас. Инцидентът е станал около 15,30 часа днес. Това съобщиха от Областната дирекция на МВР в града.\r\n\r\nСвоевременно към мястото се е отправил полицейски автопатрул и един противопожарен автомобил с четирима огнеборци. След потушаването на пожара в караваната е открито тяло на мъж. \r\n\r\nУстановено е, че това е 59-годишния обитател на караваната, самотноживеещ. Мъжът е бил със зрителен дефицит. \r\n\r\nПричините за инцидента са в процес на изясняване. По случая е образувано досъдебно производство.\r\n\r\nОт полицията съобщиха и за потушен пожар в обедните часове в Морската градина на Бургас. Инцидентът е станал в района на Летния театър. Там са горели сухи храсти и листа. Причините за пожара към момента не са известни, предаде БТА.\r\n ", "date": "2019.12.31", "title": "Мъж е загинал при пожар в каравана в Бургас"}
{"url": "https://www.dnes.bg/index/2019/12/31/perfektna-koja-za-nova-godina-eto-kak-da-se-pogrijite-za-neia.434426", "text": "Декември е месецът с най-много празници. Освен около Бъдни вечер и Коледа, много хора не работят в дните до Ивановден. А многото почивни дни вещаят похапване на вкусни гозби, пийване на повечко алкохол, филмови маратони с любимия човек и излежаване с часове. Въпреки че за някои това е идеалната ваканция, за други означава повече излишни килограми, торбички под очите и умора.\r\n \r\nПрекаляването със спиртните напитки, купонясването и недоспиването, което върви с него, се отразяват зле на кожата, за която трябва да се погрижите. Все пак идва Нова година и всеки иска да изглежда перфектно в празничната нощ. \r\n \r\nДекември е официалният парти месец в годината и докато се подготвяте за последното парти на годината и десетилетието, вие искате да изглеждате абсолютно най-добре. Да, има грим, но също така трябва да подготвите кожата си.\r\n\r\n\r\n \r\n\r\n \r\nХубавото на почивните дни е, че не бързате за никъде, излежавате се и не е нужно да носите грим, докато си стоите с пухкавата пижама на дивана. Но това не означава, че не трябва да почиствате лицето си всеки ден както обикновено. От една страна е хубаво да не отмивате естествените масла, но от друга, дори и да си стоите у дома, кожата също се омазнява и замърсява. Ето защо не си лягайте без да почистите лицето и нанесете хидратиращ/регенериращ крем. \r\n \r\n\r\n \r\nМоже би не сте очаквали да ви караме да спортувате през почивните дни, но все пак движението е много важно за тена ви. Ако не сте си показвали носа навън от няколко дни насам, облечете се и си направете една кратка разходка на снега. Така ще подобрите кръвообращението в тялото и направите кожата на лицето по-сияйна и румена. Джогингът или изкачването на стълбите в блока също вършат работа. \r\n \r\n", "date": "2019.12.31", "title": "Перфектна кожа за Нова година - ето как да се погрижите за нея"}
{"url": "https://www.dnes.bg/crime/2019/12/31/zadyrjaha-jena-opitala-da-podkupi-policeiski-inspektor.434533", "text": "Окръжна прокуратура-Пловдив привлече като обвиняема и задържа 40-годишната Г.П. по бързо производство за подкуп, съобщиха от пресцентъра на прокуратурата. \n\r\nПо данни на магистратите на 30 декември жената е дала 2 000 лева на длъжностно лице - инспектор в отдел \"Икономическа полиция\" при ОД на МВР-Пловдив, за де не извърши действия по служба - качествена и обективна проверка по преписка за документи престъпления.\n\r\nОбвиняемата Г.П. е била повикана в отдел \"Икономическа полиция\" за установяване на факти по преписка на Районна прокуратура-Пловдив, по която се извършва предварителна проверка за документни престъпления. \n\r\nТя е представила допълнителни документи по случая в найлонов плик, като между два от тях поставила сумата от 2 000 лева, за да не бъде довършена проверката срещу нея, уточняват от прокуратурата. \n                    \n                    \n                \n                \n                \n                \r\nСлужителят на МВР не взел парите и веднага уведомил дежурния разследващ полицай.\n\r\nОбвиняемата Г.П. е задържана за срок от 72 часа с постановление на наблюдаващия прокурор от Окръжна прокуратура - Пловдив. Бързото производство ще приключи в законния срок.\r\n/БТА/\r\n ", "date": "2019.12.31", "title": "Задържаха жена, опитала да подкупи полицейски инспектор "}
{"url": "https://www.dnes.bg/world/2019/12/31/protestirashtite-v-honkong-pomrachiha-praznichnoto-nastroenie.434530", "text": "Протестиращите в Хонконг образуваха гигантски живи вериги и организираха шествия в търговски центрове броени часове преди настъпването на Новата година с призив към хората да не се отказват и да се борят за демокрация и през 2020 г., предаде Ройтерс.\n\r\nПолицията беше мобилизирана за потушаване на евентуални безредици, а прочутата новогодишна заря в мегаполиса за първи път бе отменена от съображения за сигурност. Светлинно шоу, наречено \"Симфония от светлини\", е планирано да я замени. То включва прожекции върху най-високите небостъргачи на града след отброяването на последните минути преди настъпването на Новата година.\n\r\nС настъпването на новогодишната нощ хиляди протестиращи с маски, много от които облечени в черно, образуваха живи вериги по тротоарите на няколко района на Хонконг. На \"Нейтън роуд\", важна пътна артерия на полуостров Коулун, живата верига от протестиращи се разгърна по протежението на няколко километра, като демонстрантите светеха с мобилните си телефони, под одобрителните звуци на клаксоните на преминаващите автомобили и автобуси. Те бяха снимани от туристите. Някои протестиращи носеха плакати с надпис:\"Да продължим да се борим заедно през 2020 г.\"\n\r\nДесетки протестиращи положиха също така цветя в близост до метростанцията \"Принц Едуард\", която стана сцена на едни от най-острите сблъсъци с полицията това лято, отбелязва Ройтерс, цитирана от БТА.\n\r\n ", "date": "2019.12.31", "title": "Протестиращите в Хонконг помрачиха празничното настроение"}
{"url": "https://www.dnes.bg/world/2019/12/31/praznuvaneto-na-nova-godina-zapochna-s-foierverki-molitvi.434536", "text": "С поздравления, молитви, фойерверки и сълзи редица страните от Азиатско-Тихоокеанския регион отпразнуваха настъпването на Нова година, предаде Асошиейтед прес.\n\r\nКирибати - държава, разпростираща се върху 3200 коралови атола - бе сред първите, влезли в 2020 г. Тя е на предна линия в борбата срещу климатичните промени, заплашена от суша и повишаването на морското равнище.\n\r\nВ Самоа посрещнаха Нова година в по-мрачно настроение от обичайното, въпреки че в полунощ небето над столицата Апия бе озарено от фойерверки. Епидемия от морбили в края на тази година отне живота на 81 човека, предимно малки деца, в островната държава. В страната с население от малко под 200 000 души бяха регистрирани над 5600 случая на заразата.\n                    \n                    \n                \n                \n                \n                \r\nВ Сидни в Австралия над един милион души се събраха по традиция в зоната на пристанището и околните райони, за да се насладят на традиционната новогодишна заря и да забравят за малко за опустошителните пожари, обхванали страната от септември насам. Зарята в Сидни обаче закъсня с 15 минути заради силния вятър. На много други места в страната заради пожарите и смога, който те причиняват, зарята за Нова година бе отменена.\n\r\nВ големите градове на Нова Зеландия също настъпването на Нова година бе отбелязано със заря. Жителите на островната държава се радват да приключат с една година, белязана от трагедии. На 15 март мъж застреля 51 души в две джамии и рани още десетки хора в Крайстчърч на Южния остров. Този месец пък изригването на вулкан на туристическия остров Уайт отне живота на най-малко 19 души.\n\r\nВ Хонконг, мегаполиса, белязан тази година от големи продемократични протести, нямаше традиционна заря, а имаше поредна протестна инициатива - жива верига. За утре е планиран нов протест.\n\r\nВ Япония хората се събират в храмовете, за да се помолят за успех през новата година. Тя е първата от новата ера Рейва, белязала възкачването на престола на император Нарухито.\r\nВ Индонезия десетки празнуващи се събраха по улиците на Джакарта въпреки проливния дъжд в очакване на зарята. Агенцията по вулканология обаче предупреди за евентуално изригване на вулкана Анак Кракатау. Миналата година той изригна точно преди Коледа и предизвика цунами, което уби над 430 души.\n\r\nВ Южна Корея хиляди хора също изпълниха улиците на Сеул, за да присъстват на церемонията по биене на стара камбана точно в полунощ близо до кметството. Традицията за биене в новогодишната нощ на \"камбаната на мира\" в парк близо до демаркационната линия със Северна Корея бе отменена заради карантината, въведена заради епидемия от африканска чума по свинете.\n\r\nПразнуването на Нова година започна и в най-отдалечените райони на Русия, която се разпростира на 11 часови зони.\r\n \r\n/БТА/\r\n ", "date": "2019.12.31", "title": "Празнуването на Нова година започна – с фойерверки, молитви"}
{"url": "https://www.dnes.bg/blizak-iztok/2019/12/31/nahluha-v-kompleksa-na-posolstvoto-na-sasht-v-bagdad.434518", "text": "Десетки гневни привърженици на шиитски милиции нахлуха в комплекса на американското посолство в Багдад, след като разбиха портал и подпалиха приемна. Това наложи да бъде използван сълзотворен газ, чута бе и стрелба от огнестрелно оръжие, предаде Асошиейтед прес.\n\r\nРепортер на Асошиейтед прес от мястото на събитието разказа, че е видял в комплекса да се издигат пламъци, както и че е видял най-малко трима американски войници на покрива на основната сграда на посолството с насочени към протестиращите оръжия.\n\r\nПротестиращите, много от които са с униформи на милиции, влезли в комплекса, след като разбили портала за автомобили. След като навлезли в комплекса, те тръгнали по коридор вътре в него, но след около пет метра спрели и сега са на около 200 м от основната сграда.\n\r\n                    \n                    \n                \n                \n                \n                Засега не е ясно дали служителите на дипломатическата мисия са в нея или са евакуирани.\n\r\nПротестиращите закачиха на стената транспарант, на който пише: \"Америка е агресор\". Към протестиращите се присъединиха и командири на военни фракции, верни на Иран, отбелязва Асошиейтед прес. Сред тях беше Хади ал Амири, водач на действащите със санкцията на иракската държава Сили за народна мобилизация, съставени от подкрепяни от Иран милиции.\n\r\nИракският вътрешен министър Ясин Ясири в един момент също се появи пред посолството, за да огледа обстановката. Пред Асошиейтед прес той заяви, че премиерът е предупредил, че американските удари по шиитските милиции ще имат сериозни последствия.\n\r\nЯсири допълни, че ще бъдат изпратени още служители на силите за сигурност, за да отделят протестиращите от сградата на посолството, индикация, че иракските военни няма да се намесват, за да разпръсват тълпата със сила, отбелязва Асошиейтед прес.\n\r\nПред посолството има и палатки на стотици гневни протестиращи. Засега няма данни за пострадали.\n\r\nВ района, часове след избухването на насилието, пристигнаха бронирани автомобили с около 30 иракски войници. Те се разположиха около стената на комплекса, но не близо до мястото, където беше извършено нахлуването в посолския комплекс. Пристигнаха и четири автомобила с части на полицията за борба с безредици, но те бяха принудени да се върнат от протестиращите, които блокираха пътя им.\n\r\nЗасега няма коментар от Пентагона и Държавния департамент на САЩ, както и от самото американско посолство.\n\r\nМеждувременно иракският премиер Адел Абдел Махди призова хилядите привърженици на проиранските милиции, щурмували американското посолство в Багдад, да освободят подстъпите към сградата, предаде Франс прес.\n\r\nМахди предупреди, че всякакви прояви на агресия срещу чужди дипломатически мисии ще бъдат пресечени от силите за сигурност и строго наказани от закона, съобщи Ройтерс. Той направи това изявление два часа след началото на щурма на протестиращите срещу американското посолство, предизвикан от въздушните удари на САЩ в Ирак и Сирия, при които бяха убити на 25 бойци на проиранската милиция Катаиб Хизбула.\n\r\nИракският премиер разпореди от днес да бъде обявен тридневен общонационален траур за жертвите на извършените в неделя американски въздушни удари, предаде ТАСС, цитирана от БТА.\r\n ", "date": "2019.12.31", "title": "Нахлуха в комплекса на посолството на САЩ в Багдад"}
{"url": "https://www.dnes.bg/sofia/2019/12/31/sled-pojara-v-psihodispansera-v-sofiia-shtetite-sa-ogromni.434521", "text": "\n\r\nГолеми са щетите в сградата на психодиспансера в района на Сточна гара в София. Засегнати от огъня са три постройки - две бараки и една двуетажна сграда, в която се намира скъпа апаратура.\n\r\nСериозни щети има и по сграда на администрацията. За щастие няма загинали и пострадали хора. Евакуирани заради пламъците бяха 51 пациенти. 16 от тях са настанени в Държавната психиатрична болница \"Св. Иван Рилски\". \n\r\nНяколко души бяха евакуирани и от белодробния диспансер, трима от пациентите са настанени в болница \"Св. Анна\", предаде репортер на\n                    \n                    \n                \n                \n                \n                \r\nСигналът за пожара е подаден минути след 5 ч. тази сутрин. На място са изпратени 10 противопожарни автомобила и 37 пожарникари. Огънят вече е локализиран, а причината за пожара все още не е известна.\n\r\nИма вероятност огънят да е тръгнал от изоставена в непосредствена близост сграда, в която често идват бездомни хора.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n ", "date": "2019.12.31", "title": "След пожара в психодиспансера в София  - щетите са огромни"}
{"url": "https://www.dnes.bg/obshtestvo/2019/12/31/2019-ta-godina-na-izbori-i-tyjni-razdeli.434184", "text": "Година на избори и важни решения бе отиващата си 2019-та у нас. В нея българите избраха новите си кметове, ВСС избра нов главен прокурор, а посещението на папа Франциск отново обърна погледите на целия свят към страната ни. Заедно с това обаче имаше и тъжни събития, след като се разделихме с някои от най-знаменитите българи.\n\r\nС този въпрос екипът на Dnes.bg се обърна към своите читатели в традиционната ни анкета, в която участие взеха 1431 души.\n\r\nСмъртта на двама от най-големите ни актьори –  и  - в края на годината, е най-важното събитие за почти всеки трети, взел участие в анкетата – 32%. За съжаление през годината ни напуснаха още големи български творци и актьори, а кончината на двете емблеми на театъра и телевизията окончателно беляза тъжната 2019-та година в страната ни.\n                    \n                    \n                \n                \n                \n                \r\n и избиването на хиляди прасета у нас през лятото пък е събитие №1 за 25% от нашите сънародници. Заразата засегна няколко големи комплекса, а хиляди стопани в цялата страна се наложи да заколят животните си по никое време през лятото. В резултат на чумата и в дните около Коледните празници.\n\r\n и новите (а на много места и старите) кметове бяха посочени от 10% от анкетираните за най-важното събитие у нас през годината, а също за толкова от българите това е купуването и заплащането на новите , които трябва да пристигнат на въоръжение в Българската армия след 2-3 години.\n\r\nу нас в началото на май и  за нов главен прокурор също събраха по 10% от гласовете.\n\r\nБойкотът на парламента от страна на БСП през пролетта е събитие №1 за 1% от анкетираните, а за 2% от българите това са изборите за Европарламент.", "date": "2019.12.31", "title": "2019-та – година на избори и тъжни раздели"}
{"url": "https://www.dnes.bg/notifikacii/2019/12/31/voleibolistite-biha-egipet-v-kontrola.434535", "text": "Националният отбор на България по волейбол за мъже победи с 3:1 (25:17, 25:21, 23:25, 29:27) състава на Египет в първата си контрола преди предстоящата олимпийска квалификация в Берлин.\n\r\nДвубоят в столичната зала \"Христо Ботев\" в Студентски град може да бъде разделен на две части - първи два гейма, преминали изцяло под диктовката на българския тим, и втори два при поделено надмощие.\n\r\nЕгипет започна малко по-добре мача, но в средата на първата част играчите на Силвано Пранди направиха серия от точки, с която спечелиха на 17.\n\r\nВъв втория гейм играта бе по-равностойна, но българите отново нямаха сериозни колебания и спечелиха на 21.\n\r\nДвубоят изглеждаше, че ще приключи съвсем скоро, особено след като домакините поведоха с 16:13 точки в третата част, но тогава настъпи неочаквано отпускане и Египет успя да осъществи обрат, с който да спечели с 25:23 точки и да намали изоставането си в геймовете на 1:2.\n                \n                \n                \r\nВ четвъртия гейм ролите се размениха. Египет водеше комфортно в резултата с 21:17, но България спечели 6 от следващите 7 разигравания, за да поведе с 23:22. Гостите все пак стигнаха до три шанса да пратят мача в тайбрек, но го пропуснаха и в крайна сметка отстъпиха след 29:27 в полза на домакините.\n\r\nВ сряда, отново от 16:00 часа, България и Египет ще изиграят още един мач, но той ще бъде при закрити врата.\n\r\nОлимпийската квалификация за играчите на Силвано Пранди стартира на 6 януари, а първият съперник е отборът на Франция.\r\n/БТА/\n\r\n ", "date": "2019.12.31", "title": "Волейболистите биха Египет в контрола"}
{"url": "https://www.dnes.bg/health/2019/12/31/fantastichni-polezni-svoistva-na-mliakoto-s-kurkuma.434209", "text": "През целия ден консумираме освен вода и любимите си напитки. Техният вид е от съществено значение за това да бъдем в добро здраве и форма. Опитвали ли сте златно мляко? Чудесна напитка, която се приготвя с топло или на стайна температура прясно мляко/кокосово мляко, към което се добавя малко куркума, по желание мед, джинджифил и канела на прах.\r\nМожем да го консумираме по всяко време на деня и особено вечер преди сън. Не само ще спомогне за подобряване качеството на съня, но редовната му консумация намалява риска от рак. Защо да го направите част от вашия вечерен ритуал?\r\n\r\n\r\n \r\nЕдна от най-полезните подправки за здравето на черния дроб е куркумата. Редовната ѝ консумация спомага за прочистването и предотвратява натрупването на мастни киселини в черния дроб. Комбинацията от мляко и куркума подобрява способността на черния дроб да обработва храните и да елиминира по-лесно веществата, от които не се нуждае. Така се прочиства цялото тяло.\r\n \r\n\r\n \r\nКуркуминът е основен съставен елемент на куркумата. Той има противовъзпалителни свойства и спомага за облекчаване на редица неразположения свързани с артрит, възпалителни заболявания на червата, панкреатит и други.\r\n \r\nКонсумацията на златното мляко блокира някои ензими, обострящи възпалението в тялото, всичко това благодарение на куркумина.\r\n \r\n\r\n \r\nВероятно сте чували, че куркумата притежава естествени антибиотични свойства. Проучвания показват, че тези нейни свойства, повишават устойчивостта на тялото срещу бактерии, вируси и гъбички, болки в гърлото.\r\n\r\n", "date": "2019.12.31", "title": "Фантастични полезни свойства на млякото с куркума "}
{"url": "https://www.dnes.bg/index/2019/12/31/sasht-ot-germansko-syvetski-sgovor-trygva-vtorata-svetovna-voina.434435", "text": "Германия и Съветският съюз имат обща отговорност за избухването на Втората световна война, заяви посланикът на САЩ в Полша Джорджет Мосбакър, цитирана от ДПА.\n\r\nТя каза това във връзка с неотдавнашно изявление на руския президент Владимир Путин по темата.\n\r\n\"Уважаеми господин президент Путин, Хитлер и Сталин влязоха в сговор, който стои в основата на Втората световна война. Това е факт. Полша беше жертва на този ужасен конфликт\", написа Мосбакър в Тwitter.\n\r\nВ изказвания през последната една седмица Путин отрече Съветският съюз да е изиграл каквато и да било роля за започването на Втората световна война и опита да прехвърли част от вината за конфликта върху Полша, отбелязва ДПА.\n\n\n\n\r\n                \n                \n                Той също така отхвърли схващането, че през 1939 г. Съветска Русия е нахлула в Полша, и намекна за съучастничество на Полша с плановете на Хитлер за Холокоста, наричайки полския посланик в Германия в навечерието на Втората световна война \"антисемитска свиня\".\n\r\nПо-рано този месец руският президент разкритикува резолюция на Европейския парламент, в която се казва, че пактът за ненападение между Третия райх и Съветския съюз от 1939 г. \"е проправил пътя за избухването на Втората световна война\".\n\r\nИзказванията на Путин предизвикаха възмущение в Полша, където правителството извика руския посланик, за да предяви протест пред него.\n\r\nСнощи полският премиер Матеуш Моравецки заяви, че е неприемливо виновниците да се представят за жертви, припомня БТА.\n\r\n\"Президентът Путин многократно е лъгал за Полша и винаги го е правил съвсем съзнателно\", се казва в изявление на Моравецки. Полският премиер отбелязва, че \"това обикновено става в ситуация, когато властите в Москва усещат международен натиск, предизвикан от техните действия\".\n\r\n ", "date": "2019.12.31", "title": "САЩ: От германско-съветски сговор тръгва Втората световна война!"}
{"url": "https://www.dnes.bg/rusia/2019/12/31/goliamata-taina-kak-putin-planira-politicheskoto-si-bydeshte.434527", "text": "Руският президент Владимир а, като се хвали с постиженията си, но същевременно запазва мълчание за политическото си бъдеще - потайност, която разпалва всякакви спекулации относно намеренията му.\n\r\nПутин изтъква възраждането на глобалното влияние на Русия, промишлената модернизация, бума в селскостопанския износ и възстановяването на силата на руската армия като едни от основните резултати от управлението си, което започна на 31 декември 1999 година. \n\r\nНа тази дата първият руски президент Борис Елцин внезапно се оттегли и определи бившия офицер от КГБ за свой наследник, отваряйки пътя за официалното му избиране за държавен глава три месеца по-късно, пише Асошиейтед прес.\n\n\n\r\n                    \n                    \n                \n                \n                \n                 отстъпление от постсъветските свободи, за да установи строг контрол върху политическата сцена, да маргинализира опозицията и да задуши критичните медии. Те го държат отговорен за напрежението със Запада след анексирането от Русия на украинската област Крим през 2014 г., което укрепи рейтинга му, но предизвика налагането на санкции от САЩ и Евросъюза.\n\r\n\"Путин спря нормалното развитие на Русия като нормална пазарна икономика и нормална политическа демокрация\" и превърна страната в \"глобален пакостник\", каза Андрей Колесников, изследовател от Московския център \"Карнеги\".\n\r\nНаблюдателите на процесите в Кремъл се опитват да предвидят какво ще стане, след като изтече сегашният шестгодишен мандат на Путин през 2024 година. Те са единодушни за едно: \n\r\nЗапален по фитнеса, 67-годишният Путин изглежда в добра кондиция да остане във властта. Редовно тренира джудо, кара ски и играе хокей като демонстрация на енергичността си.\n\r\nТой запазва широката си популярност, въпреки че пропагандният ефект от анексирането на Крим се износи на фона на застой в жизнения стандарт, повишение на възрастта за пенсиониране и други вътрешни предизвикателства.\n\r\nПутин лесно може да използва безкритичния парламент, за да премахне ограниченията в броя на мандатите, но повечето наблюдатели очакват той да не предприема чак толкова директен подход. Като възпитаник на правен факултет руският лидер предпочита по-деликатни методи, които да имат демократична окраска.\n\r\nПо-рано този месец Путин за разпределяне на правомощия между президента, кабинета и парламента.\n\r\nТой не уточни какви биха могли да бъдат тези промени, но това обявяване може да е сигнал за намерение от негова страна да ореже президентските правомощия и да продължи да управлява страната като министър-председател.\n\r\n Дългогодишният лидер на Казахстан Нурсултан Назарбаев предложи такъв пример тази година, когато внезапно се оттегли и направи така, че протежето му да бъде избрано за президент на предсрочни избори. Седемдесет и девет годишният Назарбаев запази хватката си върху властта, като си осигури важната роля на председател на съвета за сигурност на страната.\n\r\n Мнозина в съседен Беларус се опасяват, че Кремъл може да отправи настоявания за пълно сливане на двете съюзнички и бивши съветски републики, за да може Путин да стане ръководител на една нова обединена държава.\n\r\nЗапитан наскоро дали обмисля такъв вариант, руският президент отбягна въпроса.\n\r\nВсяка една от тези опции крие своите сериозни рискове.\n\r\nПутин се премести на премиерското кресло в периода 2008-2012 г. след осем години като президент, за да спази конституционно ограничение от два последователни мандата, позволявайки на Дмитрий Медведев да заеме мястото му на най-високия пост в Русия.\n\r\nПутин продължи да командва парада и при Медведев, който чинопоклонно напусна президентския пост след само един мандат. Путин се възползва от решението на пазилия президентското му място да увеличи президентските мандати на шест години, но въпреки всичко не беше много доволен от \"управлението в тандем\".\n\r\nТой бе особено критичен към решението на Медведев да позволи на ООН през 2011 г. да даде зелена светлина за западна военна кампания по въздух в Либия, допринесла за свалянето на дългогодишния диктатор Муамар Кадафи и тласнала страната към хаос.\n\r\nА във вътрешен план обявеното от Путин връщане в президентството предизвика масови протести в Москва през 2011-2012 г. и разцепление сред елитите. Съветниците на Путин заподозряха някои фигури от обкръжението на Медведев, че са подтиквали шефа си да остане и за втори мандат и че са окуражавали протестите.\n\r\nТазмесечното изявление на Путин за възможна промяна на конституцията за ограничаване на президентските мандати до само два беше интерпретирана от мнозина като сигнал, че той възнамерява  като същевременно ореже властта на наследника си.\n\r\nАко Путин реши да стане премиер с нови широки правомощия, това може да породи заплахи от друго естество.\n\r\nУпълномощавайки парламентарното мнозинство да избира премиера, Путин ще стане по-уязвим, защото ще зависи от това как се представя управляващата партия. Макар и неговият рейтинг да е висок, популярността на основната ръководена от Кремъл партия, \"Единна Русия\", тръгна надолу и президентът странеше от нея.\n\r\n с цел да бъде създадена нова ръководна длъжност, крие още по-големи рискове. Такава възможност може и да събужда ентусиазъм у някои руснаци, които мечтаят за възраждане на имперската слава, но това със сигурност ще предизвика силна съпротива в Беларус и ново напрежение в отношенията със Запада.\n\r\nБеларуският авторитарен президент Александър Лукашенко, който е на власт от повече от 25 години, обеща да запази постсъветската независимост на Беларус. Макар и Кремъл да упражни натиск върху него, увеличавайки цените на енергоносителите и орязвайки субсидиите, Лукашенко остана непреклонен и дори наскоро предупреди, че опитът на Русия да превземе страната му може да предизвика война с НАТО.\n\r\n\"Интересът на Лукашенко е да бъде диктатор на своя национална държава, а не да бъде човек, зависим от волята на Путин\", заяви Колесников.\n\r\nКакъвто и път да избере Путин, много хора очакват той да пази намеренията си в тайна до последно.\n\r\n\"Такава несигурност си има своите предимства - можеш да противопоставяш заинтересованите групи една на друга, можеш да ги държиш с тази ситуация на несигурност\", каза московският политически анализатор Екатерина Шулман. \"Но това не може да продължава прекалено дълго, защото предизвиква вътрешни боричкания сред елитите\", добави тя.\n\r\nШулман отбеляза, че Кремъл може да предизвика предсрочни парламентарни избори (редовните са през 2021 г.), докато рейтингите са още високи.\n\r\n\"Важно е в парламента да има лоялно мнозинство\", каза Шулман. \"Как обаче да се постигне това, е сложен въпрос\", добави тя.\n\r\nСпоред Шулман . По думите й оставането му начело, но същевременно споделянето от него на властта с приемника му ще позволи на Путин да урегулира неизбежната битка за наследството си, която ще се разрази сред обкръжението му.\n\r\n\"Трудността в модела с наследника е в това, че цялата тази власт, която е съсредоточена в ръцете на сегашния президент, няма как да бъде прехвърлена в ръцете на който и да е друг човек\", каза Шулман. \"Но ако тази власт бъде разпределена, поне част от нея, то тогава е по-лесно за вземащите решенията да се споразумеят за фигурата на потенциалния наследник\", добави тя. \r\n \r\n/БТА/\r\n\n\r\n ", "date": "2019.12.31", "title": "Голямата тайна: Как Путин планира политическото си бъдеще?"}
{"url": "https://www.dnes.bg/akoshtete-vqrvaite/2019/12/31/10-predimstva-na-tvyrdite-sapuni-pred-technite.434414", "text": " В последните години течните сапуни стават все по-популярни и използвани от твърдите. Някои ги смятат за по-удобни, тъй като те са в бутилка и особено на обществени места, е по-подходящо и хигиенично да има течни, а не твърди. Твърди се, че те щадят кожата повече,  а твърдите я изсушават и я правят по-груба. Но се оказва, че това не е съвсем вярно. От американското издание на \"Cosmopolitan\" пишат, че твърдите сапуни не заслужават тази репутация и са точно толкова добри, а дори понякога по-добри от течните. Твърдите сапуни може да се измиват след ползване, а течните също съдържат бактерии - например по бутилката или диспенсъра. Ето кои са предимствата на твърдите.\r\n\r\n\r\nАко мислите за природата, е по-добре да използвате твърди сапуни. Те са опаковани в хартиени или картонени опаковки, които могат да се рециклират и се разлагат по-лесно от пластмасовите опаковки на течните. А и пестите повече от твърдите сапуни - когато търкате ръцете и тялото с тях, вие усещате кое количество е достатъчно. А когато сипвате или помпате от бутилка, често вземате по-голямо количество. За производството на течни сапуни се използват и повече ресурси - енергия и химикали.\r\n \r\n\r\nИма твърдения, че те изсушават кожата, но това не е вярно. Смята се, че съдържат повече бактерии, заради това, че не стоят в опаковка, след като веднъж започнете да ги използвате. Но има много качествени твърди сапуни, които съдържат глицерин - той овлажнява кожата. Много от тях съдържат и съставки като алое вера и ботанически масла, които са приятели на кожата.\r\n \r\n\r\nНе е нужно в твърдите сапуни да бъдат слагани консерванти, за да останат свежи и да са ефективни. В течните сапуни има консерванти, дори някои от тях да са по-безобидни.\r\n \r\n", "date": "2019.12.31", "title": "10 предимства на твърдите сапуни пред течните"}
{"url": "https://www.dnes.bg/science/2019/12/31/ogromen-asteroid-e-padnal-v-laos-predi-780-000-g.434528", "text": "Геолози откриха на територията на Лаос голяма гравитационна аномалия, която навежда на мисълта за съществуване на гигантски 20-километров кратер, образувал се преди 780 хиляди години вследствие на падане на астероид, предаде ТАСС.\n\r\n\"Кратерът и последствията от падането на голям астероид оставаха скрити от нас в разстояние на почти един век\", са написали авторите на изследването. \"Открихме едновременно 4 доказателства, че тази вдлъбнатина и следите от въпросното събитие са скрити под младо отлагане на лава в южната част на Лаос.\"\n\r\nНедрата и повърхността на Земята, за разлика от тези на Луната, Марс, Меркурий и други планети в Слънчевата система, непрекъснато се обновяват благодарение на движението на скали между кората и вътрешните слоеве на литосферата, както и на ерозията. Затова на нашата планета почти няма следи от падане дори на големи астероиди, които може да унищожат живота. Това пречи на учените да разберат как падането им може да е повлияло върху появата и еволюцията на живота и да опознаят характерните особености на тези падания.\n                    \n                    \n                \n                \n                \n                \r\nПоради тази причина откриването на нови кратери е голямо събитие за геолозите. Преди 4 години в Австралия бе открит най-големият засега кратер в историята на нашата планета, който е с диаметър 400 километра. Откриването му предизвика много спорове, защото преди 300 милиона години, когато се предполага, че е паднал \"гостът от космоса\", не е имало измиране на видове на Земята.\n\r\nБрад Сингър и колегите му от университета на Уисконсин-Медисън от няколко години се опитват да разкрият аналогична загадка, свързана с предполагаемо падане на голям астероид на Земята. Учените не извършили разкопки и не потърсили следи от кратери на геоложките карти, а анализирали гравитационна аномалия на територията на Азия. \n\r\nФормирането на кратер и запълването му с вулканични скали би трябвало да породят особена деформация в гравитационното поле на Земята. Благодарение на тази деформация получената вдлъбнатина би трябвало да се отличава от обкръжаващите я скали. Въз основа на тази хипотеза учените потърсили подобни аномалии и изследвали химичния и минераложки състав на скали. Изследването им навело на мисълта за съществуване на запълнен с лава и отломки от седиментни скали кратер с диаметър около 20 километра в южната част на Лаос.\n\r\nРезултатите от изследването са публикувани в сп. \"Протоколи на Американската академия на науките\". \r\n \r\n/БТА/\n\r\n\r\n ", "date": "2019.12.31", "title": "Огромен астероид е паднал в Лаос преди 780 000 г."}
{"url": "https://www.dnes.bg/rusia/2019/12/31/putin-edinstvo-na-naciiata-za-postigane-na-nai-visoki-celi.434531", "text": "Единството на гражданите на Русия е основа за постигането на най-високите цели на страната, заяви руският президент Владимир Путин в новогодишното си послание, излъчено в руските региони на Далечния изток, предаде ТАСС.\n\r\n\"Личните ни планове, мечтите ни са неотделими от Русия. От усилията и приноса на всеки от нас зависи нейното настояще и бъдеще, бъдещето на децата ни. Единствено заедно ще решим задачите, които стоят днес пред обществото и страната. Нашето единство е основа за постигане на всякакви най-високи цели\", каза Путин и добави: \"Тези ценности са ни предали предците ни - героично, непоколебимо поколение на победители\".\n\r\nРуският президент отбеляза, че съвсем скоро ще настъпи 2020 г. и светът вече е изправен на прага на третото десетилетие на 21 век.\n                    \n                    \n                \n                \n                \n                \r\n\"Живеем в бурно, динамично, противоречиво време, но можем и сме длъжни да направим всичко за успешното развитие на Русия, за това всичко в нашия живот да се променя само към по-добро\", подчерта Путин в посланието си.\n\r\nВсяко дете трябва да знае, че е обичано, заяви руският президент. \"Нека родителите бъдат здрави и винаги да чувстват вашето внимание, а всяко дете знае, че то е най-любимото\", добави Путин, който отбеляза също, че в навечерието на Нова година всички хора са обединени от топлотата на човешките отношения и приятелското общуване.\n\r\nПутин похвали подвизите на руския народ - \"героично, непреклонно поколение от победители\", на фронта и в тила по време на Великата Отечествена война. Той отправи специален поздрав до \"хората от по-старото поколение, до всички, минали през най-тежки изпитания заради нас, заради бъдещето\" на Русия.\n\r\nНа 9 май 2020 г. ще се честват 75 години от победата на Съветския съюз над нацистка Германия, отбелязват Франс прес и ТАСС. Кремъл покани на тържествата в Москва представители на много държави.\n\r\nТАСС съобщава също така, че Путин е наредил да се обмислят допълнителни мерки в подкрепа на ветераните.\n\r\nДнес се навършват 20 години, откакто Владимир Путин застана начело на Руската федерация. По време на новогодишното си послание по телевизията през 1999 г. тогавашният държавен глава Борис Елцин, губещ сили, заяви за всеобщо учудване, че излиза в оставка и до изборите оставя държавното кормило на премиера Путин, назначен на поста преди месеци и все още не особено известен, припомня АФП, цитирана от БТА.\r\n ", "date": "2019.12.31", "title": "Путин: Единство на нацията за постигане на най-високи цели"}
{"url": "https://www.dnes.bg/zvezdi/2019/12/31/koi-holivudski-zvezdi-stanaha-roditeli-prez-2019-g.434413", "text": " Много български звезди станаха родители през 2019 г. В Холивуд се родиха по-малко звездни бебета, но пък еуфорията около появата на бял свят на някои от тях беше голяма. Ето и кои световни знаменитости се сдобиха с бебета.\r\n \r\n\r\nДвамата станаха родители за четвърти път. Бебето се роди през май, момче е и носи името Псалм. То беше износено от сурогатна майка. Най-малката им дъщеря, Чикаго, също беше износена от сурогатна майка и се роди през януари 2018 г. Другите 2 деца - 5-годишната Норт и 3-годишния Сейнт бяха износени от Кардашян.\r\n \r\n\r\nТова беше най-чаканото звездно бебе за годината и раждането му предизвика фурор. Малкият Арчи се появи на бял свят на 6 май. Кралският син много прилича на баща си, твърдят източници. Арчи имал рижава коса.\r\n \r\n\r\nАктрисата от \"Малки сладки лъжкини\" преживя спонтанен аборт през 2018 г., но през октомври 2019 г. тя стана майка на момиче - Атлас Ноа. Това е първото бебе на звездата.\r\n \r\n", "date": "2019.12.31", "title": "Кои холивудски звезди станаха родители през 2019 г.?"}
{"url": "https://www.dnes.bg/notifikacii/2019/12/31/koga-se-posreshta-nova-godina-na-severniia-polius.434532", "text": "На германския полярен изследователски кораб \"Поларщерн\" (\"Северна звезда\") в Арктика екипажът празнува Нова година в произволно избрано време, съобщи ДПА.\n\r\n\"Традиционната концепция за времеви зони загубва част от смисъла си в полярната нощ и близо до Северния полюс\", казва пред германското обществено радио ръководителят на експедицията Маркус Рекс.\n\r\n\"Може да избираш часовата зона относително свободно тук\", каза той. \n\r\nГеографските дължини, които обикновено дефинират часовите зони, могат да бъдат пресечени за кратко време в полярния район, тъй като те се срещат на Северния полюс, припомня ДПА.\n\r\nПонастоящем екипажът на \"Поларщерн\" живее по московско време, казва Рекс. Затова изследователите ще посрещнат Новата година според тази часова зона, съответстваща на 21.00 ч. по Гринуич.\n                \n                \n                \r\nИзследователският кораб е насред ледовете на Арктика от октомври, като в момента е обгърнат от пълен мрак заради полярната нощ.\n\r\nПо време на експедицията, която трябва да продължи общо една година, на борда му се очаква да се качат близо 300 учени от 16 страни, отбелязва ДПА, цитирана от БТА.\n\r\n ", "date": "2019.12.31", "title": "Кога се посреща Нова година на Северния полюс?"}
{"url": "https://www.dnes.bg/balkani/2019/12/31/machyt-na-balkanite-prez-2019-g-rusiia-sasht-1-1.432756", "text": "На Балканите през отминаващата 2019 година най-голямото събитие е едно неслучило се събитие -  не получиха дата за започване на преговори за. \n\r\nГолямата причина за това беше , която смята, че сега не е време за приемане на нови членове. Президентът Еманюел Макрон настоява първо да се направи промяна в правилата за приемане на нови страни в ЕС. И така Париж попари надеждите на Скопие и Тирана за напредък към еврочленството в скоро време. \n\r\nНалагайки вето върху началото на преговори за членство със Северна Македония и Албания, Макрон по същество протегна ръка и отправи сигнал към Русия за стратегически диалог. В същия смисъл може да се тълкува и неговото по-сетнешно изказване в интервю, че НАТО е в „мозъчна смърт“, предизвикало силни полемики. \n                    \n                    \n                \n                \n                \n                \r\nПрез юли тази година пък Еманюел Макрон беше на  – традиционен съюзник на Франция. Много силен сигнал беше фактът, че в сърцето на Белград – на Калемегдан, пред Паметника в знак на благодарност към Франция той произнесе реч на сръбски език.\n\n\n\n\r\nКонтактите пък между руския и сръбския лидер са подчертано чести и резултатни. След като през януари , в края на годината Александър Вучич кацна в Сочи за среща с руския си колега. Двустранното сътрудничество върви с пълна пара, включително в енергийната и във военната област. Русия последователно въоръжава сръбската армия. Белград пък отново заяви, че се придържа към военен неутралитет, желае да продължава да развива отношенията си с Русия и Китай. Стратегическият курс на Сърбия за влизане в ЕС не трябва да вреди на отношенията на Белград с Москва и Пекин, заяви сръбският външен министър Ивица Дачич.\n\r\nСлед неуспеха по европътя на Северна Македония и Албания, . Предвижда се премахване на всички пречки пред свободното движение на хора, стоки, услуги и капитали. На граничните пунктове освен съвместен митнически контрол ще има сътрудничество по фитосанитарен контрол, а гражданите в трите държави ще пътуват само с лични карти от 2020 г. \n\r\nЛидерите на трите страни изрично подчертаха, че инициативата “мини Шенген“ не е идея за създаване на нова Югославия. \n\r\nДали всичко случило се тази година няма да означава отдалечаване на Северна Македония от Европа? Ако това е така, то със сигурност не е в интерес на България. \n\r\nЗа страната ни е най-добре югозападната ни съседка да бъде в голямото европейско семейство, където границите помежду ни – физически и психологически, да бъдат заличени. \n\r\nЗасега това изглежда като нещо много далечно и трудно осъществимо, след като  от 75 години насам в Северна Македония растат поколения, които методично и системно са обработвани в. Все още сме на етап, в който смесената комисия по исторически и образователни въпроси не може да постигне съгласие по много въпроси, като например за Средновековието и личността на Гоце Делчев. Представителите на Северна Македония в комисията са започнали да оспорват и постигнатия по-рано компромис за цар Самуил като български владетел. Тепърва предстои и периодът на Втората световна война, който се очертава като най-спорен. \n\r\nВ края на 2019 година обаче . Процесът на ратификация на протокола за присъединяване на страната към алианса е към края си /остава това да направи само Испания, която обаче все още няма правителство след изборите там/. Очаква се в началото на 2020 г. Северна Македония да стане 30-ия член на НАТО. В страната обаче са насрочени парламентарни избори през месец април. До тях се стигна, след като премиерът Зоран Заев подаде оставка заради отсъствието на покана за начало на преговорите за членство в ЕС. Предстои да видим дали Скопие ще ратифицира протокола за своето членство в НАТО преди или след вота. \n\r\nС присъединяването на Северна Македония към северноатлантическия алианс САЩ отбелязват още една точка в своя полза. От няколко години на Балканите върви процес на приемане на отделните държави в НАТО. \n\r\nЧерна гора и Северна Македония междувременно вече са , след като гръцките военновъздушни сили поеха противовъздушната отбрана от името на военния съюз. Също така Генералният щаб на гръцката армия се ангажира да обучава сухопътните войски на Македония, превръщайки ги във войски на НАТО. В бъдеще част от македонската противовъздушна отбрана може да се поеме и от българските военновъздушни сили, тъй като гръцките F-16 непрекъснато са заети да кръжат над Егейско море, където постоянно се конфронтират с турските самолети.\n\r\nБългария не трябва да пропуска историческата възможност да охранява въздушното пространство на Република Северна Македония, заяви през декември президентът Румен Радев. Той допълни, че докато разговорите в тази насока са били отлагани от българска страна за \"светлото бъдеще\", когато ще имаме ескадрила нови самолети, Гърция е сключила споразумение за тази мисия. \"С днешните ни възможности можем да изпълняваме пълноценно тази задача без никакви допълнителни разходи, защото тя се носи от базата за постоянно базиране Граф Игнатиево\", посочи Румен Радев.\n\r\n пък направи всичко възможно по-рано, за да предотврати присъединяването на Черна гора и Северна Македония към Запада, но не успя. Руски агенти бяха арестувани както в Черна гора (с обвинение в опит за преврат), така и в Северна Македония (за помощ в подкрепа на реакцията срещу Преспанското споразумение), докато в Гърция бяха депортирани (по причини, които не са оповестени публично). Русия разбира се отрича тези неща, определяйки твърденията като смешни. В края на 2019 г. избухна , след като беше публикуван запис, на който се вижда как руският заместник военен аташе Георгий Клебан предава пари на сръбски агент. Този скандал може да се тълкува като още едно потвърждение, че Русия все още иска да влияе и вероятно влияе върху политическото развитие на Балканите.  \n\r\nСъс засиленото си сътрудничество със Сърбия, с успеха на газопровода „Турски поток“, построен вместо проваления „Южен поток“, Русия и през 2019 г. отбеляза точки в своя полза и демонстрира, че няма намерение да предава позициите си на Балканите.\n\r\nЗасега бихме могли да кажем, че в нашия регион продължава надпреварата между САЩ и Запада от една страна и Русия от друга страна за влияние. В нея обаче се включва още една световна сила – . Тя се бори за позиции на Балканите с... пари. Сърбия  е договорила най-много китайски инвестиции от всички страни на Балканите, сочи анализ на Института за пазарна икономика. В Сърбия Китай ще вложи $10,26 млрд., като те ще отидат най-вече за транспортна и енергийна инфраструктура. Гърция е на второ място с $10,08 млрд. стойност на реализираните и договорени проекти. Следват Босна и Херцеговина ($2,5 млрд.), Черна Гора ($1,12 млрд.), Хърватия ($690 млн.), Северна Македония ($530 млн.), България ($460 млн.) и Албания, където има нулев интерес от страна на Пекин.\n\r\nПрез 2013 г. китайският президент Си Дзинпин обявява плановете на страната си за осъществяването на така наречения , чиято проектна стойност е около $900 млрд. Целта на проекта е да разшири значително достъпа на китайски стоки до европейските пазари. Заради стратегическото си географско разположение балканските страни са от ключово значение за успешното осъществяване на китайските експортни амбиции.\n\r\nПридобиването през 2016 г. на 51% от изключително натовареното гръцкото пристанище Пирея от китайската компания COSCO (очаква се и закупуването на още 16% от акциите на порта в следващите пет години) е ясна индикация за китайските намерения на Балканите.\n\r\nМеждувременно от идват положителни новини: икономиката започва да се възстановява от дългата криза, приходите в хазната надминават очакванията, страната предсрочно погасява кредити към МВФ.\n\r\nСлед продължителната депресия новото правителство на Кириакос Мицотакис работи последователно за извеждането на страната от дълбоката криза и вече е постигнало значително подобрение на икономическия климат. През годината Гърция работеше за сваляне на данъците и увеличаване на доходите на най-бедните в страната.\n\n\n\n\r\nМеждувременно турската икономика преживява сериозна криза. Страната обаче почти беше „опекла“ сделката си за приемане на нов завод на Фолксваген, когато една политическа новина я направи невъзможна /поне засега/ - Анкара предприе военна операция в Северна Сирия срещу силите на сирийските кюрди. През отминаващата година Турция си създаде главоболия и с действията си в Източното Средиземноморие, като заяви, че не може да бъде изключена от природните ресурси в района. Тя предприе сондажи за нефт и газ в спорен район край бреговете на Кипър, като с това си навлече гнева и на Гърция. \n\r\n политиката си спрямо Русия и спрямо САЩ. Президентът Реджеп Ердоган е еднакво добре приет и в Москва, и във Вашингтон. С Русия Турция има стратегическо партньорство /Сирия/, от нея купува газ, както и оръжие /системите за противоракетна отбрана С-400/, поради което САЩ преустановиха участието на Анкара в многонационална програма за изтребителите F-35. В същото време време Турция остава непоклатимо много важен съюзник в НАТО. В типичния си стил американският президент Доналд Тръмп заяви, че е голям фен на Ердоган и на срещата им бил споменал дори за възможно търговско споразумение за 100 млрд. долара. \n\r\nГолеми средства ще бъдат нужни за , която през ноември пострада от силно земетресение. Мощният трус от 6,4 по Рихтер взе десетки жертви, а хиляди хора бяха ранени. Най-силно засегнат е районът около пристанищния град Дуръс. Над 11 000 сгради са обявени за опасни, разрушени са над 5 000 къщи.. И България беше сред страните, отзовали се и изпратили помощ на пострадалите в Албания. \r\n ", "date": "2019.12.31", "title": "\"Мачът\" на Балканите през 2019 г.: Русия – САЩ 1:1"}
{"url": "https://www.dnes.bg/index/2019/12/31/poslednoto-desetiletie-vreme-na-krizi-bez-reshenie-i-lichna-svoboda.433299", "text": "? Думата, която ги описва най-добре е „криза“. През това десетилетие сякаш всеки аспект на света бе в криза – демократична и икономическа криза, климатична криза, криза на бедността, криза на международните отношения, на националната идентичност, криза на поверителността и технологии. Имаше кризи в началото на десетилетието. Има и кризи сега – в неговия край.\r\nНякои от тях са същите, само че неразрешени. Други са като нещо, което сме преживявали преди. Някои кризи са добре дошли. Други са катастрофи.\r\nВсички тези кризи накараха десетилетието да. Някои събития като Brexit и избирането на Тръмп за президент на САЩ бяха по-драматични от цели години през 90-те.\r\n                \n                \n                Според социалния критик Ребека Солнит „някои от промените, през които преминаваме са едновременно прекрасни и ужасяващи“.\r\nОт самото си начало втората декада на този век донесоха шок, бунтове и екстремисти. Крайно десни популисти на власт, физически атаки над политици, руско влияние над западните избори – .\r\nПрез това десетилетие сякаш всичко бе на ръба – от бъдещето на капитализма, до бъдещето на планетата. И все пак решения не бяха взети за почти нищо, а напрежението продължава да расте. След 2010 г. най-големите ни страхове – жега, смърт, глад, наводнения, умиращи океани, мръсен въздух, пожари, чуми, икономически колапси, климатични конфликти, започнаха да се случват.\r\n\r\nВ книгата си „Това не е тренировка: Наръчник на бунта срещу изчезването\" еко активистът Дагълд Хийн описва десетилетието изключително добре: „Има времена, в които невероятни неща се случват“. Страхът е универсален – създаването на социалните мрежи през последните 15 години, започвайки с Twitter през 2006 година, накараха ужасни събития да изглеждат напълно безнадеждни. . А изглежда, че има и още за какво да се тревожим – пътуването със самолети, колите ни, яденето на месо, пазаруването, пластмасата. През 2010-те всичко изглеждаше така, сякаш всичко, което сме създали е... токсично. Дори и езикът ни се промени заради това с изрази като safe spaces и trigger warnings. В сравнение с това десетилетие 70-те изглеждат като епоха на невинност.\r\nНякъде по средата на десетилетието решихме, че то е „най-лошото“ от всички. Най-вече през 2016 година, когато Тръмп бе избран и се даде началото на истерията Brexit. Тогава си отидоха и най-много емблематични личности като Принс, Дейвид Бауи и Кари Фишър, и допринесоха за тягостното чувство.\r\n\r\nМалко преди това се появи групата „Новите оптимисти“, които заявиха, че животът в 21-ви век не е чак толкова лош. Всъщност е по-добър от всякога, ако говорим за здраве, пари и мир. До 2015 година, годината, в която повечето песимисти казват, че светът пое към по-лошо, те твърдяха, че всичко е наред. Дори го доказваха с графики, които обаче приключваха до 2015 г. Когато на „Новите оптимисти“ им се наложи да ползват графики след 2015 обаче, те не бяха толкова убедителни – броят на хората, които живеят в демокрации спадаше, докато броят на хората, убити от терористи и във войни, се покачваше. През 2016 година те трябваше да признаят: \r\nИменно през това десетилетие, най-вече през 2012 година, светът бе ударен и от жестока икономическа криза. Протести имаше в Гърция, във Великобритания, а вестниците излязоха със заглавия „Светът може и да не свърши през 2012 година, но се чувства така, сякаш това ще стане.“\r\nОт 2013 година до 2015 година имаше лъч светлина. Икономиката започна да расте. Олимпийските игри в Лондон развеселиха хората, Обама бе преизбран за президент, което даде знак, че има бъдеще за харизмантичните лидери, политическите кризи бяха рядкост. Хората започнаха да вярват, че добрите времена пак са тук. Но грешаха. .\r\nЕдин начин да си справим с това е просто да си кажем „“. Често, това значи да се научим да живеем с нещо негативно, в трудни обстоятелства.\r\nДруг начин да се справим е да избягаме. Може би това е феномен, който също беляза това десетилетие – да се затвориш в стаята си, със сериали и чипс, и да се пренесеш в друга ера. Пристрастяващо е. Нови герои, нови сценарии, достатъчно епизоди, за да прекараш цял ден затворен, далеч от хаоса под прозореца ти. А и евтино.\r\n. Продажбите на скъпи и не малко горящи SUV-ве започнаха да растат стремглаво, появяват се все по-луксозни ресторанти, а обстановката в тях сякаш те изпраща в друга реалност, напълно различна от света навън. Стана модерно да се храним с „утешаващи“ храни като хляб, торти, дори гриловани сандвичи със сирене. Все повече заведения започнаха да предлагат така нашумелия „брънч“.\r\n – големи, пухкави якета, шалове с размерите на малки одяла, големи шапки. През първото десетилетие дрехите бяха по-формални – тесни панталони, тесни костюми, сякаш хората очакваха да се „свиеш във възможностите“ или поне да работят в офиси. След 2010 г. нещата се промениха – работното място вече не е офис. Много хора работят от домовете си, носещи формални, топли, широки дрехи. Социалният контакт е свит максимално.\r\n\r\nПрез 2013 година в Лондон бе основана Deliveroo, а после този метод на доставка се разпространи из цяла Европа. Чантите на колоездачите са сякаш грозни черупки, които казват: Работата е бреме, което трябва да приемете, колкото и голяма част от достойнството ви да отнеме.\r\nВ този свят . Все повече кафета се появяват по улиците. Но те са пълни с хора, които тихо работят, вместо да се социализират.\r\nДруг начин да се справиш с това десетилетие е да работиш... върху себе си. През последните десет години стана прекалено важно да си във фитнеса, но и да работиш, да учиш едновременно, както и да полираш своята публична персона. Хората започнаха да се вманиачават в това да поддържат перфектен акаунт в Instagram, ходят на йога, наказват тялото си с най-трудните тренировки.\r\nНо едновременно с това се появиха и хора, които искат да са невидими. Те също така не обръщат внимание на кризите около тях. Не се затормозяват да мислят много над проблемите на света.\r\n\r\n, които искат да премахнат несправедливостите на отминалите времена и да създадат нов свят. И успяха – те промениха начина, по който милиони хора мислят. Появи се и чувствителност относно темите като раса, класа и пол. Макар понякога да изглежда все едно вървим към нова форма на фашизъм, това е и едно от добрите страни на десетилетието. Повече от всякога хората са свободни да бъдат това, което искат, и равни на останалите.\r\n\r\nАко си мислим, че сме видели всичко, просто трябва да почакаме. Brexit все още не се е случил, САЩ са изправени пред нови избори, ще се появяват много нови движения, много нови протести, а климатичната криза е още в началото си.", "date": "2019.12.31", "title": "Последното десетилетие: Време на кризи без решение и лична свобода"}
{"url": "https://www.dnes.bg/zvezdi/2019/12/31/robi-uiliams-se-pohvali-monogamen-sym.434473", "text": "\r\nБританският певец Роби Уилямс се похвали, че най-голямото постижение в живота му било моногамията, пише БТА, позовавайки се на сайта Контактмюзик.\r\nСпоред признанията на бившата звезда от състава \"Take That\" успехите в кариерата , с продадени 77 милиона плочи зад гърба му, не са нищо в сравнение с това, че е изградил здраво семейство.\r\nУилямс е женен за Айда Фийлд от 2010 година, от която има три деца - Теди, Чарли и Коко. Красотата на съпругата му го е направила моногамен и той не изпитвал нужда да се вглежда настрани.\r\n \r\n                    \n                    \n                \n                \n                \n                Другото важно постижение в живота му било превръщането му в трезвеник. И третото - децата, но за тях по-голяма заслуга имала Айда, отколкото той самият,довери певецът.\r\n \r\nВъпреки че дните за партита и запои били зад гърба на 45-годишния Роби Уилямс, той си призна, че все още се бори със старите си демони, които не спирали да го навестяват и изкушават.", "date": "2019.12.31", "title": "Роби Уилямс се похвали: Моногамен съм!"}
{"url": "https://www.dnes.bg/notifikacii/2019/12/31/pri-pojarite-dvama-zaginali-petima-v-neizvestnost-v-avstraliia.434490", "text": "\n Двама души са загинали, а петима са в неизвестност вследствие на огромните горски пожари, които бушуват по източното крайбрежие на Австралия, съобщиха световните агенции.\r\nДвама човека са загинали и един е безследно изчезнал в югоизточния щат Нов Южен Уелс. Четирима души са в неизвестност в съседния щат Виктория, на юг, където бушуват най-силните пожари през последните дни.\r\nБаща и син са загинали в историческото село Кобарго, на 380 километра южно от Сидни, при опит да спасят дома си, а един човек е изчезнал в близкото селище Белоура, съобщиха пожарна служба на Нов Южен Уелс. Разрушени са десетки жилищни домове в Нобра, Кобарго и Белоура. Голям пожар е обкръжил курортния район Батманс Бей на югоизточното крайбрежие, където са се оказали блокирани неколкостотин туристи. Всички те били преместени в района край морето, понеже пътищата за евакуация са прекъснати от огъня.\r\n                \n                \n                Крайно напрегнато остава положението и в източната част на щата Виктория. Предупреждения за създаващата се извънредна ситуация и за необходимостта незабавно да напуснат домовете си са получили жителите на 8 общини.\r\nПремиерът на Виктория Даниъл Андрюс каза, че властите на могат да открият четирима жители на Олбъри, оказали се в зоната на активен пожар. \"Имаме реални опасения за тяхната сигурност, те бяха непосредствено в зоната на пожарите и сега нямаме никакви сведения за тях\", отбеляза той, цитиран от ТАСС.\r\nВ град Малакута, на 500 км източно от Мелбърн, около 5000 души също се оказали блокирани от пламъците и са намерили убежище на градския плаж. Щатските власти във Виктория се обърнаха за помощ към военноморските сили на Австралия, за да бъдат те евакуирани с хеликоптери или кораби на безопасно място по море.\r\nОт началото на сезона на горските пожари в Австралия, където лятото е в разгара си, до момента е потвърдена смъртта на общо 12 души, отбелязва ДПА. Повечето от тях са загинали в източните, най-населени райони на страната.\r\nСред жертвите е и един доброволец пожарникар, 28-годишният Самюъл Макпол, който загина вчера, след като 12-тонната му пожарна кола бе преобърната от бурен вятър. Той очаквал да стане баща скоро и е третият загинал доброволец в Нов Южен Уелс за последните две седмици, посочва Асошиейтед прес. Другите двама доброволци, намирали се в пожарната кола, са в болница с контузии и изгаряния, предаде БТА, позовавайки се на ДПА.\r\nПламъците, започнали в средата на октомври, досега са опустошили над 4 млн. хектара площи, отбелязва Ройтерс. Фронтовете на някои пожари са дълги над 1000 км, което подлага на силно изпитание местните ресурси за борба с тях. През последните месеци огънят е погълнал над 1000 къщи и над 2000 административни и стопански постройки, най-много от които в Нов Южен Уелс. В този щат са унищожени над 2,7 млн. хектара растителност.\r\n\"Очакваме още тежки новини от Нов Южен Уелс и Виктория днес след ужасните пожари вчера и през изминалата нощ\", каза премиерът на Австралия Скот Морисън в изявление тази сутрин. Поради опасност от предизвикването на нови пожари някои общини отмениха празничните фойерверки в новогодишната нощ, които са традиция за страната.\n\r\nРазрешение за провеждането им получи само най-големият австралийски град, Сидни. Днес там температурата е 34 градуса, като в източните му предградия се очаква да достигне 43 градуса. Гъст облак дим, който намалява видимостта, е надвиснал над централната част на града - залива с прочутия мост и сградата на операта. Очаква се празненствата и фойерверките там да бъдат наблюдавани от около милион хора и да донесат приходи от 130 млн. австралийски долари (91 млн. щатски долари) за икономиката на страната.\r\nКметът на Сидни Клоувър Мур отвърна на критиките срещу решението традиционната новогодишна заря да не бъде отменяна.\r\nИстинският проблем са климатичните промени, каза тя. Независимата Мур обвини консервативното правителство, че косвено е допринесло за критичната ситуация, като не намалява парниковите емисии на Австралия.\r\n\"Като най-сухия континент на Земята ние сме на предната линия на ускоряващото се глобално затопляне. Това, което се случва сега, е сигнал за събуждане за нашите правителства да започнат да дават ефективен принос за намаляване на световните емисии\", каза кметът на Сидни.\r\nМур подчерта, че \"градове в цели свят дават своята лепта в борбата с глобалното затопляне - нашите национални правителства са онези, които ни провалят\".\r\nДнес във в. \"Острейлиън\" бе публикувана коментарна статия от министъра на енергетиката и по въпросите на намалението на емисиите Ангъс Тейлър, в която той пише, че австралийците трябва да са горди от свършеното от тяхното правителство в тази област.", "date": "2019.12.31", "title": "При пожарите: Двама загинали, петима в неизвестност в Австралия"}
{"url": "https://www.dnes.bg/obshtestvo/2019/12/31/bylgarin-zagina-v-nova-zelandiia-bil-blysnat-ot-kola.434487", "text": "Българин загина в Нова Зеландия, след като бе блъснат от кола, съобщи електронното издание NZ City.\r\nЗлополуката станала в петък вечерта.\r\n44-годишният Николай Андреев, който работел във винения сектор в областта Марлборо, бил блъснат от кола на улица в град Бленъм. На водача на автомобила, 29-годишен местен жител, са повдигнати обвинения в опасно шофиране, причинило смърт. \r\n ", "date": "2019.12.31", "title": "Българин загина в Нова Зеландия. Бил блъснат от кола"}
{"url": "https://www.dnes.bg/notifikacii/2019/12/31/zimna-buria-predizvika-haos-v-kanada-otmeniha-poleti.434482", "text": "Повече от 200 полета бяха отменени в Канада заради голяма зимна буря, предава, позовавайки се на \"Франс прес\". Смес от мокър сняг и леден дъжд предизвика хаос по пътища и летища в източната част на страната. \r\nПовечето полети бяха отменени на аерогарите в Монреал и Отава. В провинция Квебек обявиха, че очакват във вторник сутринта да е натрупало 15-20 сантиметра сняг.\r\n\r\nБурята дойде, след като в Монреал посрещнаха Коледа без сняг - нещо което се случва едва веднъж на пет години. От началото на декември в канадския град са паднали само 13 сантиметра сняг, което е значително по-малко от обичайната средна стойност от 49 сантиметра.", "date": "2019.12.31", "title": "Зимна буря предизвика хаос в Канада. Отмениха полети"}
{"url": "https://www.dnes.bg/sofia/2019/12/31/trima-hospitalizirani-v-sv-anna-sled-pojara-krai-stochna-gara.434486", "text": "Трима пациенти са хоспитализирани в отделение по пулмология на УМБАЛ \"Св. Анна\", след пожара от тази сутрин, в района на столичната Сточна гара, съобщиха от болницата.\r\nПациентите са от белодробната болница София - област и не са пострадали от пожара. Настанени са в УМБАЛ \"Св. Анна\" до възстановяване на инфраструктурата в района.\r\nПродължава окончателното доизгасяне на пожара, който лумна тази сутрин около 5 часа. Тогава се е запалила сграда, ползвана за лечение на психично болни хора, съобщава БТА.\n\r\nОгънят е поразил основната двуетажна постройка и три бараки. Поразени са  около 500 кв. м временни постройки. Унищожен е покривът - около 200 кв.  м, на двуетажната сграда. Пациентите са настанени в близкия белодробен  диспансер. В горящата сграда е имало скъпа медицинска апаратура, която е  била спасена.\r\n                    \n                    \n                \n                \n                \n                Евакуирани са над 50 човека от сградата на пл. \"Сточна гара\". За да изгасят пожара на място са изпратени 8 пожарни автомобила.\r\nПри инцидента, който обхвана общо три сгради, няма загинали и пострадали. Все още се изясняват причините за пожара. Движението в района не е спряно.", "date": "2019.12.31", "title": "Трима хоспитализирани в \"Св. Анна\" след пожара край Сточна гара"}
{"url": "https://www.dnes.bg/stranata/2019/12/31/varnenci-s-bezplaten-gradski-transpor-v-novogodishnata-nosht.434491", "text": "Варненци по традиция ще ползват безплатен градски транспорт в новогодишната нощ, съобщават от общината. \r\n\r\nАвтобусите и тролейбусите ще се движат по четири линии - 17, която обслужва маршрут от ж.п. гарата до квартал \"Галата\" в район \"Аспарухово\" и обратно, 31 - от жп гарата до квартал \"Виница\", район \"Приморски\" и обратно ,148 - от \"Почивка\" и от квартал \"Владиславово\" до центъра и обратно, и тролейбусна линия 83 - от ж.п. гарата до \"Владиславово\" и обратно.\r\n\r\nСлед полунощ транспорт е осигурен на всеки кръгъл час до 02.30 часа, предаде .\r\n\r\nТрадиционната новогодишна програма, организирана от общината, започва в 22.00 ч. на площад \"Независимост\" и продължава до 2.00 ч. на 1 януари.\r\n ", "date": "2019.12.31", "title": "Варненци с безплатен градски транспор в новогодишната нощ"}
{"url": "https://www.dnes.bg/notifikacii/2019/12/31/vechnoto-derbi-mejdu-levski-i-cska-na-15-fevruari.434483", "text": "Вечното дерби на българкия футбол между \"Левски\" и ЦСКА ще се играе на 15 февруари (събота), съобщава.\r\n\r\nНачалният час на сблъсъка от 21-ия кръг на националния стадион \"Васил Левски\" все още не е определен, но е сигурно, че двубоят ще се проведе в ранния следобед.\r\n\r\nДен по-късно ще е битката за Пловдив, в която \"Ботев\" приема \"Локомотив\" на базата си в Коматево. \r\n\r\nЧетвъртфиналите за Купата на България, които са на 3-5 март, доведоха до размествания в програмата. Плейофите, вместо в уикенда на 21 март, ще стартират в този на 4 април след паузата заради баражите за Евро 2020.\r\n\r\nПредвидени са и три междинни кръга в плейофната фаза. Те ще са на 29 април, 13 и 20 май.\r\nВижте още новини от спорта в ", "date": "2019.12.31", "title": "Вечното дерби между \"Левски\" и ЦСКА -  на 15 февруари"}
{"url": "https://www.dnes.bg/sofia/2019/12/31/19-godishen-shofior-zagina-na-okolovrystnoto-shose-v-sofiia.434496", "text": "19-годишен мъж загина на място, след като автомобила, който управлявал се удря в спрял автобус на градския транспорт. Трагичният инцидент става на столичното Околовръстно шосе. Сигналът е постъпил около 8.40 часа тази сутрин, съобщава bTV.\r\nАвтобусът по линия 111 е бил спрян за проверка при Суходол и в него не е имало пътници. Няма други пострадали при катастрофата.\r\nВсе още не са ясни причините за произшествието. Движението към 9.40 часа се е осъществявало нормално.\r\n ", "date": "2019.12.31", "title": "19-годишен шофьор загина на Околовръстното шосе в София"}
{"url": "https://www.dnes.bg/balkani/2019/12/31/erdogan-i-nai-megalomanskiiat-mu-proekt-kanal-istanbul.434475", "text": "От всички гигантски проекти на президента Реджеп Ердоган този е най-мегаломанският: изкуствен воден път, дублиращ Босфора, който би превърнал европейската част на Истанбул в остров. Какво се крие зад \"Канал Истанбул\"?\n\r\nЗа турския президент това ще бъде сбъдната мечта, а кметът на Истанбул говори за \"убийство\" и \"предателство\" спрямо града, посочва , позовавайки се на \"Зюддойче цайтунг\". Самият Реджеп Тайип Ердоган преди десетина години беше определил като \"налудничава\" идеята за нов изкуствен воден канал в Истанбул, който да разтовари Босфора. Тогава се твърдеше, че проектът е прекалено скъп, ще навреди на природата и околната среда, а и този канал никога няма да бъде построен.\n\n\n                    \n                    \n                \n                \n                \n                \r\nПосле всичко заглъхна, за да възкръсне идеята днес отново: президентът Ердоган обяви, че през 2020 година ще започне изграждането на изкуствения воден път \"Канал Истанбул\", свързващ Черно с Мраморно море. Съоръжението ще бъде с дължина 45 километра, на ширина и дълбочина съответно 150 и 21 метра. \n\r\nТурското министерство по околната среда и градоустройството е излязло в края на март с положителна оценка за ОВОС. В същото време кметът на Истанбул Екрем Имамоглу твърди, че проектът може да остави града без питейна вода, тъй като бъдещият канал ще разруши вододайната зона на 16-милионната турска метрополия. Според учени, проектът би довел също до загуба на милиони квадратни метра гора и земеделски земи.\n\r\nСлед като преди няколко дни кметът на Истанбул Имамоглу оповести отрицателното си отношение към \"налудничавия проект\" на Ердоган, цяла Турция говори за това. През 17-годишното управление на сегашния президент \"Канал Истанбул\" е може би най-мегаломанският от всички досегашни проекти на Ердоган, коментира на свой ред \"Тагесцайтунг\" (ТАЦ). Според изданието, ако каналът действително бъде построен, както е планирано - в западната част на града в посока към България - европейската част на Истанбул ще се превърне в остров: на север тя ще граничи с Черно море, на изток - с Босфора, на юг - с Мраморно море, а на запад - с новия канал. Така 8 милиона души могат да се окажат в капан при едно бъдещо земетресение в района, посочват още критиците на проекта. \n\r\nПо данни на истанбулската Служба по кадастъра, по протежение на планирания терен на бъдещото съоръжение напоследък на безценица са били разпродадени 30 милиона квадратни метра земя - повече от площта на целия стар град на Истанбул - която земя строителният проект ще оскъпи неимоверно. Купувачите са компании от Катар, Кувейт и Саудитска Арабия. Дали пък по този начин Ердоган не обслужва арабските си приятели ислямисти, пита ТАЦ. В тази връзка турски политици от опозицията говорят за един вид воден канал на \"мюсюлманското братство\". \n\r\nВсичко това във всеки случай подхранва съмнението, че „налудничавият проект\" на Ердоган всъщност е политически проект, както и една гигантска спекулация със земя - за сметка на Истанбул и неговите граждани, посочва още германското издание.\r\n   ", "date": "2019.12.31", "title": "Ердоган и най-мегаломанският му проект: \"Канал Истанбул\""}
{"url": "https://www.dnes.bg/eu/2019/12/31/angela-merkel-globalnoto-zatopliane-e-realnost-to-ni-zaplashva.434497", "text": "Германската канцлерка Ангела Меркел каза в Новогодишното си послание, че се бори с климатичните промени с всички сили, за да могат бъдещите поколения да живеят в мир и просперитет, предаде БТА, позовавайки се на Ройтерс.\r\n\"Глобалното затопляне е реалност. То ни заплашва\", се казва в записаната новогодишна реч на Меркел, която ще бъде излъчена по електронните медии тази вечер. Покачването на световните температури и проблемите, предизвикани от глобалното затопляне, са плод на човешката дейност, добавя тя и припомни някои от мерките, предприети от нейното правителство за борба с климатичните промени, включително по-високи цени за емисиите на въглероден диоксид в транспортния сектор и за отопление, както и понижението на ДДС за железопътните билети за далечни разстояния.\r\n                    \n                    \n                \n                \n                \n                \"Ние трябва да направим всичко, което е в човешките възможности, за да преодолеем това предизвикателство. Това все още е възможно, - посочва канцлерката. - Аз съм на 65 години - възраст, на която няма лично да изпитам всички последствия на климатичните промени, които ще настъпят, ако политиците не действат. Но нашите деца и внуци ще трябва да живеят с последствията от това, което ние правим или се въздържаме да правим днес. Ето защо полагам всичките си сили за това Германия да даде своя принос - екологичен, икономически, социален - за поставяне на климатичните промени под контрол.\"\r\nМеркел призовава германците да мислят държавнически за справяне с тези последствия. \"За тази цел повече от всякога ни е необходима смелост да мислим по нов начин, сила да изоставим утъпканите пътеки, воля да опитаме нови неща и решимост да действаме бързо, с убеждението, че необикновеното може да донесе успех и трябва да донесе успех, за да може днешното поколение млади хора и техните потомци все пак да е в състояние да живее добре на тази Земя\", подчертава канцлерката.\r\nЗа разлика от миналата година, тазгодишното й новогодишно послание не споменава за вътрешните напрежения в нейното коалиционно правителство, съставено от десноцентристкия Християндемократически съюз и левоцентристката Социалдемократическа партия. Все още не е сигурно, че коалицията ще просъществува до края на парламентарния мандат, изтичащ през 2012 г, отбелязва Асошиейтед прес.\r\nКанцлерката обаче посочи необходимостта да бъдат защитавани органите на местната власт и \"всички хора в нашата страна от омразата, враждебността и насилието\" и да се води борба \"срещу расизма и антисемитизма\". В тази връзка АП припомня, че през тази година бе убит провинциалният държавен служител Валтер Любке, член на партията на Меркел, който активно подкрепяше нейната политика на отворени врати за бежанците през бурната 2015 г. ", "date": "2019.12.31", "title": "Ангела Меркел: Глобалното затопляне е реалност. То ни заплашва!"}
{"url": "https://www.dnes.bg/eu/2019/12/31/djindjifilovite-sladki-novata-jertva-na-tyrgovskite-voini-sys-sasht.434480", "text": "Първо бяха стоманата и алуминият. От октомври обаче на карта са заложени по-важни неща. Ще могат ли американските потребители да продължат да се наслаждават на традиционните джинджифилови сладки и бисквитите Choco Leibniz, след като на храни от ЕС бяха наложени наказателни мита? Известни германски сладкари усещат горещината, но този път тя не идва от кухнята.\n\r\nАмериканците по традиция и този коледен сезон би трябвало да си похапват джинджифилови сладки и ядки с подправки.\r\nВсъщност е най-добре тази година да им се насладят повече от обикновено, тъй като не е ясно дали през 2020 година цялото това джинджифилово удоволствие няма да стане жертва на наказателните мита върху хранителни стоки от ЕС.\r\n                    \n                    \n                \n                \n                \n                \"Митата са тежко бреме за нашия износен бизнес\", заяви в Хановер говорител на компанията за сладкарски изделия Bahlsen.\r\nНовите американски налози, станали част от спора за държавните субсидии в самолетостроенето, удариха тежко германските производители на сладкарски и захарни изделия, откакто бяха наложени в края на октомври.\r\nПредставители на сектора, включващ популярни имена като Bahlsen и Lambertz, казват, че тази година коледната търговия е била оживена. Само че това е било преди влизането в сила на тарифите.\r\nBahlsen приема САЩ като \"обещаващ пазар, на който показваме продължителен растеж\", отбеляза говорителят. Той не можа да посочи в цифрово изражение влиянието на вносните мита, защото договорите за доставка по принцип са дългосрочни.\r\nПрез новата година обаче се задават трудности, макар и все още никой да не може да остойности отражението върху цените и продажбите на джинджифиловите човечета.\r\nЕдно е ясно: \"Определено ще ни засегне\", допълва говорителят на Bahlsen, отбелязвайки, че компанията няма производствени съоръжения в САЩ, които биха й помогнали да устои на бурята.\r\nПреди два месеца Асоциацията на германската сладкарска промишленост (BDSI) излезе с предупреждение за митата от 25 % върху сладкишите и вафлите.\r\n\"Тези наказателни мита излагат на сериозна опасност многогодишните усилия, полагани от германските производители на фини сладкарски изделия на американския пазар\", предупреди асоциацията, прогнозирайки \"катастрофални последици\".\r\nВ търговския конфликт между САЩ и ЕС Вашингтон най-напред атакува стоманата и алуминия. Сега се е прицелил в хранителни продукти като вина, сирена, зехтин, които тясно се свързват с Европа и се ценят от мнозина от другата страна на Атлантика.\r\nСладкарите страдат от ескалиращия конфликт, който започна с отговора на САЩ спрямо незаконните субсидии на ЕС за самолетостроителя Airbus, основен международен конкурент на Boeing.\r\nПроизводителят на джинджифилови сладки и бисквити Lambertz, чиято централа е в Аахен, също се безпокои за бъдещето на висококачествените си изделия.\r\n\"Това удари лошо сектора ни\", коментира главният изпълнителен директор Херман Бюлбекер, без обаче да може да посочи цифри за щетите.\r\n\"През последната счетоводна година имахме оборот от 28 милиона евро (31 милиона долара) в САЩ. Ако сега бъдат прибавени допълнителните разходи от наказателното мито от 25 %, никой няма да ни компенсира\".\r\nБюлбекер засега е доволен от тазгодишния коледен бизнес, започнал с началото на подготовките за празничния сезон през септември.\r\n\"Продажбите бяха силни. За разлика от миналата година, имахме типично есенно време и можем да приемем, че декември също мина добре\", разказва Бюлбекер. Студеното време има свойството да предизвиква апетита към шоколадова бисквитка, допълва той, цитиран от БТА.\r\nЗа Lambertz САЩ са вторият по важност пазар след Полша, където компанията има два завода.\r\n\"Там растем поетапно и вече сме добре представени в Wal-Mart и други вериги. Сега се избират сектори и страни, които изпращат големи количества от продуктите си за САЩ\", уточнява Бюлбекер.\r\nШефът на Lambertz планира да използва панаира на сладкарски изделия в Кьолн в началото на февруари, за да прецени доколко компанията може да вдигне цените, приспособявайки се към новите мита.\r\n\"Американският потребител няма лесно да преглътне това\", прогнозира той.", "date": "2019.12.31", "title": "Джинджифиловите сладки - новата жертва на търговските войни със САЩ?"}
{"url": "https://www.dnes.bg/crime/2019/12/31/mitnichari-otkriha-nedeklarirana-valuta-za-89-hiliadi-leva.434488", "text": "Недекларирана валута за близо 89 хиляди лева открили митничари при две отделни проверки на летището в София и на пункта при Малко Търново през последните дни.\r\nВ първия случай, миналата неделя, на летището са хванати 31 000 евро и 400 щатски долара в ръчната чанта на пътник, пристигащ с полет от Турция, който преминава през зелен коридор - \"Нищо за деклариране\".\r\nНедекларираната валута с левова равностойност 61 338 лв. е задържана, съобщава БТА. Срещу нарушителя - израелски гражданин е съставен акт за установеното нарушение на Валутния закон.\r\nДруги недекларирани 13 655 евро и 2140 турски лири са открити в дрехите на турски гражданин, влизащ в страната от Турция с лек автомобил през Малко Търново. На българския митнически пункт той е заявил, че няма нищо за деклариране.\r\n                    \n                    \n                \n                \n                \n                При извършената съвместна проверка от митническите и гранични служители и личен преглед на пътника, в джобове в дрехите му е открита недекларираната валута в евро и турски лири, в различни купюри, с левова равностойност 27 371 лв. Контрабандната валута е иззета и по случая също е съставен акт за административно нарушение.", "date": "2019.12.31", "title": "Митничари откриха недекларирана валута за 89 хиляди лева"}
{"url": "https://www.dnes.bg/usa/2019/12/31/stotici-shturmuvat-posolstvoto-na-sasht-v-irak.434498", "text": "Стотици демонстранти се опитват да щурмуват посолството на САЩ в Ирак, предаде БТА, позовавайки се на Асошиейтед прес. Те се събраха пред дипломатическото представителство в Багдад след погребенията днес на бойци на иракска шиитска милиция, убити при американски въздушни удари.\r\nМножеството се опитва да щурмува посолството в строго охраняваната Зелена зона, скандирайки \"Долу, долу САЩ\", казаха журналисти от АП на място.\r\nДемонстрантите замерят с бутилки дипломатическото представителство и счупиха охранителни камери. Охранителите се оттеглиха вътре в сградата.\r\nДемонстрантите закачиха жълти знамена на Катаиб Хизбула на стените на посолството.\r\n25 бойци на подкрепяната от Иран шиитска милиция бяха убити при американски въздушни удари в Ирак в неделя. Те бяха нанесени, след като един американски цивилен подизпълнител загина при ракетен обстрел на иракска военна база от Катаиб Хизбула в петък.\n                    \n                    \n                \n                \n                \n                \r\nНанесените от САЩ удари в Ирак са били отговор на серия от ръководени от Иран нападения срещу американски сили на иракска територия, пише британският в. \"Гардиън\", цитирайки представители на американското правителство.\r\nМного от извършените през последните два месеца 11 нападения срещу иракски бази, в които се намират коалиционни сили, са били извършени от шиитската паравоенна група Катаиб Хизбула (КХ). При една от тези атаки бе убит американец. Ответните удари на САЩ срещу пет бази на КХ в Ирак и Сирия отнеха живота на 19 бойци, а 35 бяха ранени.\r\nДържавният секретар на САЩ Майк Помпейо определи КХ като \"подкрепяна от Иран незаконна паравоенна група, чиито действия\" подкопават иракския суверенитет. \"Президентът Тръмп беше много търпелив\", добави първият дипломат на САЩ.\r\nРусия и Иран порицаха нанесените въздушни удари. Командващият Силите за народна мобилизация - група, обединяваща предимно подкрепяни от Иран шиитски милиции, включително КХ - заяви, че \"кръвта на мъчениците няма да бъде пролята напразно и нашият отговор ще бъде много тежък за американските сили в Ирак\", отбелязва британското издание. САЩ изразиха недоволство и от реакцията на иракското правителство, което заяви, че ще преразгледа отношенията си с американските сили.\r\nПрез последните месеци Ирак се очертава като основен театър на напрежението между САЩ и Иран, след Персийския залив и Ормузкия проток, пише френският в. \"Либерасион\". Нанесените в неделя вечерта удари бяха окачествени като \"успех\" от американския министър Марк Еспър и като \"терористичен акт\" от Иран, отбелязвайки ясна ескалация на напрежението между двете страни.\r\nУдарите, освен това, показват за пръв път очертанията на \"доктрината Тръмп\" за употреба на сила. През юни президентът на САЩ отмени в последния момент ответни удари срещу Иран, след като Техеран свали американски безпилотен самолет. Ударите срещу саудитските петролни обекти през септември, за които Вашингтон също обвинява Иран, не доведоха до военен отговор от страна на САЩ. Събитията от този уикенд показват, че нанасянето на физически вреди на американски граждани е там, където според Белия дом преминава \"червената линия\", която не трябва да се пресича.\r\nМакар ударите да изясняват донякъде \"доктрината Тръмп\", те повдигат множество въпроси за възможния отговор на Техеран, за стабилността на Ирак и за бъдещето на международната коалиция срещу групировката \"Ислямска държава\". Иракските политици порицаха почти в един глас американските удари, като бившият премиер Адел Абдел Махди ги определи като \"нарушение на иракския суверенитет\". Според правителството в Багдад \"американските сили действаха в съответствие със собствените си политически приоритети, а не с тези на иракчаните\". Периодично появяващата се в Ирак кампания за прогонване на САЩ извън страната беше подновена с пълна сила.\n\n\n\r\nВ продължение на години Ирак се колебаеше между двамата си най-влиятелни покровители - САЩ и Иран. През последните месеци общественото мнение беше започнало да се настройва срещу Иран, като улични протести искаха да се сложи край на влиянието на Техеран, припомня в. \"Ню Йорк таймс\". Американските въздушни удари през уикенда обаче насочиха фокуса на обществената враждебност срещу Вашингтон, намалявайки натиска над Иран и организациите, които работят за него. Дори тонът при уличните протести се промени, като антииранските лозунги бяха заменени от антиамерикански. Протестиращите порицаха непропорционалния, според тях, отговор на САЩ - убийството на 24 членове на паравоенна група в отговор на смъртта на един американец миналата седмица. До края на деня имаше призиви за слагане на край на \"американската окупация\" и изтегляне на американските сили от Ирак. Тази промяна идва в много удобен за Иран момент.\r\nПодкрепяните от Иран иракски паравоенни групи са все по-голям проблем за САЩ и Ирак. Те участваха в борбата срещу \"Ислямска държава\", в която бяха на същата страна като американците. Сега паравоенните организации са влиятелна фракция в Ирак, както от военна, така и от политическа гледна точка, разполагайки със значително влияние в парламента. Макар че технически са под наблюдението на иракските сили за сигурност, някои от тях имат силни връзки с Иран и значителна независимост.\r\nСпоред анализатори мащабите на американския ответен удар означават, че Катаиб Хизбула вероятно ще се чувства длъжна да отвърне и може да използва антиамериканските настроения. \"Това възпиране ли е или всъщност излага на риск цялото присъствие на САЩ в Ирак?\", пита Ема Скай, преподавател в Института \"Джаксън\" към Йейлския университет.", "date": "2019.12.31", "title": "Стотици щурмуват посолството на САЩ в Ирак"}
{"url": "https://www.dnes.bg/politika/2019/12/31/s-gaidi-i-survachki-posreshtnaha-borisov-v-burgasko.434500", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n \r\nПремиерска инспекция на голям инфраструктурен обект. В последния работен ден на 2019 г. Бойко Борисов провери работата на пътя от магистрала \"Тракия\" към Поморие и \"Слънчев бряг\". Местните жители го посрещнаха с гайди и сурвачки за внуците му, предаде Нова тв.\r\n\"За новия сезон обходът на Поморие трябва да е готов, така трафикът за  курортите няма да влиза в Бургас и туристите ще имат пряк достъп до тях, заявил министър-председателят по време на  инспекцията на обхода на Поморие, съобщиха от пресслужбата на кабинета.\r\nСпоред министър-председателя Борисов няма причина обходът на Поморие  да не бъде готов за новия летен сезон. \"Трябва да се спазят сроковете и  ще видите колко ще се облекчи движението\", е изтъкнал премиерът Борисов.\r\n                    \n                    \n                \n                \n                \n                По думите му, докато трасета като настоящото се  изграждат, това не се вижда, а после бързо се забравя какво е било  преди. Премиерът е напомнил, че по Южното Черноморие са липсвали и  пречиствателни станции.\r\nУчастъкът, който инспектира премиерът Борисов, е с дължина от около 5  километра и с него ще се довърши цялото разширение на пътя  Бургас-Слънчев бряг. Другите участъци вече са пуснати в експлоатация и  значително се облекчава трафикът, особено в туристическия сезон,  уточниха от МС.\r\nОбходът на Поморие е изключително важен за региона, предвижда се да  бъде завършен през май 2020 г. По този начин преди началото на новия  туристически сезон пътят Бургас-Слънчев бряг ще е изцяло готов и  разширен за удобство и безопасност на придвижването на пътуващите.\n\r\n.\r\n", "date": "2019.12.31", "title": "С гайди и сурвачки посрещнаха Борисов в Бургаско"}
{"url": "https://www.dnes.bg/stranata/2019/12/31/danychna-kampaniia-2020-startira-na-10-ianuari.434499", "text": "Данъчната кампания за 2020 г. ще започне на 10 януари заради промени в законодателството, съобщиха от Националната агенция за приходите /НАП/. Декларациите за доходите на физическите лица и тези за облагане с корпоративни данъци могат да бъдат подадени най-рано на тази дата - както по електронен път, така и на място в офисите на НАП.\r\nСрокът за ползване на 5-процента отстъпка за ранно деклариране и плащане през 2020 година е 31 март, а крайният срок за обявяване на доходите е 30 април, напомнят от приходната администрация. През март 2020 година ще е достъпна и предварително попълнена декларация за доходите на гражданите, които имат персонален код на НАП или електронен подпис, съобщава БТА.\r\n                    \n                    \n                \n                \n                \n                Годишното приключване на данъчно осигурителните сметки на фирми и граждани ще бъде извършено от НАП от 1 до 9 януари. Офисите на НАП ще приемат плащания с дебитни и кредитни карти на ПОС терминали до 13.00 часа на 31.12.2019 г., се посочва в съобщението.\r\nДопълнителна информация за данъчните и осигурителните изисквания може да се получи на телефона на Информационния център на НАП 0700 18 700, добавят от НАП.", "date": "2019.12.31", "title": "Данъчна кампания 2020 стартира на 10 януари"}
{"url": "https://www.dnes.bg/balkani/2019/12/31/premieryt-na-cherna-gora-s-preduprejdenie-kym-srybskata-cyrkva.434492", "text": "Премиерът на Черна гора Душко Маркович отправи \"последно предупреждение\" към Сръбската православна църква в страната във връзка с протестите срещу закона за религиозните обединения, предава Bulgaria ON AIR, позовавайки се на РИА Новости.\n\r\nВ нощта на петък Скупщината (парламентът) на Черна гора одобри закон за свободата на религиите и убежденията и правния статут на религиозните общности с мнозинството от гласовете на управляващата коалиция. Гражданите протестираха в северната част на страната, а полицията преби епископ Методий Диоклийски. Десетки хора бяха задържани по улиците. След свада в заседателната зала полицията задържа всички членове на опозиционния Демократичен фронт.\n\n                    \n                    \n                \n                \n                \n                \r\nВ събота лидерът на управляващата Демократическа партия на социалистите и президент на страната Мило Джуканович подписа противоречив закон. В неделя вечерта в няколко града се проведоха протести. Министерството на вътрешните работи отчете осем ранени полицаи, повече от десет души са задържани.\n\r\n\"Призовавам духовенството на СПЦ в Черна гора да се върне в църкви и храмовете, да покани вярващите да служат и да бъдат в църквите, а не да ги подтикват към съпротивление на властите във връзка с този закон, защото те излизат от църквите след литургиите и предизвикват безредици и нападения срещу полицията, гражданите и тяхното имущество\", заяви Маркович във видео съобщение, съобщава \"Фокус\".\n\r\n\"Съветвам Черногорско-Приморския митрополит да не подбужда към недоволство и размирици. Това е последното предупреждение в този смисъл\", подчерта премиерът и добави, че властите вече няма да позволяват размирици. Той отбеляза, че също е изненадан, че сръбските власти не са отговорили на опита за изгаряне на черногорския флаг на младежки протест пред черногорското посолство в Белград.\n\r\nПредставители на СПЦ в неделя отказаха да поемат отговорност за насилието в протестите. Православните епископи на Сръбската църква в Черна гора преди това призоваваха вярващите към ненасилие, но постоянно изразяване на несъгласие със закона за църквите. Епископите призоваха вярващите да \"протестират молитвено\", а полицията и ръководството на страната да не използват сила. В понеделник бяха проведени мирни протести в няколко градове на Черна гора.\r\n ", "date": "2019.12.31", "title": "Премиерът на Черна гора с \" предупреждение\" към Сръбската църква"}
{"url": "https://www.dnes.bg/kino/2019/12/31/kervanyt-na-sofia-menar-trygva-po-sveta.433939", "text": "\r\nЛюбимата селекция на пътешествениците \"Кервансарай\" ще предложи пет заглавия в рамките на предстоящия фестивал за кино от Близкия изток, Централна Азия и Северна Африка Sofia MENAR.  От 14 януари в салоните на Дома на киното, Културен център Г8, Евро синема, кино Влайкова и Чешкия център ще може да пътувате из целия свят на цената на един билет за кино. \r\nЕдна от водещите дестинации е Алжир. За поредна година програмата на Sofia MENAR включва филм на прочутия френски фотограф Ян Артюс-Бертран – \"Алжир отвисоко\". Полетете над най-голямата африканска държава, вижте отвисоко лазурните води на Средиземно море и безкрайните пясъчни дюни на Сахара, разходете се сред колоритните сергии на пазара в медината на Оран и сред тесните улички в емблематичната касба на столицата Алжир, понесете се над десетките мостове в древния Константин и оживените плажове на модерна Анаба.\r\n                    \n                    \n                \n                \n                \n                \"Музикално пътешествие по Пътя на коприната\" представя Силвен и Матийо - двама музиканти, които решават да се приберат от Индия до Франция с мотори. Поставят си за цел да записват традиционна музика от всички райони, през които преминават по пътя. Купуват два мотора от Индия и с отворени сърца за всичко ново, което им предстои, стартират своето 15 000 км. пътешествие.\r\nОще преди Джой Адамсън да напише \"Лъвицата Елза\" и преди да бъде основан първият национален парк в Африка, Мартин и Оса Джонсън снимат филми за черния континент. Чешкият режисьор Ян Сватош представя тяхната история в \"Ноев ковчег от светлини и сенки\". Те се запознават в петък и се женят тайно в неделя. Бягат заради родителите си от вкъщи, за да прекарат медения месец сред канибали и диви зверове. Мартин и Оса Джонсън рискуват живота си, за да покажат на света как чезне дивата природа на Африка.\r\n\"Под конвой из света\" следва група авантюристи, които жадуват да обиколят света и решават да го направят с коли на старо, които купуват за по 150 паунда. Без никакви спестявания, без подготовка, само с голям ентусиазъм и огромно желание, те поемат по пътя. Загряват из Европа, продължават към Централна Азия и за финал стартират от Щатите, през цяла Южна Америка до Аржентина.\r\n\"Морски номади\" представя историята на двама братя, които решават да сбъднат детската си мечта да карат сърф по протежението на цяла Южна Америка. Сблъскват се с различните култури на континента, опитват традиционни храни, нощуват в малки селца, където не е стъпвал туристически крак, къмпингуват на необитаеми плажове и създават десетки нови приятелства.\r\nSofia MENAR стартира на 14 януари в Дома на киното с прожекцията на най-награждавания египетски филм „На края на света”. Фесивалът продължава до 30 януари с прожекции в  София, Пловдив, Варна и Стара Загора.", "date": "2019.12.31", "title": "Керванът на Sofia MENAR тръгва по света"}
{"url": "https://www.dnes.bg/index/2019/12/31/godishen-horoskop-za-vezni-kakvo-da-ochakvate.434452", "text": "Всичко, което е необходимо за успеха, е ясно, да следвате собствените си насоки. Хороскопът за 2020 г. предвещава много успешни моменти. Годината ще бъде приятна и романтична, не бива да се затваряте – около вас ще има достатъчно събития и личности, които заслужават внимание.\r\n \r\n\r\n \r\nДо първите дни на април предстоят много промени, но те ще бъдат последователни. В работата си се опитайте да се придържате към предварително направените планове, бъдете критични към новите възможности, но не ги отхвърляйте – проявете интерес и изчислете шансовете за успех.\r\n \r\nИма смисъл тези, които работят в офис, да се втурнат по кариерната стълбица. Тези, които имат бизнес – да бъдат по-консервативни. Водолеите, които търсят партньор, ще имат зелена светлина през този период. Ще имате много възможности да създадете здрава връзка. Не изисквайте много от роднините. Бъдете активни и се опитайте да не разочаровате семейството си.\r\n \r\n\r\n \r\nТози период ще бъде по-динамичен за Водолея. Звездите препоръчват по-често да се разсейвате от наболелите проблеми, но не и да губите бдителност. Вероятно е развитието на необичайни ситуации, които едва ли ще ви изненадат, но изискват доста бърза реакция.\r\n \r\nВ работата ще трябва да се постараете и да повишите квалификацията си. Това се отнася както за Водолеите, които работят в офис, така и за тези, които имат собствен бизнес. Разликата ще бъде само в методите, които ще използвате за постигане на целите си.\r\n \r\nПредвид благоприятното разположение на Сатурн, никакви обстоятелства не могат да ви попречат! Опитайте се да общувате по-малко с тези, които живеят по различен от вашия начин. За периода от април до септември за представителите на вашия знак това правило трябва да бъде основното.\r\n \r\nНачалото на летния сезон е чудесно време за занимания със спорт и поддържане на физическата ви форма.\r\n \r\n", "date": "2019.12.31", "title": "Годишен хороскоп за Везни: Какво да очаквате?"}
{"url": "https://www.dnes.bg/sofia/2019/12/31/goliam-pojar-izbuhna-v-sofiia-ogyniat-e-v-raiona-na-stochna-gara.434477", "text": "Голям пожар гори в района на столичната Сточна гара. Няма сведение за загинали и пострадали хора, заяви пред БНР гл. комисар Николай Николов, директор на Главната дирекция \"Противопожарна безопасност и защита на населението\". Евакуирани са 51 човека.\r\n\r\nПо предварителна информация огънят е избухнал в сградата на Психодиспансера. Засегнати от огъня са три сгради. Щетите са сериозни, уточни гл. ком. Николов. Пожарът е овладян, добави той.\r\n\r\nНа място са изпратени седем противопожарни автомобила.\r\n\r\nОгънят вече е локализиран и в момента се доизгася, обясниха от вътрешното министерство.\r\n\r\nСигналът за пожара е подаден около 5:05 ч. тази сутрин. Причината не е ясна, но не е изключено да става въпрос за късо съединение в електрическата мрежа.\r\n ", "date": "2019.12.31", "title": "Голям пожар избухна в София. Огънят е в района на Сточна гара"}
{"url": "https://www.dnes.bg/obshtestvo/2019/12/31/izprashtame-starata-i-posreshtame-novata-godina-na-ploshtad-kniaz-aleksandyr-i.434478", "text": "Новата 2020 година ще бъде посрещната от столичани и техните гости на площад \"Княз Александър I\" с традиционния празничен концерт \"Сцена под звездите\".\n\r\nКъм 22.00 часа ще излязат първи братя Аргирови и поп певицата Тони.Последните минути на отминаващата 2019 г. ще отброяваме с Кирил Маричков, Иван Лечев, Дони, Славчо Николов и Венко Поромански от \"Фондацията\".\r\nКомпания ще им прави и кубинската изпълнителка Долорес Естрада, талантите от Expose Team и брас бенда \"Виво Монтана\". Водещи ще бъдат Райна Налджиева и Мирослав Димитров под режисурата и сценария на Борис Радев.\r\nТова е 20-то издание на празничното събитие и то съвпада със 140-годишния юбилей от обявяването на София за столица, както и 60-годишнината на Българската национална телевизия, която ще излъчва концерта директно по БНТ1.\n                    \n                    \n                \n                \n                \n                \r\nЗрителите ще могат да влизат на площада през седем контролни пункта като организаторите заявяват, че няма да бъдат допускани хора в нетрезво състояние. Внасянето на алкохол също е забранено.\n\r\nВъв връзка със събитието ще има промени на движението. Има забрана за паркиране на автомобили на паркингите на площада и на ул. \"Дякон Игнатий\".\r\nСлед 15.00 ч. днес ще бъде забранено преминаването на моторни превозни средства по бул. \"Цар Освободител\", съобщава БТА. Движението ще бъде възстановено след 06.00 ч. утре, а паркингът ще може да се използва след 23:00 ч. \n\r\nГрадският транспорт в София и метрото ще обслужват пътници през празничната нощ.", "date": "2019.12.31", "title": "Изпращаме старата и посрещаме новата година на площад \"Княз Александър  I\""}
{"url": "https://www.dnes.bg/stranata/2019/12/31/bg-detska-gradina-edin-uchitel-gleda-11-hlapeta-dostatychen-li-e.434472", "text": "\r\nПо един педагог средно се пада на 11 хлапета в детските градини у нас. Това показват данните на Националния статистически институт. Според тях към края на април в забавачките в страната е имало 218 767 малчугани, а педагогическият персонал, включително директори без групи, музикални ръководители, методисти и възпитатели, е наброявал 19 799 души, съобщава \"Монитор\".\n\r\nДетските учители са били 18,5 хил., или 93,7% от педагогическия персонал. Най-много - 3647, са били педагозите на възраст от 55 до 59 години. В предпенсионна или пенсионна възраст - на 60 или повече години, пък са били 2606 души от педагогическия персонал в градините, показват още данните на националната статистка. Във възрастовата група от 50 до 54 години са били 2836 педагози. Най-малко пък са тези, които все още не са били навършили 25 години – едва 367.\n                    \n                    \n                \n                \n                \n                \r\nПрез учебната 2018/2019 г. за частна забавачка са плащали родителите на 4606 деца, което прави 2,1% от записаните в детските градини. Въпреки че процентът не е висок, през миналата учебна година броят на лицензираните частни забавачки се е увеличил спрямо предходната година с 3 до 101.\n\r\nНай-голям брой през миналата учебна година са били децата, посещавали целодневни градини, като общият им брой в страната е бил 203 604. В полудневни са били приети 14 593-ма малчугани, а децата в специални градини са били 543. Едва 27 хлапета пък са ходили в сезонни градини.\n\r\nСредният брой деца в една детска градина за страната е бил 119, като за градовете е значително по-голям - 154, а за селата - 62. Една група се е формирала средно от 24 деца, съответно 25 в градовете и 20 в селата, показват още данните на НСИ.\n\r\nБроят на всички записани в градини деца през учебната 2018/2019 г. е намалял спрямо предходната година с 1% до 218 767 хлапета, настанени в общо 1834 самостоятелни детски градини в страната. За последните пет години обаче хлапетата, посещавали градина, са се стопили с над 20 000.\n\r\nПрез 2014/2015 г. записаните в забавачка малчугани са били над 241 хиляди. Обхватът на децата, изчислен чрез груповия нетен коефициент на записване, за учебната 2018/2019 година е 78,4% и остава непроменен спрямо предишната учебна година. Този коефициент се изчислява в проценти като съотношение на броя на децата в детските градини във възрастовата група 3 - 6 години към броя на населението в същата възрастова група. Най-висок е той в Благоевград, Смолян, Перник и Враца - над 85%.\r\n ", "date": "2019.12.31", "title": " BG детска градина: Един учител гледа 11 хлапета. Достатъчен ли е?"}
{"url": "https://www.dnes.bg/snimka-na-denia/2019/12/31/v-posledniia-den-na-2019-g-temperaturite-do-8-gradusa.434474", "text": "През последния ден от годината - 31 декември, ще бъде предимно слънчево. Ще духа до умерен запад-северозападен вятър. Температурите ще се повишат и дневните ще са между 3 и 8 градуса.\r\nПрез новогодишната нощ ще има временни увеличения на облачността, средна и висока, а северозападният вятър ще се усили. Към полунощ температурите все още ще бъдат сравнително високи, в повечето райони между минус 1 и 4 градуса, съобщава БТА.\r\nПо Черноморието ще бъде предимно слънчево. Привечер ще се появи разкъсана средна и висока облачност. Ще духа умерен вятър от север-северозапад. Максималните температури ще са между 4 и 7 градуса. Вълнението на морето ще е 1 - 2 бала. Температурата на морската вода е 11-12 градуса.\r\n                \n                \n                В планините ще е предимно слънчево, но ветровито. Ще духа силен до бурен вятър от северната четвърт. Максималната температура на височина 1200 метра ще е около минус 3 градуса, на 2000 метра - около минус 9.\r\nПрез първите два дни от 2020 г. - 1 и 2 януари, облачността ще е променлива, първия ден на изолирани места, главно в планините, ще превали слаб сняг. Вятърът ще е от север-северозапад, в източните райони - от север-североизток; ще бъде умерен, временно силен и ще застудява.", "date": "2019.12.31", "title": "В последния ден на 2019 г.: Температурите до 8 градуса"}
{"url": "https://www.dnes.bg/stranata/2019/12/31/intenziven-trafik-po-pytishtata-v-posledniia-den-na-godinata.434479", "text": "В последния ден на 2019 г. се очаква да има засилен трафик по пътищата. Екипите на полицията следят за нормалната обстановка в страната. Те са снабдени с мобилни камери, които ще ловят нарушители.\r\n\r\nПо последна информация, само по Коледа са засечение около 30 000 нарушения на пътя, съобщава Нова тв. \r\n\r\nОт АПИ съветват шофьорите да карат внимателно. На места настилките са мокри и заледени. \r\n ", "date": "2019.12.31", "title": "Интензивен трафик по пътищата в последния ден на годината"}
{"url": "https://www.dnes.bg/index/2019/12/31/receptata-dnes-praznichna-baklava-ot-djeimi-olivyr.434189", "text": ":\r\n125 г разтопено масло плюс допълнително за намазване\r\n200 г счукани орехи\r\n200 г счукан шамфъстък\r\n75 г кафява захар\r\n1 чаена лъжичка канела\r\n150 г бяла захар\r\n2 яйца\r\n270 г точени кори\r\n75 мл течен мед\r\nсокът на половин лимон\r\n \r\n:\r\n \r\nЗагрейте фурната на 180 градуса и намаслете тава за печене с размери 30 на 18 см. В купа смесете ядките, канелата, кафявата захар и 50 г от бялата захар. Добавете яйцата, 100 г разтопено масло и разбъркайте добре. Затоплете и останалото масло, за да намажете с него и корите.\r\n \r\nСложете на дъното на тавичката една кора и оставете краищата й да излизат извън тавата. След това я намажете с масло. Наредете отгоре останалите кори, като мажете всяка една с масло и оставяте краищата им да висят извън тавата. Още веднъж разбъркайте плънката и я изсипете върху последната кора.\r\n \r\nСгънете висящите краища на корите към центъра, така че да се получи неравна повърхност. Не се старайте да покриете напълно плънката, защото идеята е част от нея да се вижда. Печете докато баклавата стане хрупкава (около 45 минути може и по-малко, зависи от фурната). През това време в тенджера сложете меда, останалата бяла захар, лимоновия сок и 100 мл вода. Оставете сместа да заври и на бавен огън варете около 5-10 минути. Свалете тенджерата от котлона и оставете да изстине. Извадете баклавата от фурната и я залейте със сиропа. Когато изстине напълно, поръсете с шамфъстък и сервирайте.\r\n\r\n\r\n ", "date": "2019.12.31", "title": "Рецептата Dnes: Празнична баклава от Джейми Оливър "}
{"url": "https://www.dnes.bg/stranata/2019/12/31/nankov-vodata-v-pernik-shte-poteche-prez-mart-ili-chak-prez-mai.434484", "text": "Няма опасност от въвеждане воден режим в Ботевград, Шумен и Търговище. Това заяви пред Нова тв заместник - министърът на регионалното развитие и благоустройството Николай Нанков.\n\n\n\n\r\n\"Жителите на Ботевград не ги чака бедствено положение. По сегашните разчети има водни количества за около 120 дни в язовир \"Бебреш\", без да влезе и капка нов приток. Създаден е оперативен щаб, който следи ситуацията на дневна база. При необходимост воден режим би могло да се въведе след три месеца. Няма опасност и за Шумен и Търговище\", коментира той.\n\r\nПо думите на Николай Нанков водата в язовир \"Тича\" ще стигне за минимум 10 месеца. Това показвали разчетите на ВиК  оператора. \"Проблемът е във водопровода към Търговище и Шумен\", коментира заместник регионалният министър.\r\n                    \n                    \n                \n                \n                \n                В момента около 315 хиляди българи живеят на воден режим. Освен в Перник, такъв има частично в Плевен, в Ловеч и в Севлиево. Според Нанков броят на бедстващите ни сънародници бил по-малък. Той обясни, че в момента загубите на вода в страната са средно 59%. \"Много важно е затова темата за инфраструктурата\", уточни още Нанков и допълни, че подпочвените води и тяхното ниво и лимити са изключително намалели.\r\n\"От чешмите в Перник ще тече чиста питейна вода когато има достатъчно количества в язовир \"Студена\", които да гарантират дебит на вода. Възможно е такова да има още през март, но реалистично е да говорим за това след пролетното снеготопене през април – май\", заключи Николай Нанков.\r\nПреди ден пред журналисти министърът на икономиката Емил Караниколов бе заявил, че водният режим в Перник може да бъде отменен до края на месец януари. По думите му, за да се случи това, трябвало в язовир \"Студена\" да се вливат 500 - 900 литра на секунда.\n\r\n ", "date": "2019.12.31", "title": "Нанков: Водата в Перник ще потече през март или чак през май..."}
{"url": "https://www.dnes.bg/stranata/2019/12/31/samo-za-mesec-dve-izcheznali-momicheta-ot-burgaskoto-selo-kameno.434485", "text": "Само за месец две момичета от бургаското село Камено изчезват. И двете са на 17 години и носят името Михаела. Двете са били приятелки. Едното дете изчезва на 6 декември и е обявено за международно издирване.\r\nДругото е в неизвестност от два дни. Баща й отправи апел за помощ чрез социалните мрежи към тези, които може би са я виждали.\n\n\r\nСпоред близките на децата, двете тийнейджърки са приятелки и се предполага, че може да са заедно.Обявената за издирване в понеделник е видяна за последно от майка си, която е рускиня. В неделния ден Михаела Иванова се събудила рано и излязла. Майката не се притеснила, защото знаела, че детето й има много приятели. Преди това пили кафе с бабата и след това момичето си взела чантата и от тогава не са я виждали.\r\n                    \n                    \n                \n                \n                \n                Баща й каза пред Нова тв, че двамата с дъщеря си имали конфликти само заради отсъствия на момичето от училище и за приятелче, което той не одобрявал. \n\r\nМайката на другото изчезнало момиче видяла своята дъщеря за последно на 24 декември. Детето също така се обадило на 21-ви вечерта за около 5 секунди, но не казала къде се намира.\r\nРодителите на децата са много притеснени и помолиха децата си, ако имат възможност да се приберат у дома. Ако някой знае къде са момичетата, нека да се обадят на тел. 112 или в най-близкото полицейско управление.", "date": "2019.12.31", "title": "Само за месец: Две изчезнали момичета от бургаското село Камено..."}
{"url": "https://www.dnes.bg/notifikacii/2019/12/31/zaradi-gorski-pojari-hiliadi-turisti-blokirani-na-plaj-v-avstraliia.434481", "text": "В Австралия хиляди туристи и местни жители се оказаха блокирани на плаж, заобиколен от горски пожари. Напускането на плажа в югоизточната част на страната е невъзможно по суша, защото всички пътища са преградени от бушуващия огън, съобщава БНР.\r\n\r\nПопулярният сред плажуващи и рибари град Малакута в щата Виктория практически е недостъпен по суша. Въпреки предупрежденията, отправени към около 30 хиляди гости и жители на града, голяма част от тях не се евакуираха и сега са обградени. Властите имат план за евакуация по въздух и вода, ако се наложи.\r\n\r\nНеобичайно големите горски пожари в Австралия горят от месеци, но нова гореща вълна, комбинирана със силен вятър, утежни обстановката. Вчера във всеки един щат на Австралия бяха отчетени поне 40 градуса по Целзий.\r\n\r\nПожарите, които обичайно горят в изолирани райони, това лято заплашват многомилионните Сидни и Мелбърн. Досега в пожарите са загинали най-малко 10 души, а изпепелената площ е с размерите на Белгия.", "date": "2019.12.31", "title": "Заради горски пожари: Хиляди туристи - блокирани на плаж в Австралия"}
{"url": "https://www.dnes.bg/akoshtete-vqrvaite/2019/12/31/spored-zodiiata-liubovno-predskazanie-za-novogodishnata-nosht.434405", "text": " Казват, че както посрещнеш новата година, така ще ти върви цяла година. Затова много хора се вълнуват и се чудят какво ще им се случи в новогодишната нощ. Ето и какво да очаквате в романтичните отношения на 31 декември срещу 1 януари.\r\n\r\n \r\nПрез нощта няма да успеят да изразят чувствата си и да кажат какво изпитват пред половинката. Но половинката ще ги зарадва с признание и ще опише чувствата си. Овните да не се страхуват, да се оставят на чувствата, да проговорят и изразят емоциите си. Трябва да покажат колко са загрижени и колко обичат гаджето и ще имат невероятна нощ!\r\n \r\n\r\n \r\nТехен познат се е опитал да разкрие чувствата си през годината и е показал интерес към тях, но Телците са го пренебрегнали. Сега най-накрая ще му обърнат внимание и ще разберат, че той е човека, от когото се нуждаят, за да са щастливи през 2020 г. Може да получат целувка в полунощ.\r\n \r\n\r\n \r\nВреме е да направите връзката си официална и да покажете половинката си пред света. Близнаците не си падат много по сериозните връзки, предпочитат да са сами и да флиртуват, но сега осъзнават, че искат човек до себе си. Ще признаят пред приятели и роднини, че вече не са сами и ще запознаят новото гадже със семейството.\r\n \r\n", "date": "2019.12.31", "title": "Според зодията: Любовно предсказание за новогодишната нощ"}
{"url": "https://www.dnes.bg/sofia/2019/12/31/mz-niama-postradali-pacienti-pri-pojara-na-stochna-gara.434503", "text": "Няма пострадали пациенти при пожара, обхванал сгради на Центъра за психично здраве - София област и Специализирана болница за активно лечение на пневмофтизиатрични заболявания - София област, съобщи пресцентърът на Министерство на здравеопазването.\n\n\r\nОт там уточняват, че се извършва релокация на пациентите на двете лечебни заведения, при които има необходимост от медицинско наблюдение. Пациентите на Психиатричната болница ще бъдат настанени в други лечебни заведения с психиатрични структури на територията на София, в това число ДПБ \"Св. Иван Рилски\", УМБАЛ \"Александровска\", ЦПЗ \"Проф. Н. Шипковенски\", ВМА и УМБАЛНП \"Свети Наум\".\r\n                    \n                    \n                \n                \n                \n                От здравно министерство уверяват, че е осигурена е непрекъсваемост на работата на дневните програми, осъществявани в Центъра за психично здраве - София област. 51 пациенти на този център са били евакуирани. Петима пациенти на Белодробната болница, при които е налице необходимост от медицинско наблюдение и терапия, също биват релокирани.\r\nМинистър Кирил Ананиев е разпоредил на компетентните дирекции на Министерството на здравеопазването да бъде направена оценка на щетите и да бъдат предприети действия за консервация на покривното пространство до реализирането на ремонтните дейности, информира здравно министерство.\r\nВ съобщението се посочва още, че вследствие на избухналия по-рано тази сутрин пожар, са унищожени покривът и подпокривното пространство на Белодробната болница, както и поликлиниката на психиатричното лечебно заведение.", "date": "2019.12.31", "title": "МЗ: Няма пострадали пациенти при пожара на Сточна гара"}
{"url": "https://www.dnes.bg/stranata/2019/12/31/nad-14-hil-godishni-elektronni-vinetki-iztichat-v-pyrviia-den-na-2020-g.434494", "text": "В първия ден на Новата година изтича валидността на 14 067 годишни електронни винетки за леки автомобили, съобщиха от Агенция \"Пътна инфраструктура\" /АПИ/. От там уточняват, че общо над един милион електронни винетки изтичат в първите два месеца на 2020 г. До днес - 31 декември 2019 г., са валидни последните хартиени винетни стикери.\r\nОт пътната агенция информират, че и за следващата година цените на е-винетките остават непроменени. Уикенд винетката за леките автомобили е 10 лв., седмичната - 15 лв., месечната - 30 лв., а тримесечната - 54 лв. Годишната остава на цена от 97 лв. До въвеждането на тол системата камионите и автобусите с обща технически допустима максимална маса над 3,5 т ще продължат да ползват е-винетка, не по-късно от 1 март 2020 г., посочват от АПИ. За товарните автомобили цените на дневните, седмичните и месечните винетките също остават без промяна.\r\n                    \n                    \n                \n                \n                \n                От там напомнят, че хората, които имат право на безплатна винетка, трябва да подадат заявление в дирекция \"Социално подпомагане\" по настоящ адрес - лично, с писмо или по електронен път с електронен подпис. Социалните служби обработват документите в 7-дневен срок. Агенцията за социално подпомагане изпраща всекидневно обработените заявки на Агенция \"Пътна инфраструктура\", която издава е-винетката в рамките на следващия работен ден.\r\nОт АПИ припомнят, че корекции заради грешно въведени данни в системата не се допускат, затова е необходимо потребителите внимателно да преглеждат и проверяват въведената от тях или от съответния служител информация преди да потвърдят финалното плащане за електронната винетка. Отговорността за попълване на коректна информация за номер на пътното превозно средство, категорията му и периода на валидност на винетката е на собственика или ползвателя му. В случай на неправилно декларирани данни се счита, че не е заплатена дължимата винетна такса за съответния автомобил.", "date": "2019.12.31", "title": "Над 14 хил. годишни електронни винетки изтичат в първия ден на 2020 г."}
{"url": "https://www.dnes.bg/zvezdi/2019/12/31/aleks-raeva-pokaza-svoeto-koledno-chudo.434501", "text": "Бебешки плач в къщата. Това може би е най-хубавият подарък, който певицата Алекс Раева получи за тази Коледа. На празника тя сподели снимка със своята дъщеричка Лиа, която е своебразна равносметка за изминалата година. \r\n, е написала изпълнителката към кадъра, на който държи малката Лиа. \r\n \r\nНа снимката Раева е без грим, но изглежда страхотно. \r\n \r\nАлекс стана майка на 2 август тази година. В началото тя криеше своята бременност, а след като се роди бебето, не го показваше в социалните мрежи. \r\n \r\nПевицата е от онези звезди, които не обичат да говорят за личния си живот. След няколко неуспешни връзки и бременности, изпълнителката намери любовта на живота си и получи дългоочаквания подарък - рожба. \r\n \r\n\r\n ", "date": "2019.12.31", "title": "Алекс Раева показа своето коледно чудо "}
{"url": "https://www.dnes.bg/notifikacii/2019/12/31/grigor-dimitrov-beshe-trudna-godina-vylnuvashtoto-predstoi.434504", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Броени дни остават до началото на новия тенис сезон, който ще бъде открит с отборния турнир ATP Cup.\n\r\nОт няколко дни Григор Димитров вече е в Австралия, където с тима в състав Димитър Кузманов, Александър Лазаров, Адриан Андреев и Александър Донски се подготвят усилено. България е в група с Великобритания, Молдова и Белгия, а за да се представят на ниво, момчетата ни не спират да тренират.\n\r\nПървата ни ракета показа в социалните мрежи как изглежда трофеят от турнира ATP Cup, а след това поигра тенис не с кого да е, а с легендарния Кен Розуол. \n\r\nГригор Димитров даде специално интервю преди старта на турнира, съобщава .\n                \n                \n                \r\n\"Тренираме усилено. Сутрин целим да събудим тялото, а след това идва най-трудното. Предсезонната подготовка е изключително важна за мен. Когато се представиш добре на тренировки, половината от работата е свършена. Останалото е въпрос на психика. Годината беше трудна за мен. Когато пропаднах в ранглистата, започнах да се притеснявам дали ще успея да се върна. Важното е да оставя миналото зад себе си. Екипът е тук и всички са до мен. Предстои вълнуващ сезон\", сподели той.\r\n \r\nМалко след като пристигна в Сидни с Алгис Христов, към Димитров се присъедини и новия му треньор Крис Гро. Андре Агаси също остава в щаба на най-добрия ни тенисист.", "date": "2019.12.31", "title": "Григор Димитров: Беше трудна година. Вълнуващото предстои!"}
{"url": "https://www.dnes.bg/politika/2019/12/31/2019-g-evroizbori-mesten-vot-i-1-6-mlrd-na-smetkata-ni-za-iztrebiteli.432750", "text": ", си отива. Този път отидохме до урните, за да изберем кой да ни представлява в Европейския парламент и кой да вземе властта в общината, в която живеем. \n\r\nНа пръв поглед и двата избора са важни, но гласоподавателите отново наказаха политиците с пасивността си. \n\r\nНиската избирателна активност от години и на всички видове вот поставя под съмнение легитимността на властимащите. Въпреки това нищо не се променя. \n\r\nБСП и през тази година се бореше да победи ГЕРБ и да я свали от власт, но и на евровота, и на местните избори, партията на Бойко Борисов спечели най-голямото доверие сред хората. \n\r\n \n                    \n                    \n                \n                \n                \n                \r\nПрез февруари БСП бойкотира заседанията на НС решение на Националния съвет на партията, по предложение на лидера на БСП Корнелия Нинова, депутатите от левицата да напуснат парламента и да не участват в пленарните заседания и в работата на парламентарните комисии.\n\r\nРешението бе мотивирано с несъгласие на приети промени в Изборния кодекс, като БСП постави три условия за връщането си в парламента - избор на нов състав на ЦИК, връщане на преференциите и ново обсъждане на машинното гласуване.\n\r\nВпоследствие обаче БСП се отдаде на предизборна кампания.\n\r\nЧак след като приключиха изборите на 26 май, когато изпратихме 17 представители в ЕП, социалистите се върнаха към нормалната си работа на законотворци. \n\r\nСлед тримесечното им отсъствие, бяха посрещнати с шеги. \n\r\nПредседателят на Народното събрание Цвета Караянчева първа ги поздрави с добре дошли  и предупреди всички да са търпеливи: “Чакайте, че то сега имаме много хора и ще претоварите системата, колеги. Те са ви забравили вече отпечатъка, господин Стойнев, затова малко по-настоятелно“.\n\r\nА резултатите от евроизборите не бяха изненадващи.\n\r\nВ Европейския парламент ГЕРБ прати шестима депутати, БСП за България - петима, ДПС - трима, ВМРО - двама и Демократична България - един депутат. \n\r\nУправляващите заложиха на евродепутати, които вече са изкарали един мандат в Страсбург. Новият ни еврокомисар Мария Габриел също за втори път заема тази длъжност.\n\r\nБСП нареди за водач на листата Елана Йончева и прати назад лидера на ПЕС Сергей Станишев, който обаче с преференции също стана евродепутат. \n\r\nАко имаше изобщо някаква изненада тя дойде от симпатизантите на ВМРО, който така пренаредиха листата, че изпратиха в ЕП Андрей Слабаков. \n\r\nДемократична България също успя да се пребори за едно място и така Радан Кънев стана евродепутат. \n\r\nИ след като минаха страстите около вота, в парламента влезе и решението за  за родното ВВС. През юни депутатите одобриха сделката със САЩ за F-16 блок 70 на стойност 1,6 млрд. долара. \n\r\n\r\nТози път трябваше да избираме кметове и общински съветници, а вотът за местната власт обикновено праща до урните най-много гласоподаватели.\n\r\nТози път . За пръв път имаше риск столицата да загуби традиционно синьото дясното си управление. \n\r\nЛидерството на кандидата на ГЕРБ Йорданка Фандъкова беше силно застрашено от независимата Мая Манолова, зад която застана и БСП, и десни формации. \n\r\nТя беше издигната от инициативен комитет като независим кандидат, но преди да стане обмудсман,  беше червеното острие на БСП в парламента. \n\r\nВ крайна сметка двете претендентки за столичен градоначалник мериха сили на балотаж и първото място спечели Йорданка Фандъкова. За нея гласуваха 49,98% от софиянци, а за Манолова - 45,13%. \n\r\nРазликата се видя твърде малка на Манолова, която обвини ГЕРБ в купен и контролиран вот, злоупотреби с бюлетини и поиска касиране на вота. \n\r\nНа местни избори традиционно всички партии се изкарват победители. Кой взе повече градове, кой имал повече общински съветници, кой увеличил числено подкрепата си. \n\r\nИ на тези ситуацията на беше по-различна. \n\r\nГЕРБ печели в трите най-големи града - София, Пловдив и Варна, но загуби три областни града, сред които Русе. Там победи кандидатът на БСП Пенчо Милков. В Благоевград бившия кмет Александър Камбитов загуби от независимия и подкрепен от БСП кандидат Румен Томов. Във Видин победа удържа Цветан Ценков, издигнат от местна коалиция на СДС и др. партии, над Огнян Ценков от ГЕРБ. \n\r\nВ Пловдив бившият областен управител от ГЕРБ Здравко Димитров стана кмет, а във Варна Иван Протних също от ГЕРБ печели следващ мандат.\n\r\n ", "date": "2019.12.31", "title": "2019 г. - евроизбори, местен вот и $1,6 млрд. на сметката ни за изтребители "}
{"url": "https://www.dnes.bg/stranata/2019/12/31/29-godishna-blysna-peshehodec-v-burgas.434506", "text": "43-годишен пешеходец е пострадал, след като е бил блъснат от автомобил в Бургас, съобщи , позовавайки се на МВР. \r\n\r\nНа 30 декември около 23.30 ч. на ул. \"Черно море\" в близост до дом № 32 в Каблешково, лек автомобил \"Пежо 307\" блъска движещия се в дясно по пътното платно в същата посока 43-годишен пешеходец от Каблешково. \r\n\r\nПешеходецът е с политравматизъм, счупена дясна подбедрица и фрактура на лявата ключица. Настанен е за лечение в реанимацията към УМБАЛ – Бургас.\r\n\r\nЛекият автомобил е бил управляван от 29-годишна жена от Каблешково и е със софийска регистрация. Несъобразена скорост е причината за инцидента.", "date": "2019.12.31", "title": "29-годишна блъсна пешеходец в Бургас"}
{"url": "https://www.dnes.bg/mish-mash/2019/12/31/dinamichnoto-desetiletie-nai-dobrite-kadri-ot-poslednite-10-godini.432939", "text": "\n\r\nМоже да се каже, че изминалото деситилетие бе преизпълнено със събития.  Светът стана свидетел на две кралски сватби във Великобритания - между престолонаследника принц Уилям и Кейт Мидълтън и неговия брат принц Хари и американската актриса Меган Маркъл.\r\nТова бе и десетилетието, в което за първи път от 600 години насам папа абдикира от престола си. Бенедикт XVI остави престола, а на негово място дойде папа Франциск, който реформира напълно Ватикана.\r\nПоследните 10 години бяха белязани от протести, катаклизми, паметни срещи между лидери и личности, които се опълчваха срещу системата.\r\nЕто кои са само част от най-добрите кадри на Reuters, които маркират това динамично десетилетие.", "date": "2019.12.31", "title": "Динамичното десетилетие – най-добрите кадри от последните 10 години "}
{"url": "https://www.dnes.bg/notifikacii/2019/12/31/nova-godina-nastypi-v-niakoi-chasti-na-sveta.434509", "text": "До настъпването на новата година у нас остават по-малко от 12 часа, но на някои места по света тя вече е факт, предаде БНР.\r\nПърви я посрещнаха преди минути жителите на тихоокеанскатата островна държава Самоа. Жителите на Самоа имат уникалния шанс да посрещнат два пъти Нова година - трябва само да прелетят 163 километра до американска Самоа, която посреща последна 2020-та.\n\r\nСлед по-малко от час в новото десетилетие ще влязат и жителите на Нова Зеландия с традиционно светлинно шоу в столицата Оукланд. Сидни, макар и да се задушава от смога заради горските пожари, и тази година ще представи на света уникално светлинно шоу.\n\n\r\nЗаради многото часови зони в Австралия ще празнуват 2020-та до 16.30. Малки части от Русия посрещат новото десетилетие заедно със жителите и гостите на Сидни.\n                \n                \n                \r\nА в столицата Москва използват изкуствен сняг за тържествата тази вечер заради необичайно високите температури. Заради многото часови пояси жителите на Русия ще имат повод да гръмнат шампанското цели 10 пъти, но рекордьори са обитателите на Международната космическа станция.\n\r\n5-членният екипаж - двама руснаци и американци и един италианец, ще имат повод да вдигат наздравици цели 15 пъти, но със сигурност няма да е със шампанско, тъй като на борда няма алкохол и консумацията му е забранена.\n\r\nСпиращи дъха фойерверки ще има в Лондон, Париж и Ню Йорк. Британците посрещат за последен път Нова година като членове на Европейския съюз, 12 хил. фойерверки ще озарят небето веднага щом Биг Бен отброи първата секунда на 2020-та.\n\r\nВ Париж са разположени 100 хил. полицаи, които да следят за реда, а в Ню Йорк по традиция на Таймс Скуеър ще бъде спусната новогодишната топка.\r\nЗа първи път дронове ще следят за сигурността. 38 часови зони се използват от различните държави по света, а новогодишните тържества продължават 26 часа по цялата планета.", "date": "2019.12.31", "title": "Нова година настъпи в някои части на света"}
{"url": "https://www.dnes.bg/sofia/2019/12/31/v-navecherieto-na-nova-godina-chernodrobna-transplantaciia-vyv-vma.434495", "text": "В навечерието на Нова година специалисти от Военномедицинската академия (ВМА) извършиха поредна чернодробна трансплантация на 59-годишен мъж, в крайна фаза на чернодробно заболяване, съобщиха от пресцентъра на лечебното заведение.\r\nДонорът е мъж на 63 години, изпаднал в мозъчна смърт в следствие на черепно-мозъчна травма, информират от ВМА.\r\nСъобщението за възникналата донорска ситуация в гр. Плевен е получено на 29 декември от Изпълнителна агенция \"Медицински надзор\", уточняват от лечебното заведение. Веднага е бил сформиран екип, който заминава за Плевен още в 7 часа сутринта на 30 декември, където е осъществил експлантацията на черния дроб.\r\nПрофесор Никола Владов, ръководител на Клиника по чернодробно-панкреатична хирургия и трансплантология съобщава, че към момента пациентът е контактен и адекватен и продължава лечението му. Той обобщава, че технически трансплантацията е била трудна, с продължителност около шест часа, но е станала добре, посочват от пресцентъра на ВМА.\r\n                    \n                    \n                \n                \n                \n                Ръководството на болницата изказва своята изключителна благодарност към близките на донора, които въпреки трудния за тях момент, са разрешили експлантацията на органите. ", "date": "2019.12.31", "title": "В навечерието на Нова година: Чернодробна трансплантация във ВМА"}
{"url": "https://www.dnes.bg/akoshtete-vqrvaite/2019/12/31/2020-g-shte-donese-kysmet-na-3-zodii.434416", "text": " 2020 г. ще бъде много късметлийска година за някои от зодиакалните знаци. Те ще се радват на любов, добро здраве, верни приятели, сбъднати мечти и т.н. Ето кои са щастливците.\r\n\r\n\r\nКозирозите обичат да са първи, да са лидери и най-успешните. Това ще се случи през новата година и те ще се чувстват в свои води. Това вероятно ще бъде най-добрата година в живота им, ще изживеят невероятни моменти и ще са истински щастливи през по-голямата част от периода. Те са много работливи зодии и сега ще берат плодовете от труда си. Ще се радват на много успехи, ще постигнат това, за което мечтаят, ще са добре във финансово отношение. Ще осъзнаят, че здравата работа си е заслужавала и че има справедливост. Ще са по-спокойни през годината.\r\n \r\n", "date": "2019.12.31", "title": "2020 г. ще донесе късмет на 3 зодии!"}
{"url": "https://www.dnes.bg/stranata/2019/12/31/otkriha-izdirvanata-17-godishna-mihaela-ot-kameno.434515", "text": "Полицията в Бургас е открила издирваната 17-годишна Михаела Иванова от Камено. \r\n\r\nТя е в добро здравословно и психическо състояние. Това съобщиха от пресцентъра на ОДМВР в морския град.\r\n\r\nПредстои момичето да бъде върната при родителите си.\n\r\nМихаела бе издирвана две денонощия. Тя е напуснала дома си на 29 декември около 9,30 часа и оттогава до момента бе в неизвестност. \r\n\r\nОт полицията не съобщават подробности за това къде е открита и при какви обстоятелства.\r\n/БТА/\r\n ", "date": "2019.12.31", "title": "Откриха издирваната 17-годишна Михаела от Камено"}
{"url": "https://www.dnes.bg/stranata/2019/12/31/ban-niama-nishto-neobichaino-v-tova-zemetresenie.434516", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБезсънна е била нощта в  след  от понеделник вечерта в града. По официални данни от БАН магнитудът на труса е бил 4,3 по скалата на Рихтер, а дълбочината му е 12 км.\n\r\nНяма пострадали и материални щети, но хората в града са изплашени. По язовирната стена на \"Бели искър\" . \n\r\n\"Към настоящия момент няма подадени сигнали за материални щети. Доста силно се усети в нашия град. Хората по по-високите етажи се притесниха\", коментира.\n\r\nТой допълни, че земетресението .\n\n\n\r\n                    \n                    \n                \n                \n                \n                Земетресението предизвика и . От Националния институт по геофизика, геодезия и география при БАН заявиха, че \n\r\n\"Нашите оценки за магнитуда са 4,3 по Рихтер, а дълбочината на труса е 12 км. , коментира ръководителят на департамент \"Сеизмология и сеизмично инженерство\" към Националния институт по геофизика, геодезия и география при БАН Димо Солаков пред камерата на \n\r\nСпоред него голямата площ, на която е усетено земетресението, говори за по-голяма дълбочина. А липсата на сериозна афтършокова серия след труса също била напълно нормална.\n\r\n\r\n ", "date": "2019.12.31", "title": "БАН: Няма нищо необичайно в това земетресение"}
