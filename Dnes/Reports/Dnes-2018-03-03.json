{"url": "https://www.dnes.bg/obshtestvo/2018/03/03/borisov-kym-ruskiia-patriarh-prisystvieto-vi-govori-za-dobrite-ni-otnosheniia.369691", "text": "Министър-председателят Бойко Борисов се срещна с Московския и на цяла Русия патриарх Кирил, който е на посещение в България по случай 140-годишнината от освобождението на страната от османска власт, съобщиха от правителствената информационна служба.\"Имаме прекрасни отношения между двата народа и Вашето присъствие в днешния ден го потвърждава, за което Ви благодаря\", каза българският премиер. Той посочи, че освен Освобождението и националния празник на страната, България днес отдава почит и към загиналите воини в Руско-турската война, най-много от които са от Русия.Премиерът Бойко Борисов заяви, че във времето, в което е министър-председател на България, правителствата са отпуснали над 140 млн. лв. за ремонт и изграждане на нови православни църкви и манастири. \"Продължаваме, доколкото Господ ни дава сили и възможности, колкото може да направим за Църквата. Такива светини като Бачковския, Троянския, Рилския манастир, толкова много църкви, включително взривени в онези времена, изградихме, реконструирахме, ремонтирахме, изписахме наново и това българският народ го уважава\", посочи Борисов и допълни, че разчита много православието да води народите ни към добри дела.Руският патриарх Кирил подчерта, че в Руско-турската освободителна война Русия е била водена от разбирането, че българите са братски, православен народ, а не от политически цели. \"Това показва, че православната вяра е огромна духовна сила\", каза руският патриарх и отбеляза, че на Шипка днес е видял жива тази традиция. \"Смятам, че тази традиция, която произлиза от дълбините на народния живот, е велика сила. Дай Боже, тази сила да запази завинаги единомислието на нашите народи, а междудържавните отношения да се определят, отчитайки истинските настроения на хората\", посочи патриарх Кирил, отбелязвайки отличните братски отношения между православните църкви на България и Русия. Министър-председателят информира патриарх Кирил и за основния приоритет на Българското председателство на Съвета на ЕС – Западните Балкани. \"Искаме да свържем всяка една столица с другата, да изградим пътища, жп линии, дигитална инфраструктура. Нашата политика за Балканите не е насочена срещу нашите големи съседи – нито срещу Турция, нито срещу Русия. Точно обратното – ние разчитаме, че заедно със съседите, с цяла Европа ще работим не само за нормализиране на отношенията, а да градим и да дадем възможност на нашите народи да живеят в мир и свобода, в благоденствие. Без Бог нищо не можем да направим и не се и опитваме\", каза Борисов.Премиерът отправи и благодарности към президента на Руската федерация Владимир Путин и министър-председателя Дмитрий Медведев за поздравленията по случай националния празник на България. На срещата присъства и българският патриарх и Софийски митрополит Неофит, както и свещеници от Българската православна църква.", "date": "2018.03.03", "title": "Борисов към руския патриарх: Присъствието Ви говори за добрите ни отношения"}
{"url": "https://www.dnes.bg/stranata/2018/03/03/utre-ni-ochakva-dyjdovno-vreme-na-niakoi-mesta-shte-vali-sniag.369688", "text": "През нощта облачността над цялата страна ще се увеличи, от югозапад ще започнат валежи от дъжд. Утре на много места ще вали дъжд, който с нахлуването на студен въздух от север-североизток, още преди обяд в Северна България ще се примесва и ще преминава в сняг. Ще духа слаб, в Дунавската равнина и източните райони – до умерен североизточен вятър. В сутрешните часове в Северна България остават условията за поледици и заледявания. Минималните температури ще са предимно между минус 3° и 2°, максималните ще са от около минус 1° в североизточните, до 15-16° в крайните югозападни райони. Такава е прогнозата за времето на Националния институт по метеорология и хидрология (НИМХ), съобщи дежурният синоптик Евгения Егова, предаде \"Фокус\".Атмосферното налягане е значително по-ниско от средното за март (947 hPa) – още преди обяд ще започне да се повишава.По Черноморието ще бъде облачно. Около обяд ще започнат превалявания от дъжд, които по-късно през деня, с понижението на температурите, в северните райони ще се примесват и преминават в сняг. Максималните температури ще са 4°-7°. Температурата на морската вода е 5°-6°. Вълнението на морето ще бъде 3 бала.Над планините ще бъде предимно облачно и мъгливо. Ще има валежи от дъжд, над около 1700 метра – от сняг. Ще духа умерен до силен вятър от запад-северозапад. Максималната температура на височина 1200 метра ще е около 5°, на 2000 метра – около минус 1°.В началото на следващата седмица затоплянето ще продължи. Ще преобладава облачно време, на места ще има и превалявания, предимно от слаб дъжд, в северозападните райони през нощта срещу вторник ще превали и сняг. В началото вятърът ще бъде от изток-югоизток, слаб до умерен, в сряда - ще се ориентира от югозапад.", "date": "2018.03.03", "title": "Утре ни очаква дъждовно време, на някои места ще вали сняг"}
{"url": "https://www.dnes.bg/stranata/2018/03/03/v-imeto-na-svobodata-80-metrovo-zname-nad-iskyrskoto-defile.369689", "text": "\r\n                        \r\n                        \r\n                        \r\n                    \nОригиналните 5 знамена на българското опълчение бяха изложени в Националния военноисторически музей (НВИМ). Очаквано, най-голям интерес предизвика Самарското знаме, което за последно е показвано през 2016 г. Останалите знамена не са излагани от 8 години.   В Сливен под съпровода на 140 габа гайди премина шествие \"По пътя на безсмъртието\". 140 военнослужещи носиха 140-метров трибагреник. Родолюбиви българи организираха за първи път Българовско шествие, което потегли от Бургас. Няколко дни преди края на Руско-турската война в храм \"Св. Атанасий\" в Българово се разиграва една от най-големите трагедии, известна като \"второ Баташко клане\". Две денонощия 400 християни, между които и деца, се укриват в църквата преди да бъдат избити. Софиянци пък се събудиха на 3 март с хоро в парка \"Заимов\" за трета поредна година. Инициативата цели всички българи в Родината и по света да се обединят и да се хванат за ръце. В зимните курорти националният празник беше отбелязан с масово каране на ски и сноуборд с трибагреници и народни носии. В Боровец ентусиасти се спускаха по пистите с четнически и гвардейски дрехи и оригинални оръжия от периода на Освободителната война. Видеоклип от събитието в Пампорово беше затворен в капсула за бъдещите поколения. Тя ще бъде заровена на връх Шипка.", "date": "2018.03.03", "title": "В името на свободата: 80-метрово знаме над Искърското дефиле"}
{"url": "https://www.dnes.bg/obshtestvo/2018/03/03/goliamoto-spuskane-ot-vryh-snejanka-skiori-s-nosii.369690", "text": "\nИнициативата \"Голямото спускане\" се провежда за втора поредна година в курорта Пампорово, припомня \"Булфото\".", "date": "2018.03.03", "title": "\"Голямото спускане\" от връх Снежанка: Скиори с носии"}
{"url": "https://www.dnes.bg/notifikacii/2018/03/03/nevidimata-raketa-na-putin-sreshtu-uiazvimostta-na-sasht.369530", "text": "\"Невидима\" ракета на Путин е насочена към уязвимостта на САЩ\", извежда в заглавие \"Ню Йорк таймс\" за огласените вчера от руския президент нови руски въоръжения, сред които междуконтиненатална крилата ракета и ядрено торпедо, които могат да надхитрят цялата американска отбрана.\r\nПрезентацията на Путин включваше видеоанимации, изобразяващи разделящи се бойни части, насочени срещу Флорида, където президентът Тръмп често ходи в имението си\"Мар а лаго\". Това рязко ще ескалира военните нападки между двете страни и вещае нова и скъпа надпревара в ядреното въоръжаване.\r\nВъпреки че Путин може би блъфира с тези оръжия, както твърдят някои експерти, той интелигентно се съсредоточи върху уязвимостта на разработените в САЩ отбранителни системи. А именно: те се базират на предположението, че вражеските ракети с ядрени бойни глави летят нависоко и е възможно да бъдат унищожени, преди да достигнат целите си. Новият клас руски оръжия, каза Путин, летят ниско, незабележимо, надалеч и бързо - прекалено бързо, за да реагира защитаващият се, пише вестникът.\r\nКато че ли главната цел на твърденията на Путин в неговото годишно обръщение към нацията бе да повдигне патриотичния дух на руснаците в момент, когато той се е устремил към кампания за своето преизбиране. Въпреки че победата му е сигурна в надпревара с един кандидат, отбелязва нюйоркското издание.\n\nСпоред него Путин е използвал речта си, за да увери своите съграждани, че въоръжаването се осъществява, въпреки че правителство харчи големи средства за подобряване на качеството на техния живот. \r\nНо централно място в словото му заемаха оръжията, които Путин описа като отговор на отказа на САЩ от контрола върху въоръженията и плановете им за внушително превъоръжаване.\r\nРечта на Путин добави към охлаждането на отношенията между САЩ и Русия, констатира \"Вашингтон пост\". Според експерти, цитирани от вестника, с обявяването на новите руски оръжия, които според Путин ще пробиват американската отбрана, шансовете за продуктивен диалог между двете страни намалява.\r\nМоже би все още сме далеч от дълбините на Студената война, но вчерашната реч на Путин за \"невидимите\" ракети снижи с още няколко градуса хладните отношения между двете страни. Малцина експерти и от двете страни са на мнение, че новите оръжия (ако се допусне, че съществуват наистина и са дислоцирани) ще променят баланса на силите между САЩ и Русия, които вече разполагат с потенциала да се унищожат взаимно много пъти.\r\nСъщевременно е налице широко разпространено мнение, че реторичните атаки, замрялата дипломация и военната ескалация, които стават все по-присъщи на американско-руските отношения, са непродуктивни за глобалната сигурност. \r\nРусия и САЩ имат много теми за разговор, като контрола върху въоръженията, кибератаките, Украйна, Сирия и още много. Но не е лесно да се каже как да да се извърши пробив в това наглед неумолимо затъване в мразовити отношения, пише в заключение \"Вашингтон пост\"./БТА/\r\n ", "date": "2018.03.03", "title": "\"Невидимата\" ракета на Путин срещу уязвимостта на САЩ"}
{"url": "https://www.dnes.bg/index/2018/03/03/syboten-bis-imam-si-mechta-novi-gyrdi-i-do-dubai-da-se-leti.369667", "text": "\nТрудно е да пишеш за българския шоубизнес на 3 март. Празник, на който най-споменаваните думи са идеали, ценности, патриотизъм. Е, пак ще стане въпрос за ценности, които само показват, че има нещо гнило не само в Дания. \r\nЗапочваме с една дама, тъй като според Google днес в България празнуваме Деня на жената. Тя сигурно също вярва на световната търсачка, съдейки по рейда й из националния ефир.\r\nПрез последните дни из медиите марширува някоя си Кристин Каменова, която е представяна като наперена изкусителка и скандална моделка. Моделка на какво? Всъщност е една моделирана със силикон и жадна за своите три минути слава жена. Една от многото. Отличава се, че е една от малкото, които са изтеглили 20 бона кредит, за да напълнят пазвата си. Защото си имала мечта - напомпани и гърди и до Дубай да лети. \r\n\"Хората мислят, че това е фрапантно, защото се страхуват от истината. Хората теглят кредити за много безсмислени неща, например за телефон. Инвестирах в личното си самочувствие и се чувствам щастлива\", заяви Кристин.\r\nВсеки има право да е щастлив, но защо трябва да замърсява ефира със силиконовите си мечти? \r\nСлед като сменила номера на сутиена Кристин си хванала гадже - ливански ММА боец, който й покрил кредита. \r\nКрай с приказката, не чакайте принца на белия кон. Теглете кредит, лягайте под скалпела - може и вас да ви чака някой татуиран чуждестранен боец. А зад вас, мили дами, ще пълзят стотици завистливи \"златотърсачки\". Може ли животът да бъде по-хубав?\r\nПокрай Каменова изпълзаха и нейни засегнати колежки, които също теглили пари за силикон, ама нещо не се разчуло за това. Деси Димитрова – Фотосесията, Биляна Василева, известна с прякора Пандора и Мартина Юрукова също минали по този път. Едната получила куп предложения за фотосесии, хонорари от чужбина (няма да задаваме въпроси за какво - б.а.), другата станала елитна танцьорка в Студентски град, а третата била заобиколена от хиляди красиви мъже, които я водили на екзотични екскурзии. Ех, завиждай българино...\r\nАктуалната Мис Плеймейт Нора Недкова, прочула се единствено с неграмотност и противно мутренско поведение, също сбъдва мечтите си. Преместила се в София и се хвали, че оборудва нов апартамент, в който луксът щял да наподобява петзвезден хотел. Ние ще очакваме лукса Нора да се изяви с нещо умно и нормално. Според Венета Райкова Недкова е новата изгора на Слави Трифонов, ако наистина това е така - може да очакваме от тази връзка да се роди нещо патрЕотично.\r\nТанцьорката Гентиана Халити също заби нож в гърба на Нора.\r\n\"Има поредица изказвания, които не й правят чест и самочувствието, което демонстрира, е на базата на нищо! Човек преди всичко трябва да бъде човек! Не може да се мислиш за кралица, а да си просто едно момиче. Всяка кандидатка за плеймейтка си мисли, че ще стане втората Николета, но повечето стават само проститутки и затова се отдръпнах от тези среди. Казвам повечето. Има много невероятни момичета, умни, които успяват да си завъртят нещата\", описва плеймейтската среда Халити.\r\nКакво прави новата Мис България Тамара Георгиева? Би трябвало да бъде лице на различни каузи, а в медиите се появява само да опровергава писания за корекции и спортна форма. След като ни убеждаваше, че не си е дялкала носа, тази седмица се появи да ни съобщи, че не е анорексичка.\r\n\"Нямам анорексия и не съм болна. Храня се здравословно, а не с вафли. Здрава съм, тренирам упорито и затова имам перфектна фигура\", хвали се  Георгиева.\r\nКаква ценна за българската публика информация, дано следващия път не ни обяснява, че е не е станала по-висока или по-ниска през последните месеци. Време е миските да разберат, че имидж се гради с действия, те избират какви. Иначе остава вариантът на Каменова - да си известен с известността. Което всъщност е доста характерно за българския шоубизнес.\r\nФолкпевицата Рени пък реши да се прави на плеймейтка. За жена над 40 обаче това е по-скоро фарс, отколкото интересно. И да не ми обяснява, че 40 е новото 20. \r\nНезнайно защо Рени ни \"зарадва\" със снимка от ваната - емблемата на възхода на българския попфолк. Кадърът бил романтичен и качен с определена цел и послание – хората да се обичат. С голи гърди старата й слава няма да се върне. За да се пускаш гола от ваната означава, че и акълът й си е отишъл някъде безвъзвратно. Но феновете не са виновни за това и няма нужда да се нарушава половия живот на пълнолетните.  \r\nДъщерята на Кичка Бодурова отново напомни за себе си. 23-годишната Кристи-Жаклин си има близо 300 000 последователи в Instagram и поддържа интереса със секси кадри. Това може еротичният модел, това си прави - вижте я в галерията ни.\r\nШок! Бомба! Ексклузивно! Николета Лозанова изду джуки! И си ги харесвала! Браво! Но има и такива, които не си падат по напомпани устни. Все още смятам, че голяма част от българските мъже с трепет очакват натуралната красота отново да се върне на мода. Без да ни е жал дали д-р Енчев ще фалира. И ще настъпи моментът, когато Лозанова няма да е сексисмвол. И такива като нея - с десетки интервенции по себе си ще бъдат едно напомпано и кухо минало.\r\nЗавършваме с нещо патриотично - рапърът 100 Кила излиза на сцената в родните клубове с гайдари. Но в столицата си намери майстора и бе засенчен от 100-те Манекенки. Иначе казано - бизнесменът Христо Сираков, който е един от будителите, които разкриват необятните хоризонти за българските плеймейтки. \r\nПод звуците на гайди и римите на 100 Кила, очакваме 101-та моделка, която без Instagram ще бъде просто като първата ми китара в живота - \"кухарка\"...", "date": "2018.03.03", "title": "Съботен бис: Имам си мечта - нови гърди и до Дубай да се лети!"}
{"url": "https://www.dnes.bg/notifikacii/2018/03/03/8-hrani-koito-nikoga-ne-biva-da-zamraziavate.369592", "text": "Когато имаме храни, които възнамеряваме да съхраним за по-дълго, ги поставяме във фризера. Това е най-лесният и удобен начин да запазим продукти за дългосрочно ползване.Някои храни обаче не трябва да бъдат замразявани. Престоят им във фризера уврежда тяхната структура и разваля вкусовите и хранителните им качества.Кои са тези храни?Много съвременни майки се осланят на фризера, когато трябва да съхраняват задълго кърмата си. Хора, които пък се снабдяват с домашно прясно мляко в големи количества, също ползват фризера като начин да запазят прясната продукция дълго време.Млякото обаче не трябва да се замразява, защото водните и протеиновите му молекули се разделят при минусови температури. Ето защо след размразяване то губи качествата си, дори лесно може да се пресече.Картофите съдържат големи количества вода в състава си. Затова след размразяване те омекват и се скапват лесно. Освен това вкусът им не е същият.", "date": "2018.03.03", "title": "8 храни, които никога не бива да замразявате"}
{"url": "https://www.dnes.bg/obshtestvo/2018/03/03/uchitelka-po-stypkite-na-raina-kniaginia-shie-znamena.369676", "text": "\r\n                        \r\n                        \r\n                        \r\n                    Една учителка по география в Панагюрище върви по стъпките на Райна Княгиня.\r\nЕлисавета Георгиева шие и дарява знамена.\r\nЗа силата на българския дух и за автентичния патриотизъм - вижте цялата история във видеото, разказана от .", "date": "2018.03.03", "title": "Учителка по стъпките на Райна Княгиня – шие знамена"}
{"url": "https://www.dnes.bg/muzika/2018/03/03/karo-emerald-ocharova-publikata-v-zala-universiada.369677", "text": "\nКонцертът в зала \"Универсиада\" на певицата е част от европейското ѝ турне \"Emerald Island Tour\", което продължава няколко години.Емералд дебютира през юли 2009 година със сингъла \"Back It Up\", който я изстрелва светкавично на върха. Последвалият хит \"A Night Like This\" превзема първите места в холандските класации.Вдъхновена от филмите и музиката на 40-те и 50-те години, Каро Емералд създава своя първи албум \"Deleted Scenes from the Cutting Room Floor\". Вторият албум \"The Shocking Miss Emerald\" излиза през 2013 г. Той заема първо място в класациите на Великобритания. Албумът е вдъхновен от шоубизнеса и модата в периода 1920-1960г. Главната тема в него е стилът, който винаги е играел важна роля в света на Каро Емералд.Тя и нейният екип са носители на многобройни национални и международни награди, включително \"MTV EMA\", \"EBBA\", \"Goldene Kamera\" и \"Echo\".", "date": "2018.03.03", "title": "Каро Емералд очарова публиката в зала \"Универсиада\""}
{"url": "https://www.dnes.bg/obshtestvo/2018/03/03/3-mart-obediniava-li-ni-ili-ni-razediniava.369678", "text": "\r\n                        \r\n                        \r\n                        \r\n                    Това посочи в празничното студио на бившият лидер на Българския национален съюз (БНС) Боян Расате по повод поредния скандал, който избухна в медийното пространство и въпросът обединява ли ни или ни разединява Националният празник на България.Не на същото мнение се оказа обаче журналистът Нора Стоичкова. По думите ѝ знамената на Руската федерация няма как да са ни чужди, тъй като това са наследниците на руснаците, които са пролели кръвта си за свободата на страната ни.\"Това е признание за геройството на тези хора\", категорична бе тя.", "date": "2018.03.03", "title": "3 март: Обединява ли ни или ни разединява?"}
{"url": "https://www.dnes.bg/cars/2018/03/03/sled-piianska-vecher-amerikanec-plati-nad-1600-za-taksi.369679", "text": "Американецът Кенет Бакмън вероятно дълго ще помни последното излизане с приятели в Моргантаун, Западна Вирджиния. След дълга пиянска вечер, той повикал кола от Uber, за да го закара в хотела. С последни сили успял да си каже адреса и после заспал мъртвешки. Събудил се няколко часа по-късно, на около 300 километра от Моргантаун и със сметка на брояча, надхвърляща хиляда долара.Оказало се, че Бакмън е дал домашния си адрес в Глостър, щата Ню Джърси. Все пак махмурлията преценил, че няма да е разумно да слезе по средата на пътя и предпочел да се прибере у дома. В края на 530-километровото пътешествие сметката била 1635 долара - отчасти заради разстоянието, и отчасти, защото Кенет си повикал не обикновена Uber X кола, а лимузина от Uber XL. Бакмън отначало опитал да обжалва, но после оттеглил иска си. ", "date": "2018.03.03", "title": "След пиянска вечер: Американец плати над $1600 за такси"}
{"url": "https://www.dnes.bg/obshtestvo/2018/03/03/reneta-indjova-140-g-ne-stigat-za-da-reshim-praznuvame-li-dnes.369680", "text": "\r\n                        \r\n                        \r\n                        \r\n                    Какво помним и какво забравихме? Жив ли е патриотизмът и намери ли той своите нови измерения днес?\"Формата на държавно устройство е функция от наличието на държава и държавност. И докато тези две неща не са си на мястото, въпросът за формата няма значение\", коментира пред бившият премиер на България (1994-1995) Ренета Инджова. По думите ѝ, ясно е, че в парламентарната форма има проблем и дори криза, а когато това е било посочено от президента Румен Радев, никой не му е обърнал внимание. \"Очевидно 140 години не са достатъчни да решим България има ли днес Национален празник или не\", отсече тя.", "date": "2018.03.03", "title": "Ренета Инджова: 140 г. не стигат, за да решим празнуваме ли днес"}
{"url": "https://www.dnes.bg/cars/2018/03/03/gonka-elektricheskiiat-jaguar-vs-tesla-model-x.369681", "text": "Първият електрически кросоувър на Jaguar – I-Pace, бе показан само преди два дни, но компанията-производител веднага побърза да го изправи срещу основния му конкурент на пазара Tesla Model X. Видеото с надпреварата бе публикувано в канала на Jaguar в YouTube.Електрическият Jaguar бе управляван от пилота на тима във Формула Е Panasonic Jaguar Racing - Мич Евънс, а зад волана на Tesla-та е бразилецът Тони Канаан, който през 2013 г. печели \"500 мили на Индианаполис\". Двата модела се надпреврват в ускорение от 0 до 96 км/ч и последвало спиране.В първия случай I-Pace се изправя срещу базов Model X – версия 75D, който разполага с електромотор с 329 к.с. При достигането на 96 км/ч британският кросоувър има цяла дължина аванс пред конкурента си.Във втория случай новозеландецът Евънс има по-трудна задача, тъй като се състезава с Tesla във версия Model X 100D. Тя има два електромотора и развива 775 к.с. В тази гонка британският електромобил отново печели, но с половин дължина.Серийният Jaguar I-Pace разполага с два електромотора – по един на всяка ос, развиващи 400 к.с. общо. Батериите с капацитет 90 кВт/ч осигуряват пробег от 480 км. Ускорението от 0 до 100 км/ч отнема 4,8 секунди, а максималната скорост е ограничена на 200 км/ч.", "date": "2018.03.03", "title": "Гонка: Електрическият Jaguar vs. Tesla Model X"}
{"url": "https://www.dnes.bg/notifikacii/2018/03/03/po-sluchai-3-mart-putin-pozdravi-bylgarskiia-narod.369682", "text": "Руският президент Владимир Путин отправи поздравление до българския си колега Румен Радев и българския народ по случай 140-годишнината от Освобождението.\"В тези дни си спомняме за подвизите на руските воини и българските опълченци, сражавали се рамо до рамо на Шипка и край Плевен. Благодарение на тяхното мъжество, издръжливост и самоотверженост, беше възстановена древната българска държавност\", пише Путин, цитиран от bTV.Той пожелава на българите благополучие и изразява увереност, че \"общите исторически традиции, здравите връзки на дружба и взаимопомощ, културната и духовна близост и занапред ще са надеждна основа за развитие на многопластово сътрудничество между нашите страни\". ", "date": "2018.03.03", "title": "По случай 3 март: Путин поздрави българския народ"}
{"url": "https://www.dnes.bg/zvezdi/2018/03/03/katrin-zita-djouns-vnese-stil-v-staite-na-decata-si.369588", "text": "Катрин Зита-Джоунс повдигна завесата над дома си и сподели в Instagram снимки на стаите на децата си Дилън и Карис. Наскоро актрисата е ремоделирала детските стаи на сина и дъщеря си, така че те вече да са по-подходящи за тийнейджъри.\r\nСъпругата на Майкъл Дъглас сподели със своите последователи, че напоследък се увлича от интериорния дизайн и нищо чудно – в края на миналата година тя пусна на пазара своя собствена марка домашен текстил. И така, 17-годишният Дилън се разполага в спалня, в която доминират червеният, сивият и белият цвят.\r\nАкцентът тук е името му на стената, под формата на модерно осветление над леглото.\r\nВъзглавниците с британското знаме, подсещат за корените на майка му от Уелс, а уникалната лампа, висяща от тавана добавя шик.Вижте снимки на стаите в ", "date": "2018.03.03", "title": "Катрин Зита-Джоунс внесе стил в стаите на децата си"}
{"url": "https://www.dnes.bg/obshtestvo/2018/03/03/bylgarsko-voenno-chudo-boevete-pri-shipka.369683", "text": "\r\n                        \r\n                        \r\n                        \r\n                    Тя започва през април 1877 година, а след преминаването на руските войски през Дунав те се разделят на три части. Една от тях - предният отряд на ген. Гурко, се насочва напред.В същото време от Черна гора по море е прехвърлена армията на Сюлейман паша, състояща се от калени в битки 45 хил. войници.При Стара Загора тези сили се сблъскват с малобройния беден отряд. По думите на опълченеца, бъдещ генерал Никола Генев, руснаците не се надяват особено на опълченците.\"Те си мислеха и явно говореха, че българските дружини като новосформирани части, без традиции, кратко време обучавани... ще се разпръснат и разбягат при първите гърмежи и ще ги оставят сами на бойното поле\".Но сражението при Стара Загора и героичната защита на Самарското знаме променят тази нагласа. Все пак предният отряд е изтласкан на север и е разформирован. Вниманието на руското командване е насочено към Плевен. А отрядът на ген. Радецки разполага с малко сили да охранява над 100 километра старопланински проходи.", "date": "2018.03.03", "title": "\"Българско военно чудо\": Боевете при Шипка!"}
{"url": "https://www.dnes.bg/obshtestvo/2018/03/03/za-graf-ignatiev-razkaz-na-edinstveniia-mu-naslednik-v-rusiia.369663", "text": "\r\n                        \r\n                        \r\n                        \r\n                    Единственият наследник на Граф Игнатиев в Русия пристигна у нас за 140-годишнината от Освобождението на България.\r\nТова е Олга Чевская, която е праправнучка на Граф Игнатиев по бащина линия.\r\n69-годишната рускиня е получила покана от Фондация \"Устойчиво развитие България\".\r\nПървата спирка на Чевская беше столичното 6-то Основно училище в София, което от 1912 г. носи името на Граф Игнатиев.\r\nТо е единственото учебно заведение у нас, което може да се похвали с портрет на руския офицер, изпратен лично от неговата съпруга - Екатерина Леонидовна.\r\nГраф Игнатиев, известен още като \"Графът на българите\", подписва от името на Русия Санстефанския мирен договор, с което се слага началото на Свободна България.\r\nКогато през 1982 година неговата внучка идва в страната ни за пръв път, тя пътува с влак.\r\nВ купето попада на българи, които пеят, а мелодията се запечатва завинаги в съзнанието ѝ.\r\nКакво разказа Олга Чевская пред камерата на  и какви са спомените за дядо ѝ - вижте във видеото.\r\n ", "date": "2018.03.03", "title": "За Граф Игнатиев: Разказ на единствения му наследник в Русия"}
{"url": "https://www.dnes.bg/obshtestvo/2018/03/03/ruskiiat-patriarh-kiril-duhovnata-vryzka-mejdu-narodite-ni-nerushima.369670", "text": "Моля се проявилата се с особена сила преди 140 години духовна връзка между нашите народи да остане нерушима и да намери израз в братско единомислие и готовност да положим усилия за укрепване на единството на Светото православие, да запазим християнските ценности и православните традиции на нашите отци. Това е един празник за българския и руския народ, заяви руският патриарх Кирил в словото си на връх Шипка по повод 140-ата годишнина от Освобождението на България от турско робство, цитиран от „Фокус“. \r\n„Днес, в деня на Освобождение на България от османско робство ние произнесохме молитви за упокой на руските воини и българските опълченци, геройски загинали при отбраната на Шипка, която е един от най-ярките епизоди в освободителната война. 140 години ни отделят от Шипченската епопея, но светлите образи на воините освободители не изчезват от народната памет и всяко следващо поколение на православни християни с живо внимание и неподправен интерес отново открива за себе си историята на освободителната война. Причината за това е уникалният жертвен характер на тази борба за свобода на поробените братя“, заяви руският патриарх.\r\n„Словото Божие гласи, че няма по-голяма любов от тази, в която се полага душата за свободата на другите“, добави той. \r\nПо думите му хиляди руснаци са отдали живота си за спасението на хора, с които имат обща православна вяра. \r\n„Вдъхновявайки се от силата на вярата, те бяха силни във войната и изгониха чужденците, като показаха безпрецедентна храброст и със собствената си кръв платиха избавлението от дългия гнет над една християнска страна“, каза руският патриарх.\r\n„В чест на безстрашните защитници на Шипченския проход, на този връх, който бе назован по името на св. Николай Чудотворец, бе издигнат този величествен монумент, където са положени останките на загиналите тук руски воини и български опълченци. Намирайки се на това свещено място не може да не се усети особеното благоволение и да се преклоним пред тях със съзнанието за непреходното историческо значение на подвига на защитниците на Шипка. Да бъде вечна и свята тяхната памет“, каза още руският патриарх Кирил.\r\n ", "date": "2018.03.03", "title": "Руският патриарх Кирил: Духовната връзка между народите ни - нерушима!"}
{"url": "https://www.dnes.bg/obshtestvo/2018/03/03/bov-razvia-tribagrenika-v-pomosht-na-dete-s-riadko-zaboliavane.369669", "text": "\r\n                        \r\n                        \r\n                        \r\n                    За пета поредна година Бов отбелязва Освобождението на България със спускане на националния трибагреник от скалата, надвиснала над селището. Тази година са изработени и 140 малки знамена, които ще бъдат предоставени на 140 домакинства от Бов срещу цената от 2 лева. Всички събрани средства ще бъдат дарени на дете в нужда.\r\nЗа Полина Божилова 3 март е двоен празник. Преди 12 години на този ден тя става майка на Божидар. Детето страда от рядкото заболяване полимикрогирия, квадрипареза и епилепсия.\r\nВече 12 години Полина е посветила живота си на грижите за сина си. За инициативата тя научава от интернет.\r\nЗа следващата трансплантация са необходими около 4000 лева. От години рехабилитацията е непрекъсната, провеждани са му и много други терапии, както и медикаментозни лечения. Полина вече е забравила какво е свободно време.\r\nНа рождения ден на сина си Полина мечтае за свобода...\r\nНа името на Бобчо има разкрита дарителска сметка в Уникредит Булбанк: BG81UNCR70001521373481 като титуляр е самия той - Божидар Спасов.\r\nМоже и да изпратите дарителски SMS с текст на латиница DMS BOJIDAR на номер 17 777 (за абонати на Telenor, VIVACOM и Mtel).\r\nЗа състоянието му и как протича борбата на това смело дете може да се информирате на страницата във Facebook \"Да помогнем на Бобчо\".\r\n\r\n ", "date": "2018.03.03", "title": "Бов развя трибагреника в помощ на дете с рядко заболяване"}
{"url": "https://www.dnes.bg/obshtestvo/2018/03/03/dps-da-bydem-zaedno-da-realizirame-ideala-na-levski.369668", "text": "Достойнството на един народ се измерва с отношението му към историята и поуките от нея. Те ни задължават да бъдем заедно днес и да реализираме идеала на Левски за българската държава. Това пише в поздравление по повод Националния празник председателят на ДПС Мустафа Карадайъ. \r\nТой отбелязва, че днес, повече от всякога, България има нужда всички заедно да укрепваме държавността, правата и свободите на всички български граждани.\r\nТрети март е символ на Свободата и обединението, на героизма и саможертвата. Символ на една силна нация, която заема достойно място в европейската и световната политика. Трети март е символ на нашата вярност към държавността и демокрацията, европейските и общочовешки ценности, пише още в поздравлението.\r\n ", "date": "2018.03.03", "title": "ДПС: Да бъдем заедно, да реализираме идеала на Левски!"}
{"url": "https://www.dnes.bg/health/2018/03/03/jenshenyt-povishava-libidoto-pri-myjete.369578", "text": "С неотменния ход на възрастта при мъжете зачестяват проявите на редица здравословни проблеми, за облекчаването на които може да се разчита на лечебната сила на природата. Много данни в тази насока съществуват за позитивния ефект на женшена. Всички сме запознати с важността на физическата активност, съня и правилното хранене за мъжкото здраве във всяка възраст. Но прибавянето на продукти, съдържащи женшен, към ежедневният режим е допълнителна стъпка, с която всеки мъж може спокойно да заяви, че полага всички грижи за доброто си здраве. Установени са няколко позитивни ефекта на женшена върху здравословното състояние на мъжете.  Между 5% и 10% от мъжете до 40-годишна възраст имат еректилна дисфункция, а с напредване на възрастта честотата на разпространение на сексуалните нарушения нараства. Това че те се разглеждат като естествено последствие от възрастта, не означава, че не може да се профилактират. Приемът на женшен е сред най-ефективните нехормонални средства за подобряване на мъжкото сексуално здраве.  Независимо от възрастта си, мъжете е по-вероятно да развият диабет тип 2, в сравнение с жените. Освен това при мъжкия пол заболяването често се диагностицира и при по-нисък индекс на телесна маса. Още за ползите на женшена при мъжете, четете в  ", "date": "2018.03.03", "title": "Женшенът повишава либидото при мъжете"}
{"url": "https://www.dnes.bg/obshtestvo/2018/03/03/radev-shipka-e-kapital-ot-istorichesko-dostoinstvo-ne-biva-da-go-pileem.369672", "text": "\n „Шипка е капитал от историческо достойнство, който няколко хиляди доблестни мъже завещаха на всички нас, потомците, и който ние не бива да пилеем.“ Това заяви президентът Румен Радев в изказването си на церемонията на връх Шипка по случай отбелязването на Националния празник – 3 март. \r\nВ изказването си Румен Радев заяви, че под снега, в пръстта на връх Свети Никола, Околчица, Орлово гнездо и околните редути лежат много кости и 140 години по-късно трудно някой може да каже кои са български и кои руски, но от тези кости е съградено скелето на българската свобода, на руската и българската бойна слава. „Днес сме се събрали на този див, чутовен връх, за да се преклоним пред героите на българската свобода и да почетем нашето общо минало“, подчерта президентът.\r\n \r\n„През годините, в августовските жеги и в мартенските виелици, вие бяхте тук, дори когато политиците ги нямаше. Защото знаехте, че с вашето присъствие, с вашата почит, скрепявате историческата истина“, се обърна президентът към стотиците граждани, дошли на паметния връх. „Вие, скъпи сънародници, млади и стари, бяхте опълченците на историческата правда, които не допуснахте тя да бъде поругана и низвергната. Към вас е моята човешка благодарност“, заяви още Румен Радев.\r\n \r\nПрезидентът благодари на Негово Светейшество Неофит и Негово Светейшество Кирил, Патриарх на Москва и цяла Русия, за съслужението, което духовните глави на България и Русия извършиха по-рано в Шипченския манастир „Рождество Христово“ в град Шипка. \r\n„Благодаря за мъдрите думи, признателността, благодарността и християнския дух, който помни, но и прощава, който осмисля свободата и извисява човека. Християнският дух, в който саможертвата е път към свободата, тъй както хекатомбата на Шипка отвори вратите на нашето национално Освобождение“, подчерта още в изказването си на церемонията на връх Шипка българският държавен глава.\r\n \r\nПрезидентът Румен Радев беше посрещнат с официална церемония на историческия връх, по време на която прие рапорта на началника на караула. Държавният глава присъства на панихида в памет на загиналите български и руски воини.\r\n ", "date": "2018.03.03", "title": "Радев: Шипка е капитал от историческо достойнство, не бива да го пилеем!"}
{"url": "https://www.dnes.bg/obshtestvo/2018/03/03/hristo-gospodinov-uchiteliat-koito-pazi-rodoliubieto-budno.369664", "text": "\r\n                        \r\n                        \r\n                        \r\n                    Един млад учител предпочете да остане в България, вместо да приеме далеч по-изгодни предложения от елитни учебни заведения зад граница. ви среща с Христо Господинов, който дарява със знания учениците в едно столично училище.\r\n ", "date": "2018.03.03", "title": "Христо Господинов  - учителят, който пази родолюбието будно"}
{"url": "https://www.dnes.bg/sport/2018/03/03/grigor-dimitrov-ostava-4-i-v-sveta.369673", "text": "Григор Димитров остава под №4 в световната ранглиста при мъжете за поне още една седмица. Това стана възможно, след като основният му конкурент за мястото - Александър Зверев не стигна финала в Акапулко.\r\nСъстезаващият се за Германия Зверев загуби от аржентинеца Хуан Мартин дел Потро с 4:6, 2:6, като към края на мача се движеше все по-трудно по корта. \r\nПобеда за Зверев щеше да го изстреля на четвърта позиция, независимо от това дали ще победи или ще загуби финала.\r\nГришо продължава да води с 95 точки пред германеца, а следващото предизвикателство пред първата ни ракета е турнирът в Индиън Уелс, където ще стартира от втория кръг.\r\n ", "date": "2018.03.03", "title": " Григор Димитров остава 4-и в света"}
{"url": "https://www.dnes.bg/world/2018/03/03/nad-25-dushi-zaginaha-v-polsha-za-sedmica-studove.369674", "text": "Жертвите на студа в Полша продължават да се увеличават, за изминалото денонощие са загинали трима души, предаде ТАСС, цитирайки информация, публикувана на сайта на полската полиция.\r\nПрез цялата седмица територията на Полша беше подложена на влиянието на студени въздушни маси от Скандинавия. Температурата на въздуха рядко се повишаваше над минус 10 градуса дори през деня, а през нощта достигаше до минус 20, на места почти до минус 30 градуса.\r\nОбщо от 23 февруари досега са загинали 26 души. От 1 ноември жертвите на студа в Полша са над 60, от които 32 са загинали през февруари и двама - на 1 март. През ноември загиналите са били двама, през декември -14, а през януари - 12 души.\r\nСиноптиците прогнозират затопляне през идните дни. Полският институт по метеорология и хидрология обаче не е отменил въведеното преди няколко дни предупреждение за опасност първа степен. \r\n /БТА/\r\n ", "date": "2018.03.03", "title": "Над 25 души загинаха в Полша за седмица студове"}
{"url": "https://www.dnes.bg/obshtestvo/2018/03/03/karaiancheva-da-pomnim-che-svobodata-e-privilegiia.369675", "text": "Освобождението е велика дата в нашата история, която проправя пътя на българската държава към нейното възраждане, заяви председателят на Народното събрание Цвета Караянчева на връх Шипка в разговор с граждани, дошли да почетат паметта на героите, жертвали се за свободата на България. \r\nПредседателят на парламента, народни представители и стотици българи се изкачиха до Паметника на свободата на заветния връх, за да се преклонят пред подвига на героите. Те участваха в тържественото честване на 140-ата годишнина от Освобождението на страната.\r\nТрябва да помним, че свободата е привилегия, сподели още Цвета Караянчева. Тя призова да пазим свободата си и да я предаваме на идните поколения, да бъдем разумни и да мислим за бъдещето, защото разделението не помага на никого.\r\nОтслужена беше заупокойна литургия в памет на всички воини, загинали за свободата на България. Пред паметника бяха поднесени десетки венци и много цветя.\r\nПо-рано председателят на парламента присъства на тържествения благодарствен молебен, отслужен от Негово светейшество Българския патриарх Неофит и Негово светейшество Московския и на цяла Русия патриарх Кирил в Шипченския манастир „Рождество Христово”, съобщи пресцентърът на Народното събрание.\r\n ", "date": "2018.03.03", "title": "Караянчева: Да помним, че свободата е привилегия!"}
{"url": "https://www.dnes.bg/obshtestvo/2018/03/03/s-liubov-pensionerka-dariava-4-pametnika-na-dvora-na-kirilicata.369684", "text": "Бивша учителка от Шумен със скромна пенсия стана дарител на културно-историческия комплекс Двор на кирилицата в старата столица Плиска. Йорданка Савова /84 г./ ще издигне четири паметника на български творци, които са си служили с кирилица, в изграждащата се Алея на писателите.Поне 80 автори от различни народности е решил да увековечи в комплекса неговият създател – арменецът Карен Алексанян. Първите бюстове – на Пейо Яворов и Иван Вазов, вече бяха открити миналата година. А паметниците на Паисий Хилендарски, Христо Смирненски, Никола Вапцаров и Гео Милев ще бъдат вдигнати съвсем скоро от сърцатата шуменка.\"Никога не бих се съгласила да изляза от анонимност, ако не исках с цялото си сърце този мой жест да увлече и други хора, загрижени за съхраняването на нашата история\", казва пред \"Труд\" Йорданка и благославя Алексанян за начинанието му. Тя и друг път е дарявала, но без да афишира.\"Нали знаете, че когато едната ръка даде, другата не бива да знае. Ако правиш дарение, прави го не да блеснеш, а да научиш с пример и други\", разсъждава педагожката. Тя силно се надява, че още много хора мислят като нея.Йорданка и съпругът й Станислав посетили Двора на кирилицата в старопрестолния град още през 2015 г. заедно с пенсионери от шуменския клуб N6.\"Бях много впечатлена. Още щом прекрачих прага, видях срещу мен паметника на Св. Цар Борис I. За него и други български владетели, оставили светла диря, аз от години искам да напиша книга. Обръщам се и гледам – срещу мен 12-метров кръст, а под него фигурите на светите братя Кирил и Методий. Край тях буквите ни, изваяни от червен камък… Нещо уникално, което те грабва\", разказва учителката.Тя много харесала и малката църквичка, и картинната галерия, пълна с исторически платна.После още няколко пъти водила свои гости на това място. Когато го посетила с компания на 14 септември м.г. с изненада видяла, че там е издигната и огромна крепост, пълна с още българска история. Най-много се развълнувала от восъчните фигури на Кирило-Методиевите ученици. Толкова приличали на живи, че чак й се приискало да заговори с Наум. На втория етаж на Крепостта, където са подредени български владетели, видяла две празни позиции и още тогава се замислила. Когато зърнала празните постаменти пред Крепостта и научила, че там трябва да се извисят паметници на поети и писатели, вече била решена да помогне. За лош късмет, съпругът й се почувствал зле, наложило се да извикат линейка. Йорданка се притеснила, но останала и приятно изненадана от вниманието на Алексанян, който ги придружил до спешната кола.Преди празниците решила да благодари за човещината и да помоли по свой начин да участва за по-бързо реализиране на Алеята на писателите.\"Имах огромно желание да бъда полезна. Но знаех, че не мога да дам много средства, моите възможности са капка в морето. Затова до този момент бях помагала само на отделни лица. А този мой жест сега щеше да бъде за държавата и обществото\", спомня си Йорданка. Признава, че е била най-щастлива, когато Алексанян след дълги колебания решил да я приеме за разговор по темата.\"Не съм искал финансова помощ от никого, най-малко пък съм очаквал от пенсионерка. Моята цел е сам да направя този комплекс. Но леля Йорданка настояваше много да остави памет след себе си, да направи нещо за своя народ и кирилския свят. Не можах да откажа, щях да я обидя. Сега силното желание на тази българка е много задължаващо. Лично аз ще направя най-доброто, за да се изпълни нейната воля\", казва собственикът.Той признава, че след разговорите с вещата по темата учителка по литература е решил да увековечи повече български творци в Алеята. На всеки от четирите бюст-паметника, които ще бъдат изваяни с парите на леля Данче, нейното име ще бъде изписано – като на дарител. Така е и с паметника на поета Яворов, който е дар от Съюза на амренците в Европа.Йорданка имала пълната свобода да посочи творците и първо избрала най-достойното място за автора на \"История славянобългарска\" Паисий Хилендарски. Вълнува се дори как ще изглежда, иска скулпторът да го изобрази в по-млада възраст.Тя напомня, че никой не знае годината на смъртта и гроба му. Понеже е и поетеса, авторка на 7 книги, иска посетителите на Алеята да могат по-скоро да отдават почит на Христо Смирненски, Никола Вапцаров и Гео Милев. До 19 юни, когато се чества Денят на дарителя, паметниците им ще бъдат готови, казва Алексанян. Ще ги открие лично шуменката.До това време ще бъде открит паметникът на Христо Ботев, а на 6 март ще видят бял свят бюстовете на Александър Пушкин, Сергей Есенин, Фьодор Достоевски и осетинският творец Коста Хетагоров. На 11 май в Алеята ще бъде почетен и Алеко Константинов. В ход е изработката на още бюстове.Откъде леля Данче се е научила да дарява? Казва, че цялата им фамилия са благодетели, а най-вече баща й Христо Генковски. Той съградил училище в шуменското село Радко Димитриево, пригодил плевня за храм, дори нарисувал иконите вътре, а после намерил начин да я снабди с камбана чак от София.Църквата \"Св. Иван Рилски\" още оглася околията с нейния звън. Учителката последвала примера му. И когато краеведи от дружеството към читалище \"Димитър Войников\" в Шумен решили да изпратят книги в Молдова, тя подбрала най-ценните 180 тома от библиотеката си.\"Ботев, Яворов, Смирненски, Вазов… Това са гиганти. Нека да се образоват нашите българи, да раснат децата им с българско самосъзнание\", обяснява шуменката. Миналата година жената изпратила 200 бройки от \"Моята родина\" на всебългарския събор при гроба на кан Кубрат край Малая Перешчепина – волята й била да се раздадат на присъстващите. Българка, пътувала чак от Америка, разпознала своята начална учителка по снимка на корицата на книгата.\"Няма по-ценно нещо от това учениците ти да те помнят\", вълнува се Йорданка.Поне 5 години леля Данче подкрепяла с топли дрехи и храни бедни и болни хора от своя квартал.\"При 28 семейства ходихме с председателката на пенсионерския съюз, но им казвахме, че носим дар от кварталната пенсионерска организация \"Александър Стамболийски\". Иначе е неудобно, все едно ги съжалявам и давам милостиня, хората ще се притеснят\", разсъждава пенсионерката, която не обича подаяния. Всичките си книги е издала с лични средства – само подарявала, не продавала, не искала спонсори и цензори.Затова в сатиричната си творба \"Сбъркан свят\" тя громи на воля лъжедемокрацията и пороците на съвремието. Даже има въпроси към църквата и Бог. Атеист е, но казва, че живее богоугодно, спазва Божите заповеди. Обяснява, че никой не се нуждае от много: \"Както писателят го е казал – какво му е нужно на човека – едно легло, където да поспи и събере сили, маса – да се нахрани на нея, да пише и да рисува, и един-два стола за тези, които ще дойдат\".", "date": "2018.03.03", "title": "С любов: Пенсионерка дарява 4 паметника на Двора на кирилицата"}
{"url": "https://www.dnes.bg/obshtestvo/2018/03/03/za-cenata-na-svobodata-da-prekarash-3-mart-zad-reshetkite.369685", "text": "\r\n                        \r\n                        \r\n                        \r\n                    \"Ако в душата си не си надзирател, няма как да оцелееш в тази професия\", признава пред  Николай.И казва, че за някои от затворниците по неволя се превръща в единственото семейство, което имат, защото близките им или не могат да си позволят да пътуват до София, или просто нехаят за тях. ", "date": "2018.03.03", "title": "За цената на свободата: Да прекараш 3 март зад решетките"}
{"url": "https://www.dnes.bg/sport/2018/03/03/ot-svetovnata-kupa-v-ispaniia-sani-jekova-zavoiuva-5-miasto.369686", "text": "Българката Александра Жекова спечели малкия финал в състезанието по сноубордкрос от Световната купа в Ла Молина, Испания. Победата във финал \"В\" ѝ осигури петото място в крайното класиране в днешното състезание.Крайният успех бе за чехкинята Ева Самкова, втора завърши французойката Нели Локоз, а на трето и четвърто място приключиха Шарлот Банкс (Франция) и Рафаела Бруто (Италия).В малкия финал Жекова нямаше никакви проблеми, взе още от самия старт лидерската позиция и финишира с повече от секунда пред италианката София Белингери.Челната осмица бе допълнена от канадката Тес Кръчлоу и швейцарката Мюриел Жост. Преди това Жекова завърши на първо място в четвъртфиналната си серия, а в полуфиналната остана трета след Нело Локоз и Ева Самкова.Олимпийската шампионка Микаела Мойоли (Италия) отпадна още в четвъртфиналните серии.В класирането за Световната купа два кръга преди края води Мойоли с 6810 точки, втора с 5890 точки е Клос Треспьош, докато трета е Шарлот Банк с 5600 точки. Александра Жекова е седма с 3120 точки.", "date": "2018.03.03", "title": "От Световната купа в Испания: Сани Жекова завоюва 5 място"}
{"url": "https://www.dnes.bg/stranata/2018/03/03/zadyrjaha-lekar-za-ubiistvoto-na-joro-plyha-v-plovdiv.369687", "text": "Пловдивски лекар e задържан за убийството на Жоро Джевизов. Това е рентгенологът д-р Иван Димитров. Окръжна прокуратура-Пловдив повдигна обвинение на 48-годишния лекар Иван Димитров от град Пловдив за извършено на 2 март 2018 г. убийство на 40-годишния Жоро Джевизов, съобщиха от Окръжната прокуратура, цитирани от \"Фокус\".\n\n\nДимитров е неосъждан. Същият не притежава разрешително за оръжие.Обвиняемият е задържан за срок от 72 часа с постановление на наблюдаващия прокурор, в рамките на които предстои да се преценят предпоставките за внасяне на искане до съда за вземане на мярка за неотклонение \"Задържане под стража\".Припомняме, че 40-годишният Жоро Джевизов от Столипиново, по известен като Жоро Плъха, бе открит мъртъв върху капак на кола в Пловдив. След прегледани записи на охранителни камери, се допуска, че убитият преди това е опитал да открадне фар на кола. Има информация, че убийството е възможно да е извършено вследствие на опит за самозащита.Предвиденото от закона наказание за престъплението, в което пловдивският лекар е обвинен, е лишаване от свобода от десет до двадесет години.", "date": "2018.03.03", "title": "Задържаха лекар за убийството на Жоро Плъха в Пловдив"}
{"url": "https://www.dnes.bg/world/2018/03/03/zaloviha-1-3-t-kokain-na-pristanishteto-na-rio.369653", "text": "Полицията в Рио де Жанейро откри 1,3 тона кокаин в контейнери на пристанището, съобщи телевизионният канал \"Глобу\", цитиран от ТАСС.\r\n\"Смятаме, че това е най-голямата в историята пратка кокаин, конфискувана в Рио де Жанейро, и една от най-големите в историята на Бразилия\", заяви в телевизионен ефир следователят Фабрисиу Оливейра.\r\nНаркотикът бил разпределен в 48 пакета в два контейнера. Полицейски кучета открили кокаина, въпреки че контрабандистите били сложили в контейнерите подправки, за да прикрият характерната миризма на наркотика. \r\nСобствениците на контейнерите още не са установени. По случая се води разследване.\r\n /БТА/\r\n ", "date": "2018.03.03", "title": "Заловиха 1,3 т кокаин на пристанището на Рио"}
{"url": "https://www.dnes.bg/obshtestvo/2018/03/03/svetiiat-sinod-bylgarskata-svoboda-ne-e-doshla-darom.369662", "text": "С подобаваща тържественост отбелязваме славната и паметна за всяко българско сърце годишнина от Освобождението на страната ни от иноверното османско иго. Прекланяме се пред жертвения чутовен подвиг на Русия и православното войнство, отдало живота си за нас в Руско-турската освободителна война от 1877-1878 г., и въздигаме молитви и благодарения към небесата заради изгрялата на този ден, преди четиринадесет десетилетия наша свобода. Това се казва в посланието за 3 март към българския народ от патриарх Неофит и от митрополитите от Светия синод на Българската православна църква.В него се посочва, че скланяме глави пред подвига и пред паметта на загиналите десетки хиляди знайни и незнайни воини, които оставиха костите си по бойните полета на войната, за да бъдем днес ние свободни, за да може православна България да гради сама и независима своето настояще и своите бъднини.\n\nВ този паметен ден не забравяме и за нашите, български опълченци, които - рамо до рамо с освободителите - отдадоха и своя дял във великото дело на освобождението на Отечеството. С дълбока признателност си спомняме и за всички наши славни предци - апостоли на българската свобода, които не се примиряваха с робското положение на народа ни, и още с героичното Априлско въстание от пролетта на 1876 г. показаха на света, че дългите столетия на иноверното иго не са сломили непреклонния български дух, заявяват българският патриарх и митрополитите. \r\nТе подчертават, че пред всички тях и пред героичното наше опълчение и днес ние свеждаме глави, защото с жертвата си и с пролятата си кръв те доказаха, че българската свобода не е дошла за нас даром, но е била извоювана с решимостта и твърдостта на един древен и достоен, отхвърлящ всяка чужда зависимост и всяка историческа неправда народ.\r\nПравославна България винаги ще помни и благоговейно ще почита стореното от всички свидни жертви на братските православни народи и на нашия народ, и от поколение в поколение ще предава разказа за величието на Христовия дух и героизма на православното войнство, проявен в битките при Свищов и Никопол, Велико Търново и Ловеч, Казанлък и Стара Загора, при Елена и особено при Шипченската и Плевенската епопеи, се припомня в патриаршеското и синодално послание за 3 март. \r\nВ него се казва, че завинаги в родовата ни историческа памет ще пребъдват и светлите образи на руските и българските духовници - архиереи и други, на Царя Освободител Александър II, на генералите от непобедимата руска армия и на дейците на дипломатическия фронт, с чиито обединени усилия, на днешния ден, преди сто и четиридесет години бе поставен краят на петвековното робство и беше положено началото на новия и свободен живот на съвременна България.\r\nПо случай 140 години от Освобождението отечески приветстваме и поздравяваме с тържеството на свободата всички верни чеда на Православната ни църква - в Родината и далеч от нейните предели, и молим Всеподателя за Неговото небесно благословение над скъпата ни майка България - с това пожелание и благословение завършва посланието на българския патриарх и на митрополитите за 3 март.\r\n ", "date": "2018.03.03", "title": "Светият синод: Българската свобода не е дошла даром!"}
{"url": "https://www.dnes.bg/obshtestvo/2018/03/03/predi-140-g-vyzkrysva-bylgariia-chestit-nacionalen-praznik-bylgari.369641", "text": "България чества днес националния си празник – Деня на освобождението.\r\nНа 3 март (19 февруари по стар стил) 1878 г. е подписан Санстефанският мирен договор между Русия и Османската империя, с който се слага краят на Руско-турската война от 1877-1878 г. Войната, която е десета в поредицата от руско-турски войни, е наречена Освободителна, тъй като довежда до освобождаването на част от българите от Османската империя и създаването на Третата българска държава.\r\nСъс Санстефанския мирен договор България възкръсва отново на картата на Европа.\r\nОт 1888 г. 3 март се празнува като Ден на Освобождението на България от турско робство. Еднократно като официален празник е отбелязан през 1978 г. по повод 100-годишнината от Освобождението. 10 години по-късно става официален празник.\r\nРуско-турската война започва на 12/24 април 1877 г. с издаден в Кишинев Манифест на император Александър Втори. Включено е и Българското опълчение (12 опълченски дружини), самостоятелна българска доброволческа войска, създадена по предложение на руския генерал Р. М. Фадеев с подкрепата на Българското централно благотворително общество и славянските благотворителни комитети в Русия, които закупуват със свои средства 12 оръдия и голям брой пушки и патрони и ги предоставят на опълченците.\r\nСпоред плана на руското командване от октомври 1876 г. първоначалното предназначение на Опълчението е да служи като \"пеши конвой на главнокомандващия княз Николай Николаевич\". Напливът от доброволци не престава и до обявяването на войната през април 1877 г. в Опълчението са зачислени 7444 бойци и 81 офицери в 6 дружини (3 бригади). Командир на българското опълчение е руският генерал Н. Г. Столетов.\r\nНа 6 май 1877 г. жителите на гр. Самара им подаряват бойно знаме. Самарското знаме е бойното знаме на Трета дружина от Българското опълчение, станало светиня за българския народ в борбата му за национално освобождение. Ушито е по време на Априлското въстание 1876 г. от жителите на руския гр. Самара (откъдето носи и името си), но междувременно въстанието е потушено. Изработено е от монахини от Самарския девически манастир. Направено е от двоен тънък копринен плат с червена, бяла и синя ивица с размери 185/190 см, с пришит в средата от двете страни черен кръст. На лицевата страна в кръста са изобразени славянските първоучители Кирил и Методий, а на другата - Иверската Света Богородица.\r\nЗнамето участва във всички боеве на Опълчението. Под него падат 5 знаменосци и сам подполковник Калитин - един от най-способните офицери в руската армия. Самарското знаме е единственото бойно знаме, наградено с орден \"За храброст\" първа степен (30 август 1880 г.).\r\nБългарските опълченци проявяват особено голям героизъм при отбраната на Шипченския проход (9-11 август 1877 г.). В края на декември 1877 г. те вземат участие и в боевете при Шипка и Шейново. След подписването на Санстефанския договор (1878 г.) Опълчението е отделено от състава на руската армия и става основа за изграждането на младата българска войска, наречана Българска земска войска.\r\nШипченската епопея прави прелома на войната необратим. Боевете на Шипка се водят на най-високите точки на Шипченския проход - връх Шипка (до 1951 г. - Св. Никола, до 1977 г. Столетов) и Орлово гнездо от 9/21 до 11/23 август 1877 г. между войските на Сюлейман паша и руско-българския отряд на ген. Н. Г. Столетов.\r\nНа 3 март в малкото селце Сан Стефано (дн. Йешилкьой), разположено на 12 км от Истанбул, е подписан мирният договор между Русия и нейните съюзници Румъния, Сърбия и Черна гора, от една страна, и Османската империя, от друга. Санстефанският мирен договор е предварителен и подлежи на одобрението на останалите Велики сили.\r\nПостановленията за България се съдържат в членовете от 6 до 11 и в член 19. Съгласно тях България се учредява като автономна, но васална държава с граници, които обхващат с малки изключения почти всички земи в европейската част на Турция, населени с българи. Общата й площ възлиза на повече от 170 хиляди кв. км.\r\nСанстефанският мирен договор увенчава с успех многовековните борби на българите и довежда до възстановяване на българската държава.\r\nЧестит национален празник, България!\r\n ", "date": "2018.03.03", "title": "Преди 140 г. възкръсва България. Честит национален празник, българи!"}
{"url": "https://www.dnes.bg/obshtestvo/2018/03/03/navryh-3-mart-ot-osaka-do-shipka-istoriiata-na-edna-iaponka.369648", "text": "\r\n                        \r\n                        \r\n                        \r\n                    Не само българите почитат датата 3 март и Освобождението. В подножието на Шипка откриваме японката Хидио Токуно.\r\nЗапазила името си, запазила спомените от своята родина, тя е пропътувала 8 хиляди километра, за да се установи в града, превърнал се в символ на българското Освобождение. Хазяинът Стойко Димитров дели малката си къща с нея вече 10 години.\r\n\"Природата, тя е много красива. Харесвам и зимата. Обичам сняг. Добре ми е тук, но вече съм малко уморена. Баба съм и бързо се уморявам\", сподели японката пред .\r\nДнес Хидио внася особен колорит в Шипка с уточнението, че вместо да пренесе част от японската традиция у нас, самата тя се радва на българските обичаи.\r\nЗа разлика от хазяина си Хидио Токуно няма да облече носия на 3 март. Но ще празнува, защото още преди години Стойко ѝ е разказал за Освобождението.\r\n ", "date": "2018.03.03", "title": "Навръх 3 март: От Осака до Шипка – историята на една японка"}
{"url": "https://www.dnes.bg/usa/2018/03/03/ubitite-v-universitet-v-sasht-roditelite-na-napadatelia.369649", "text": "Над 100 полицаи претърсват кварталите около Централния Мичигански университет, за да открият 19-годишен студент, който е заподозрян, че е убил родителите си в пансиона на кампуса, предаде Асошиейтед прес.\r\nСтрелбата стана в деня, в който родители пристигаха в университета, за да вземат децата си за едноседмична пролетна ваканция.\r\nПолицията разпространи снимка на Джеймс Ерик Дейвис младши и предупреди, че той е въоръжен и опасен.\nУниверситетът идентифицира двамата загинали като неговата майка Дайва Дейвис и бащата Джеймс Дейвис старши, полицай на нещатна служба в чикагското предградие Белууд.\r\nОт полицията съобщиха, че в четвъртък вечерта заподозреният е бил отведен от полицията на кампуса в болница заради здравословен проблем, вероятно свръхдоза.\r\nМасовите стрелби са често явление в САЩ, където хората масово имат огнестрелни оръжия, отбелязва Франс прес. Съвсем наскоро, на 14 февруари, 19-годишен младеж застреля 17 души в гимназия в южния щат Флорида, преди да бъде задържан.\r\n /БТА/\r\n ", "date": "2018.03.03", "title": "Убитите в университет в САЩ – родителите на нападателя"}
{"url": "https://www.dnes.bg/kino/2018/03/03/dramata-120-udara-v-minuta-grabna-6-nagradi-sezar.369650", "text": "Френската Академия за филмово изкуство раздаде снощи в Париж наградите \"Сезар\" за 43-и път.\r\nДрамата \"120 удара в минута\" на режисьора Робен Кампийо спечели шест награди \"Сезар\", включително за най-добър филм и най-добър сценарий. Лентата се фокусира върху група активисти в Париж през 90-те години в разгара на епидемия от СПИН. \"120 удара в минута\" спечели също Голямата награда на кинофестивала в Кан през 2017 г.\r\n\"Нелюбов\" на руския режисьор Андрей Звягинцев за двойка, преживяваща тежък развод, когато детето им изчезва, получи награда за най-добър чуждестранен филм. 54-годишният Звягинцев не присъства на церемонията, за да получи наградата. \"Нелюбов\" спечели наградата на журито в Кан миналата година и е номиниран за \"Оскар\" за най-добър чуждестранен филм.\r\nНаградата за най-добър режисьор взе Албер Дюпонтел за неговата трагикомедия \"Ще се видим там горе\", базирана на отличената с \"Гонкур\" книга на Пиер Льометр.\r\nЖана Балибар спечели наградата за най-добра актриса за ролята си в \"Барбара\", а Суон Арло - за най-добър актьор за ролята на млад фермер в \"Кърваво мляко\".\r\nИспанката Пенелопе Крус спечели почетна награда \"Сезар\" за постижения в киното.\r\nНаградите \"Сезар\" се връчват от френската филмова академия от 1976 г. и са наречени на автора на статуетката - скулптора-авангардист Сезар Балдачини.\r\n /БТА/\r\n ", "date": "2018.03.03", "title": "Драмата \"120 удара в минута\" грабна 6 награди \"Сезар\""}
{"url": "https://www.dnes.bg/snimka-na-denia/2018/03/03/shte-vali-dyjd-moje-da-se-obrazuvat-poledici.369652", "text": "Преди обяд ще преобладава облачно време и на места все още ще има валежи от дъжд, в Северна България дъждът ще се примесва със сняг. \r\nЩе има условия за образуване на поледици и заледявания. \r\nПо-късно през деня преваляванията ще спират и облачността ще се разкъсва и намалява. \r\nЩе духа слаб, в Дунавската равнина – до умерен вятър от запад-северозапад. \r\nМаксималните температури ще са в широки граници от 3 – 7° в Северна до 8 – 13° на места в Южна България, в София около 9°. Това посочва прогнозата за времето на НИМХ при БАН.\r\nПреди обяд над Черноморието ще бъде предимно облачно и с превалявания от дъжд. След обяд валежите ще спират и облачността ще се разкъсва и намалява. Максималните температури ще са между 1° и 6°, близки до температурата на морската вода. Вълнението на морето ще бъде 2 -3 бала.\r\nНад планините ще бъде предимно облачно. Ще духа умерен, по високите и открити части и силен вятър от запад-северозапад. Преди обяд ще има превалявания от сняг, под около 1700 метра валежите ще са от дъжд. Максималната температура на височина 1200 метра ще е около 6°, на 2000 метра - около 0°.", "date": "2018.03.03", "title": "Ще вали дъжд, може да се образуват поледици"}
{"url": "https://www.dnes.bg/notifikacii/2018/03/03/tervel-pulev-s-pobeda-8-na-profesionalniia-ring.369656", "text": "Българският боксьор Тервел Пулев постигна осмата си победа на професионалния ринг в полутежка категория.\r\nКакто и в предишните седем мача, така и сега Пулев се наложи с нокаут. \r\nЖертва на българина този път стана американецът Скот Фътрел, а мачът се игра в Чикаго пред голяма българска агитка, водена лично от легендата на българския футбол Христо Стоичков.\r\nПулев отказа съперника си още в първия рунд на срещата, като така му нанесе четвърта загуба в пет мача сред професионалистите.\r\n\"Огромни благодарности към всички вас за това, че дойдохте и ме подкрепихте. Вие показахте любовта си към България. Искам колкото по-далеч сме от родината, толкова по-задружни да бъдем\", каза веднага след срещата победителят в мача.\r\nЗа Тервел Пулев обаче няма време за почивка, тъй като още след седмица му предстои нов мач. Той ще бъде в Берлин на 10 март срещу руснака Валерий Брудов.\r\n /БТА/\r\n ", "date": "2018.03.03", "title": "Тервел Пулев с победа №8 на професионалния ринг"}
{"url": "https://www.dnes.bg/notifikacii/2018/03/03/hiliadi-na-shestvie-v-pamet-na-slovashkiia-jurnalist.369657", "text": "Десетки хиляди словаци участваха в петък вечерта в демонстрации в памет на журналиста Ян Куциак и неговата годеница, които бяха убити, докато репортерът работел по материал за влиянието на италианската мафия в Словакия, предаде Асошиейтед прес.\r\nВ столицата Братислава президентът Андрей Киска поиска от множеството да запази минута мълчание в памет на двамата, чиито тела бяха открити в неделя в дома им във Велка Маца, източно от Братислава. Журналистът и годеницата му Мартина Кушнирова планирали да се оженят през май.\r\nНа митинга в столицата се събраха около 20 000 души. Подобни демонстрации бяха организирани в още 25 града в Словакия, както и в чужбина, в градове като Лондон, Париж, Брюксел и Люксембург. Демонстрации в памет на журналиста и неговата приятелка са планирани също във Ванкувър, Пекин и Дубай, допълва агенция ТАСС.\n\n\nПротестиращите в Братислава носеха снимки на жертвите и плакати с надписи като: \"Аз съм гневен\", \"Мафия, махни се от страната ми\", \"Атака срещу журналисти = атака срещу всички нас\".\r\nСлед мирното шествие някои от протестиращите отидоха до сградата на правителството и призоваха за оставка на кабинета на Роберт Фицо, посочва АП.\r\nВисш италиански антимафиот каза вчера, че прокурори от Италия са предупреждавали словашките власти за \"опасно\" проникване на влиятелна мафиотска организация, но те не са ги послушали.\r\nНачалникът на словашката полиция Тибор Гаспар обаче оспори това твърдение.\r\nВ четвъртък словашката полиция претърси домовете на предполагаеми членове на Ндрангета /калабрийската мафия - бел.ред./ във връзка с убийството. Седем мъже бяха задържани, сред които италианеца Антонино Вадала. Той е имал бизнес отношения с най-малко двама словашки високопоставени чиновници, близки до премиера Фицо. Двамата служители подадоха оставки в сряда.\r\nФедералното бюро за разследване, британският Скотланд Ярд, чешката полиция и Европол помагат на словашките власти в разследването на убийствата.\r\nГенералният секретар на \"Репортери без граници\" се срещна в петък с премиера на Словакия и го призова да се извини за обидите към журналисти.\r\nРойтерс припомня, че Фицо веднъж определи журналистите като \"мръсни, антисловашки проститутки\". Въпреки това правителството на Фицо обяви награда от един милион евро за информация, която може да помогне за разкриване на престъплението.\r\nГенералният секретар на \"Репортери без граници\" Кристоф Делоар осъди \"ужасния климат за журналисти\", създаден от правителствени лидери в Унгария, Полша, Чехия и Словакия.\r\nУбийството на Ян Куциак е първото документирано убийство на журналист в Словакия и петият подобен случай в държава от ЕС за последното десетилетие, посочиха от \"Репортери без граници\".\r\n /БТА/\r\n ", "date": "2018.03.03", "title": "Хиляди на шествие в памет на словашкия журналист "}
{"url": "https://www.dnes.bg/obshtestvo/2018/03/03/600-gosti-na-priem-za-3-mart-v-konsulstvoto-ni-v-istanbul.369651", "text": "С прием в българското генерално консулство в Истанбул снощи бе отбелязан 3 март - националният празник на България.\r\nСред близо 600-те поканени на приема бяха заместник валията на Истанбул Исмаил Гюлтекин, кметът на Кадъкьой, представители на дипломатическите мисии в Истанбул, на ЕС и НАТО.\r\nПосланикът на България в Анкара Надежда Нейнски, представители на общността на българите, на изселнически дружества на българските турци, български граждани, живеещи и работещи в мегаполиса Истанбул, също присъстваха на приема.\r\nИзпълнени бяха химните на България и Турция.\r\nГенералният консул на България в Истанбул Ангел Ангелов в приветственото си слово отбеляза, че 140-ата годишнина от Освобождението на България се отбелязва на фона на европредседателството на страната.\r\nПреди приема бе прожектиран документален филм за реставрацията на уникалната българска църква \"Свети Стефан\" на брега на Златния рог и дейността на българското неделно училище, помещаващо се в българската екзархия в мегаполиса Истанбул.\r\nВръчени бяха почетни медали на личности, допринесли за реставрацията на Желязната църква, сред които председателят на българската общност и на българското църковно настоятелство Васил Лиязе, доайенът на истанбулските българи Димитри Атанасов и др./БТА/\r\n ", "date": "2018.03.03", "title": "600 гости на прием за 3 март в консулството ни в Истанбул"}
{"url": "https://www.dnes.bg/bulgaria/2018/03/03/pregovorite-za-chez-idnata-sedmica-v-praga.369659", "text": "Преговорите между „Инерком България” и „ЧЕЗ груп” относно възможността българската държава да закупи дялове в „ЧЕЗ България” ще се състоят от средата до края на следващата седмица в Прага. Това заявиха от „Инерком България” в специално прессъобщение.\n\n\nВеднага след приключването им от компанията обещаха информация за хода на разговорите и взетите решения.\r\nПравителството ни обяви намерението българската държава да придобие контролен пакет над ЧЕЗ в четвъртък. Това стана след среща на министър-председателя Бойко Борисов и Гинка Върбакова, собственик на \"Инерком\", фирмата, която сключи сделката за придобиване на българските активи на електроразпределителното дружество.\r\nВърбакова заяви, че е склонна държавата да има участие в сделката. „Склонна съм да прехвърля договора, който има, стига продавачът да бъде съгласен на това. Това са разговори, които ще предстоят\", каза тя.\r\n ", "date": "2018.03.03", "title": "Преговорите за ЧЕЗ – идната седмица в Прага"}
{"url": "https://www.dnes.bg/eu/2018/03/03/es-slaga-mita-na-dynkite-levis-i-na-harli-deividsyn.369647", "text": "Eвропейският съюз ще отговори на обявеното от САЩ увеличаване на вносни мита за европейската стомана, като ограничи някои от най-емблематичните американски стоки. Това съобщи шефът на Европейската комисия Жан-Клод Юнкер в Хамбург.\"Няма да си кротуваме, когато европейската индрустия и работни места са заплашени. ЕС подготвя вносни мита за американски стоки, включително “Харли Дейвидсън”, “Бурбон” и дънките “Левис\", заяви Юнкер.Трите марки са едни от най-познатите американски етикети съответно за мотори, уиски и дънки и са прицелени в стоки, познати на редовия европеец, за да го убедят, че се вземат мерки срещу американското поведение.\r\nОчаква се Еврокомисията да вземе решение за ответните мерки в сряда, както и те че ще бъдат значително по-обхватни от трите назовани продукта.Заявлението на Юнкер идва, след като американският президент Доналд Тръмп обяви вчера, че САЩ ще сложат по-високи мита за вноса на стомана и алуминий. Днес в Туитър президентът Тръмп написа, че когато САЩ губят \"много милиарди в търговията с буквално всички страни, с които правят бизнес, търговските войни са добри и лесни за спечелване\".Според Юнкер обаче, решението на Тръмп \"вместо да предлага решение, само влошава нещата\". Шефът на Еврокомисията смята, че америкатските мерки са \"нечестни и поставят в риск хиляди работни места в Европа\".\r\n\"Подготвяме се отдавна за този ход и този път сме готови\", отговори говорител на Европейската комисия. Той увери, че Брюксел ще отговори на обявената от Вашингтон търговска война \"бързо, твърдо и пропорционално\", но отказа да разкрие повече подробности.В понеделник Юнкер ще се види с директора на най-големия производител на стомана в света \"Аселор Митал\" Лакшми Митал.Очаква се САЩ да увеличат вносните мита на стоманата на 25% и 10%  за алуминия. Поскъпването идва след доклад на американския Департамент за търговията, според който вноса на двата метала застрашава националната сигурност на Щатите. Те са насочени към защита на местното производство от вносителите, най-вече от Китай и Индия.", "date": "2018.03.03", "title": "ЕС слага мита на дънките \"Левис\" и на \"Харли Дейвидсън\""}
{"url": "https://www.dnes.bg/notifikacii/2018/03/03/putin-syjaliava-bi-predotvratil-razpadaneto-na-sssr.369654", "text": "Руският президент Владимир Путин призна, че ако е имал възможност да промени нещо в историята на страната, би искал да предотврати разпадането на Съветския съюз. \r\nВ същото време той подчерта, че не би искал да смени днешния ден с друга историческа епоха, защото в миналото неговите предци са били крепостни селяни. \r\nТакива отговори държавният глава даде на серия блиц въпроси по време на медия форум на общественото движение \"Общоруски народен фронт\" (ОНФ) \"Истина и справедливост\", предаде ТАСС. Част от тези кратки въпроси бяха не съвсем сериозни, дори иронични, някои бяха с хипотетичен характер, други бяха свързани с историята. Всички те предполагаха кратки отговори, отбелязва агенцията.\r\nНа въпроса кое събитие, станало в Русия, би искал да промени, Путин отговори: \"Разпадането на Съветския съюз\". Отговорът на президента на въпроса в кой исторически период би искал да се озове, беше: \"Днес\". \"Разбирате ли, някога всички мои предци са били крепостни селяни, а аз съм президент\", с ирония поясни държавният глава.\r\nСъдейки по другите отговори на Путин на останалите блиц въпроси, главното в живота е резултатът, а силата на Русия е в хората, отбелязва ТАСС.\r\n /БТА/\r\n ", "date": "2018.03.03", "title": "Путин съжалява – би предотвратил разпадането на СССР"}
{"url": "https://www.dnes.bg/obshtestvo/2018/03/03/70-ot-sofiiancite-dovolni-ot-jivota-si-v-stolicata.369655", "text": "Около 70 на сто от живеещите в столицата са били доволни от градските условия на живота си в София, отчита анализ на Евростат, посветен на удовлетвореността на европейците от качеството на живот в градската среда, която са обитавали през 2016 г.\r\nОтчита се, че София е единственият град у нас, който отбелязва значителен прираст на населението през последните години и в столицата живее около 20 на сто от общото население на страната. За последните години столицата е нараснала с около 400 хиляди души, което е промяна от близо плюс 40 процента. През 1990 г. столицата е наброявала малко над 1 милион души, докато през 2016 г. живеещите в София-град вече са били около 1,4 млн. души.\r\nПо този показател столицата е класифицирана като град от Тип 1 - процъфтяващо ядро и увеличаващо се население.\r\nВарна е единственият друг град у нас, който е класифициран с Тип 1 и положителна промяна в числеността на населението от плюс 10 на сто.\r\nОтчита се също, че поради значителната концентрация на жителите в столицата - София е и най-скъпият град в страната, като средният доход е варирал около 13 хиляди лева, а средният разход - около 12 хиляди лева. В София домакинствата са разполагали с над 650 хиляди жилища, но над 140 хиляди /или 22 на сто/ са били незаети.\r\nСредната цена на сделките с жилищни недвижими имоти в София през първото тримесечие на 2016 г. е била 835 евро/кв. м , докато за същото тримесечие средната цена за жилище в сграда ново строителство е била 950 евро/кв. м. Средната цена на апартамент в София за същото тримесечие е била 79 800 евро, докато цената на жилища в сгради ново строителство е била около 90 000 евро.\r\nНай-висок дял от удовлетвореност от живота в градска среда е регистриран сред жителите на три града - Грац /85 на сто/, Цюрих /83 на сто/ и Виена /80 на сто/, отчита европейската статистика на базата на статистически данни от близо 80 града в ЕС. Тези три града попадат и сред Топ 10 на най-скъпи градове в света. /В същата класация София е на 184 позиция от общо 400 града в света/.\r\nСред градовете, в които гражданите на ЕС показват най-висока удовлетвореност от условията на живот, са още Копенхаген - 78 на сто, френският Рен - също 78 на сто, Брюксел - 77 на сто, Женева - 76 на сто и др.\r\nНай-ниско ниво на удовлетвореност от условията на живот в градска среда е регистрирано в силно индустриализирания унгарски град Мишколц - 44 на сто, в гръцката столица Атина - 45 на сто и в Букурещ - 49 на сто, отчита Евростат. Тези три града са единствените в ЕС, в които повече от половината население е заявило, че не е доволно от условията си на живот.\r\nСпоред друг показател от анализа - най-лесно се намира работа в следните европейски градове: Прага, Мюнхен и Братислава.\r\nВ другия край на скалата най-висок дял анкетирани заявяват, че е трудно да се намери работа в Палермо - 96 на сто, Наполи - 93 на сто, Торино, Атина и Малага - по 85 на сто и др.\r\nПариж е бил градът, в който най-висок процент жители са ползвали обществения транспорт - около 70 на сто, като всеки ден във френската столица са пътували повече от 1 млн. души, а Талин е регистриран като първият град в ЕС, който предоставя на всички свои жители безплатен градски транспорт. \r\n /БТА/\r\n ", "date": "2018.03.03", "title": "70% от софиянците доволни от живота си в столицата"}
{"url": "https://www.dnes.bg/obshtestvo/2018/03/03/borisov-poklon-pred-pametta-na-zaginalite-za-svobodata-na-bylgariia.369661", "text": "Министър-председателят Бойко Борисов честити 140-ата годишнина от Освобождението на България във Facebook. \r\n„Поклон пред паметта на всички, които са се борили и загинали за свободата на България. \r\nПризнателност, която няма давност. \r\nНека всеки българин днес живее така, че тяхната жертва да не е била напразна“.\nТова написа Борисов в социалната мрежа.\r\n ", "date": "2018.03.03", "title": "Борисов: Поклон пред паметта на загиналите за свободата на България!"}
{"url": "https://www.dnes.bg/obshtestvo/2018/03/03/cariat-osvoboditel-bezsmyrtna-lichnost-v-pametta-na-bylgarite.369658", "text": "\r\n                        \r\n                        \r\n                        \r\n                    Кой е Царят Освободител? Какво знаем и какво не знаем за него?\r\nКакви са били неговите слабости и кои са жените, спечелили сърцето му?  разказва семейната история на руския цар Александър II.\r\n ", "date": "2018.03.03", "title": " Царят Освободител - безсмъртна личност в паметта на българите!"}
{"url": "https://www.dnes.bg/za-da-se-razbirame/2018/03/03/deteto-ot-zodiia-lyv-smelo-kreativno.369595", "text": "Децата Лъвове са родени под знака на Слънцето и това им личи във всяко отношение: те са лъчезарни, усмихнати, топли и обичат да са в центъра на вниманието. Вижте какво още трябва да знаете, ако вашето мъниче е зодия Лъв.5 характерни черти на детето Лъв:Едно е сигурно за децата, родени под знака на Лъв – те се стремят към светлината на прожекторите, обичат да са в центъра на вниманието и да са атракцията на компанията. Умеят да използват естествения си чар, за да привличат интереса на другите към себе си и рядко изпитват неудобство на сцена или пред хора.Изключително енергични и ентусиазирани, динамични натури, малките Лъвове отрано проявяват амбиции и лидерски умения. Не се учудвайте, че вашето дете Лъвче често изявява желание да ръководи и да управлява, да командва, това е в неговата природа. За вас, като родители, е важно да използвате амбициозната му натура и да го направлявате, като внимавате егото му да не се превръща в прекалена егоцентричност.", "date": "2018.03.03", "title": "Детето от зодия Лъв: Смело, креативно... "}
{"url": "https://www.dnes.bg/world/2018/03/03/v-michigan-arestuvaha-19-godishniia-ubil-roditelite-si.369665", "text": "Арестуван е 19-годишният студент, заподозрян за убийството на родителите си в пансиона на Централния Мичигански университет.\r\nДжеймс Ерик Дейвис-младши беше арестуван рано тази сутрин. Той бил забелязан малко след полунощ във влак, преминаващ до кампуса, се съобщава на сайта на отдела за извънредни комуникации на университета.\r\nСтрелбата в сградата \"Камбъл хол\" на университета стана в деня, в който родители пристигаха, за да вземат децата си за едноседмична пролетна ваканция. Над 100 полицаи, някои тежковъоръжени и в камуфлажни униформи, претърсваха кварталите край Централния Мичигански университет след нападението.\n\nУниверситетът съобщи, че двамата загинали са майката на заподозрения Дайва Дейвис и бащата Джеймс Дейвис старши, полицай на нещатна служба в чикагското предградие Белууд.\r\nВ нощта преди нападението заподозреният бил отведен в болница, след като приел свръхдоза наркотици или е имал лоша реакция на приети психотропни вещества, обясни говорител на полицията на пресконференция.\r\nЗасега не е известно как заподозреният се е снабдил с оръжие. Законите на Мичиган разрешават носенето на скрито оръжие, но Централният Мичигански университет забранява носенето на всякакви оръжия в кампуса.\r\nСтрелбите са често явление в САЩ, където броят на огнестрелните оръжия е равен на този на жителите, отбелязва АФП.\r\n /БТА/\r\n ", "date": "2018.03.03", "title": "В Мичиган арестуваха 19-годишния, убил родителите си"}
{"url": "https://www.dnes.bg/obshtestvo/2018/03/03/neofit-zalogyt-na-istinskata-ni-svoboda-pravoslavnata-viara.369666", "text": "Залогът на нашата истинска свобода е в това да не заменяме никога православната вяра със съмнителни и душепагубни учения и влияния. Това каза българският патриарх Неофит по време на благодарствения молебен по повод честването на 140 г. от Освобождението на България от османско владичество, отслужен в храм-паметника \"Рождество Христово\" в град Шипка, цитиран от „Фокус“.\r\n„Радост, гордост и благодарност владеят сърцата ни в този празничен 3-ти март, когато цяла България чества 140-ата годишнина от своето Освобождение - радост от свободата, в която вече 140 години живеем, гордост, извикана от героичните събития, които си припомняме днес, и благодарност към Бога и към нашите освободителите, които пожертваха живота си заради нас, за да може отново българският народ да може да гради сам своите съдбини“, каза патриархът. \r\n„Този храм, в който се намираме днес, остава и до днес един от паметниците на нашата българо-руска служба и на нашето православно единствено. Този храм, в основите на който лежат костите на хиляди български и руски войни, отдали живота си за свободата, ще продължава да ни напомня за чутовния подвиг на братска Русия и за онази любов, която нейните синове ни засвидетелстват. Затова нека в този паметен за всички нас ден и в памет на героите да съгряваме сърцата си с онази божествена любов, която, по думите Му, е свръзка на съвършенство. Нека никога да не забравяме стореното от нас и от нашите православни братя, да пазим като най-скъпоценно съкровище нашата православна вяра, и да не заменяме никога нейните вечни и непреходни истини със съмнителни, а често и с явни душепагубни учения и влияния. В това е залогът на нашата истинска свобода“, каза в словото си патриарх Неофит.\r\n ", "date": "2018.03.03", "title": "†Неофит: Залогът на истинската ни свобода - православната вяра "}
