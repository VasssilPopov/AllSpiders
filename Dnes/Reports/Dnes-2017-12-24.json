{"url": "https://www.dnes.bg/obshtestvo/2017/12/24/tiha-nosht-sviata-nosht-hristos-se-rodi-strui-mir-i-svetlina.362272", "text": "Бъдни вечер е! Християнският свят е в трепетно очакване на новината за раждането на Божия син.\r\nА ние сме заедно със своите най-близки и любими хора. И преди да седнем заедно около празничната вечеря, отрупана с постни ястия, екипът на Dnes.bg ви предлага да се порадваме на коледната украса в някои от големите ни градове.\r\nНасладете й се!", "date": "2017.12.24", "title": "Тиха нощ, свята нощ... Христос се роди! Струи мир и светлина"}
{"url": "https://www.dnes.bg/stranata/2017/12/24/na-koleda-slynchevo-i-toplo-gradusite-niama-da-padnat-pod-0-c.363328", "text": "В нощта на Рождество Христово северозападният вятър ще отслабне, а облачността над много райони ще намалее до предимно ясно време. Минималните температури ще бъдат между нула и 5 градуса. \r\nУтре ще е предимно слънчево, след обяд с временни увеличения на облачността, прогнозират синоптиците от НИМХ при БАН. \r\nЩе духа слаб до умерен вятър от запад. Дневните температури ще се повишат още и максималните ще бъдат между 11 и 16 градуса.\r\nАтмосферното налягане е и ще се задържи малко по-високо от средното за декември.\r\nНад планините ще бъде предимно слънчево. Ще духа умерен, по билата и временно силен северозападен вятър. \r\nМаксимална температура на височина 1200 метра около 9 градуса, на 2000 метра - около 3 градуса.\r\nНад Черноморието ще бъде предимно слънчево. Ще духа слаб до умерен западен вятър. Максимални температури на въздуха: 12 -13 градуса. Температурата на морската вода е 7-9 градуса. Вълнението на морето ще бъде 1-2 бала.\r\n ", "date": "2017.12.24", "title": "На Коледа - слънчево и топло, градусите няма да паднат под 0°C"}
{"url": "https://www.dnes.bg/akoshtete-vqrvaite/2017/12/24/oven-telec-bliznaci-horoskopyt-vi-za-2018-g.363189", "text": "Астрологията е наука, която изучава взаимодействието между Слънцето, Луната и останалите планети и отражението им върху живота, хората и причините за събитията, случващи се на Земята. Астрологът вижда тези аспекти и ги анализира.\r\nTialoto.bg ви предлага годишен хороскоп за 2018-та, изготвен от астролога Петя Георгиева. \r\n\r\nПредстоящата година ще е особено важна за представителите на този знак. И тя ще мине под едно-единствено мото: труд, труд и пак труд. Ще трябва да проявите много упоритост и старание, но няма да съжалявате, резултатите ще оправдаят очакванията ви. Освен това, нищо няма да се случва лесно или от първия път. Затрудненията ще са ако не на всяка крачка, то поне през една. И именно затова е желателно да заложите на присъщата си упоритост.\r\nСъбитията ще са динамични. Ще реализирате мечтите си, стига да овладеете емоциите. Вие сте по природа стремителни, непрекъснато бързате и на моменти от желание да тръгнете по дългия път забравяте да направите първата крачка. Дайте предимство на мисълта, а не на чувствата и ще се радвате на сериозен напредък.\r\nВсичко ще е различно през тази година. От вас се очаква да прецените обективно какво искате, дали наистина ви е необходимо, какво ще се случи, ако не постигнете желанието си и да си вършите работата без излишна припряност.\r\nПреодолейте качествата, които ви пречат. Колкото и да сте амбициозни, не е възможно винаги да сте първи. Вие сте обикновени хора, със силни и слаби страни. Овладейте стремежа си за превъзходство и забравете за неуспехите.\r\n\r\nОсновната ви задача през тази година ще е да намерите „вътрешното си аз“, да промените себе си, да надскочите недостатъците, които ви връщат назад. Ще се наложи да се справите с цяла поредица затруднения. Вие принципно сте доста спокойни хора, рядко се случва нещо да ви извади от равновесие, така че затрудненията за вас ще са по-скоро предизвикателства, чрез които да проверите силата на прословутото си търпение.\r\nОставайки верни на работата, на думата и на приятелите си ще успеете да „счупите всички бариери“. Без дори да си давате сметка за това, вие изведнъж ще се превърнете в еталон на стабилност и напредък. Не се главозамайвайте от постиженията си и наблюдавайте какво се случва около вас.\r\nАко приятелското око е добро огледало, то неприятелското е изкривено огледало. Победата ви може да е с размер на пшеничено зрънце, но за завистниците ще е планина, която ще се опитат да разрушат.\r\nПреодолейте качествата, които ви пречат. Колкото и да сте разумни не е възможно да сте винаги прави. Вие сте обикновени хора, със силни и слаби страни. Нормално е да грешите. По-важно е да се поучите от опита си и да не допускате старите грешки.\r\n\r\nПредставителите на вашия знак са любители на силните усещания и през 2018 г. ще имат възможността наистина да се състезават с времето. А то, времето, ще лети на крилете на промяната. Ежедневието ще е съпроводено с поредица трансформации.\r\nС част от тях ще се наложи само да се съобразите, защото те ще се реализират на обществено ниво и няма да са свързани с личната ви воля, а с участието ви като социална единица. Друга част ще трябва да предприемете самостоятелно, решително и с убеждението, че са важни и нужни.\r\nВажни ще са тези изменения, защото ще окажат положително въздействие върху съдбата ви за дълъг бъдещ период от време, а са нужни, защото ще ви дадат шанс да разгърнете широко потенциалните си възможности.\r\nЩе има и неуспехи, ще има колебания, съмнения, нестабилност, но вие сте гъвкави, адаптивни и умеете да рискувате. Трудната задача е да дефинирате целта си. Очертаването на пътя към нея ще се окаже далеч по-лесно, а и разполагате с цяла година, за да го направите.\r\nПреодолейте качествата, които ви пречат. Колкото и да сте динамични не е възможно да бъдете едновременно на няколко места. Вие сте обикновени хора, със силни и слаби страни. Нормално е да пропуснете нещо. Свикнете с мисълта, че няма как да се възползвате едновременно от всички съществуващи възможности.Вижте какво може да очакват останалите зодии в ", "date": "2017.12.24", "title": "Овен, Телец, Близнаци... Хороскопът ви за 2018 г."}
{"url": "https://www.dnes.bg/business/2017/12/24/nov-blok-nova-ofis-sgrada-sektoryt-se-ottlasna-ot-dynoto.363329", "text": "След няколко години на надежди, че европейските пари ще оттласнат строителния сектор дългоочакваното възстановяване най-накрая започна към края на 2016 г. и продължи през цялата 2017 г. Основен двигател на процеса са частните инвестиции – компонентът с най-голяма тежест в строителната продукция.\r\nСградното строителство, в което се включват строителството на жилища, офиси и производствени и логистични сгради, пак дава тласък на бранша, както беше и преди кризата. Очакванията са инвестиционната дейност да се ускори, още повече, че за първи път след кризата Камарата на  в България регистрира ръст на чуждестранните инвестиции в сектора.\r\nЩо се отнася до публичните инвестиции, които се правят с европейски средства, има известен пробив при обществените поръчки. Най-големите обекти обаче остават за 2018-2019 г. Това означава, че пак ще има ударно строителство в 12 без 5 с цел усвояване на средства в края на програмния период 2014-2020 г., както се случи и в предишния програмен период.\r\nДругият източник на публични средства за сектора – програмата за саниране, се развива стабилно. Заделеният ресурс е почти изчерпан предвид броя на подадените заявления, но обещанието на властите е, че процесът ще продължи и през следващите години, макар и да не се коментира откъде ще се намери финансиране за продължаване на програмата.\r\nСтроителната индустрия остава с положителна динамика при трайно отстъпване от установената от години отрицателна тенденция на годишна база, посочват от Камарата на строителите в последния си доклад за строителната продукция към края на полугодието.\r\nДанните на организацията показват, че към края на юни на годишна база показателят се увеличава с почти 21%, а за тримесечието ръстът достига почти 51% до 5,186 млрд. лева. Това доближава нивата на строителната продукция от нивата на 2010-2011 г., когато все още се довършваха започнати строежи отпреди кризата и осезаемият спад в сектора не беше започнал.\r\nДанните на Националния статистически институт (НСИ) за октомври сочат, че строителната продукция отбелязва най-силен ръст от две години насам, който се дължи почти изцяло на активността в частния сектор, т.е. на строителната продукция от сградното строителство.\r\nПостигнатите положителни резултати за януари – юни на 2017 г. в голяма степен се дължат на нарастване на инвестиционна дейност, констатират от Камарата. Преките чуждестранни инвестиции в отрасъл „Строителство” пък бележат увеличение от 45,7% за първата половина на 2017 г., като се очаква тенденцията да се задържи.\r\nИздадените разрешителни за строеж през 2017 г. също подсказват за набраната инерция на строителния сектор, особено в жилищния сегмент. Активността логично остава най-силна в най-големите градове – София, Пловдив, Варна и Бургас, но се разпространява и в други ключови градски центрове, като Стара Загора, Русе, Велико Търново, Плевен, Пазарджик и други.\r\nСпоред данни, представени наскоро от министъра на регионалното развитие и благоустройството Николай Нанков, за първите девет месеца на 2017 г. се увеличават и заетите в строителството до 255 хил. души – логично предвид засилването на сектора. За същия период на миналата година броят им е бил 175 хил. души.\r\n ", "date": "2017.12.24", "title": "Нов блок, нова офис сграда - секторът се оттласна от дъното"}
{"url": "https://www.dnes.bg/world/2017/12/24/stotici-zad-navalni-sreshtu-putin-v-bitkata-za-kremyl.363330", "text": "Стотици привърженици на руския опозиционен лидер Алексей Навални подкрепиха днес кандидатурата му като независим кандидат за президент и са готови да внесат номинацията му в ЦИК, предадоха Асошиейтед прес и ТАСС, цитирани от БТА. \r\nТова стана на събрание в Москва в присъствието на представители на градската избирателна комисия. \r\n\"Всичките 742-ама участници в събранието гласуваха \"за\", против бяха нула, въздържали се нула\", каза Иван Жданов, юрист на основаната от Навални Фондация за борба с корупцията. По думите му Навални и упълномощени от него лица ще внесат още днес в ЦИК документите за издигането му за кандидат. \r\nСамият опозиционер бе казал, че днес ще се състоят събрания на избиратели в 20 руски града, на които ще бъде подкрепена неговата кандидатура, съобщи ТАСС. \r\nАлексей Навални е най-опасният противник на президента Владимир Путин, но няма право да се кандидатира в избори заради влязла в сила присъда по криминално дело, смятано за политически мотивирано, допълва АП. \r\nТой би могъл да стане съперник на Путин на изборите през март догодина, ако за него бъде направено изключение или присъдата бъде отменена. \r\nКампанията на Навални въодушеви хората в най-отдалечените кътчета на Русия, но почти сигурният победител на изборите е Путин, който има 80 процента одобрение на национално равнище, отбелязва АП. \r\nСпоред руското изборно законодателство, за да бъде регистриран един независим кандидат (какъвто е Навални), той трябва да събере поне 300 хиляди подписа на избиратели. Срокът за внасяне в ЦИК на списъците с подписите е от 27 декември до 31 януари. \r\nНавални каза днес, че е убеден, че ще спечели, ако участва в изборите, и прикани привържениците си да бойкотират вота, ако властите откажат да ги регистрират. \r\n ", "date": "2017.12.24", "title": "Стотици зад Навални срещу Путин в битката за Кремъл "}
{"url": "https://www.dnes.bg/notifikacii/2017/12/24/na-gosti-na-elizabet-nadenichki-za-zakuska-i-puika-za-obiad.363331", "text": "Сгодените принц Хари и Меган Маркъл ще празнуват традиционна Коледа с кралица Елизабет Втора и други членове на британското кралско семейство в двореца Сандрингам в Източна Англия, предаде ДПА.\r\nБратът на Хари, принц Уилям, и семейството му също ще се присъединят на Коледа, 25 декември. \r\nОчаква се кралското семейство да спази годишната традиция и да присъства на сутрешната служба на Коледа в църквата \"Св. Мария Магдалена\" в близост до провинциалното имение.\r\nПодаръците се разменят на Бъдни вечер. Традиционното коледно меню на следващия ден включва наденички за закуска и пуйка за обяд, според Дарън Макгрейди, който е бил главен готвач на кралското семейство 15 години през 80-те и 90-те години на миналия век. Обядът започва в 13 ч. местно време.\r\n\"На масата има сложно сгънати бели салфетки, сребърен свещник със запалени свещи, гарафи с вино\", каза той.\r\nДори любимите на кралицата коргита имат индивидуални менюта, които обикновено включват заешко, телешко или пилешко месо с ориз и зеле.\r\nНейно Величество, която е на 91 години, и принц Филип, който е на 96 години, изпращат около 750 коледни картички всяка година. \r\nОсвен това Елизабет Втора дава празничен пудинг с плодове и подаръци на всички 1500 души от кралското домакинство. \r\nНякои от подаръците тя връчва лично на персонала от Бъкингамския дворец в Лондон и Уиндзорския замък в западната част на британската столица.\r\nВнукът на кралица Елизабет Втора принц Хари, който е пети поред в наследяването на престола, и Меган Маркъл - звездата от телевизионния сериал \"Костюмари\", оповестиха годежа си миналия месец. Те ще сключат брак на 19 май в Уиндзорския замък.", "date": "2017.12.24", "title": "На гости на Елизабет ІІ: Наденички за закуска и пуйка за обяд"}
{"url": "https://www.dnes.bg/world/2017/12/24/uraganni-vetrove-bushuvaha-v-polsha-ima-i-jertva.363335", "text": "Ураганни ветрове бушуваха през миналата нощ над територията на Полша, повредиха електропроводи и лишиха от ток над 70 хиляди домакинства, предаде БТА като се позова на полски медии и ТАСС. \r\nКъм 9 часа тази сутрин в северния град Гданск скоростта на вятъра е достигала 81 км/ч, а в Сувалки на изток и Белско Бяла на юг - до 68 км/ч. \r\nВ планините скоростта е била до 100 км/ч. \r\nВ Поморското воеводство е загинало седемгодишно момче, след като прекършено от стихията дърво паднало върху автомобил. \r\nУраганни ветрове духат в десет от 16-те воеводства в Полша. \r\nНационалният Институт за метеорология предупреди, че и днес вятърът няма да стихне. В пет воеводства заплахата е от първа степен, в четири е от втора, а по балтийското крайбрежие - даже от трета. \r\nАварийни екипи се стараят да възстановят електроподаването за Бъдни вечер.", "date": "2017.12.24", "title": "Ураганни ветрове бушуваха в Полша, има и жертва"}
{"url": "https://www.dnes.bg/muzika/2017/12/24/bachata-salsa-shto-ne-i-horce-haide-da-se-porazkyrshim.363046", "text": "\"Отивам на танци\" - е сред често срещаните реплики, които чуваме от малки и големи вече 5-6 години. Модерно е поне няколко пъти в месеца да се хванеш на хорото, да разкършиш снага с латино танци или други по-екзотични стъпки, а след това със самочувствие да демонстрираш пред приятели, наученото в залата. И още нещо - танцът моделира тялото, гони депресивните състояние, предразполага към общуване и сближава. \r\nСред по-малко популярните танци у нас, които се усвояват в школи и клубове, е кизомбата. Комбинация от семба (предшественик на самба) и зук - стил танц и музика са в основата на кизомба, която се заражда в Ангола през 80-те - 90-те години. Горещите стъпки, които палят кръвта, идват от френските колонии на Карибските острови заедно със салса, меренге, бачата и ча-ча-ча.Сега танцът е разпространен в Кабо Верде, Португалия, Мозамбик, Бразилия, Екваториална Гвинея, Испания. Кизомбата наподобява тангото, защото се изпълнява по двойки, но приликата е до тук. Отличава се с много свобода в движенията, особено от кръста надолу, както и с възможност за импровизация. На дансинга телата на мъжа и жената стават едно цяло, краката им се преплитат, приплъзват по пода, двамата правят въртеливи движения с ханша.Този чувствен танц е вид прелъстяване, повод за запознанство очи в очи, което май доста куца на младото поколение. Според майстора на кизомба - Квенда Лима от Кабо Верде, който беше у нас, този танц не е за хора със задръжки, затова може да им помогне да ги захвърлят.Данза кудуро е друг актуален танц у нас, но при него забравете за страст и свалки, а се настройте за як купон. Според хореографията му всички се нареждат в няколко редици и правят движения в определена последователност. Танцът стана хит след като певецът Дон Омар заедно с Лучензо направиха летния хит Danza Kuduro (\"Танцувай кудуро\").Текстът на парчето им подсказва кое движение следва: \"Ръцете горе! Само ханша! Развърти го! Танцувай кудуро! Не се изморявай сега, защото това е само началото! Раздвижи главата!\". Но Дон Омар не е основоположникът на забавните стъпки, които представляват микс от хип-хоп, салса, меренге и могат да се изпълняват в различни посоки. Данза кудуро има същите корени като кизомба.Още подходящи танци за голяма компания са муеве ла колита и ла бомба. Муеве ла колита се откроява със заигравка между мъжете и жените, което се изразява с повече въртеливи движения в раменете, ханша, секси слизане до земята и изправяне. Жената показва своята свенливост с танцово поведение, а мъжът с отривисто движение заявява желание за интимност. А Ла бомба често се използва за подгряващ танц в началото на латино парти, за да може всички участници да се отпуснат и след това да стартират по двойки.Салсата също е сред социалните танци и е доста по-познат и разпространен у нас. Предимство е и свободата при салсата - липсват задължителни правила и стандарти. В различните части на света са се обособили различни стилове на този латино танц, които се отличават един от друг по стъпките и движенията на тялото. Хубавото е, че няма строги правила как да се танцува салса, така че стилът е въпрос на личен избор. Най-важни са забавлението и удоволствието.Бачата е съчетание на музика и танц, произхождащи от Доминиканската република. Изпълнява се в ритъм 4/4, което е красноречив факт, че няма нищо сложно в това да уцелиш такта. Достатъчно е само да поклащате ханш и бедра и да вложите много чувство.За първи път официално е признат като музикален стил през 1961 г., когато е направен първият звукозапис от Хосе Мануел Калдерон на сингъла Borracho de amor и Que sera de mi (Condena). Дълго време има негласна забрана за бачата в Доминикана, но през 1992 г. Хуан Луис Гуера печели награда Грами със своя албум Bachata Rosa и така бачата получава международно признание.Модерната версия на танца бързо печели популярност и заради изпълнението на електрически инструменти и демонстрираното майсторство в свиренето на китара. Най-известната бачата група е \"Авентура\".Меренге пък е един от най-динамичните карибски танци и се танцува по двойки в такава близост, че непознатите стават приятели за броени минути. Когато някой се стеснява, може да е на разстояние от партньора си, което не е в разрез с правилата.Българските фолклорни танци също са на почит през последните години, което е начин да се запазят традициите. Все повече са младите хора, които показват умения, изпълнявайки Право хоро, Чичовото, Добруджанско, ръченица... И да не се окажем неподготвени за Дунавското хоро, с което стартира всяка Нова година!Цената за курсовете по танци у нас са разтегливо понятие. Обикновено за едно посещение се плаща между 6 и 10 лева, месечната карта излиза от 50 до 100 лева, зависи колко посещения включва, както и дали става въпрос за частни уроци. А когато се плаща за двама човека, сумата е двойна. ", "date": "2017.12.24", "title": "Бачата, салса, що не и хорце. Хайде да се поразкършим! "}
{"url": "https://www.dnes.bg/health/2017/12/24/brakyt-ni-pravi-po-zdravi.363070", "text": "Данните от проучване, публикувано наскоро в журнала Journal of Health and Social Behavior, показват една интересна закономерност, касаеща брака. Здравите хората, които са щастливи в съвместния си живот с брачна половинка, живеят по-дълго от хората, които също са здрави и щастливи от живота си, но са необвързани и прекарват живота си сами.", "date": "2017.12.24", "title": "Бракът ни прави по-здрави "}
{"url": "https://www.dnes.bg/crime/2017/12/24/jena-i-dvete-i-deca-zaginaha-pri-jestoka-katastrofa.363336", "text": "Тежка катастрофа на пътя Пловдив-Пещера край разклона за село Йоаким Груево взе три жертви, две от които са деца, съобщават от полицията.Сигнал за инцидента е подаден около 15.45 ч. Челно са се ударили микробус и лека кола. Загинала е 37-годишна жена и двете й деца - момченце на 6 години и 15-годишно момиче, което при удара е излетяло извън колата. \r\nЗад волана е бил бащата, който е на 47 години. \r\nТой е откаран в болница в тежко състояние. \r\nСемейството е от Кричим. \r\nС опасност за живота е и другият водач – 31-годишен мъж от Пловдив. Той също е настанен в болница.", "date": "2017.12.24", "title": "Жена и двете й деца загинаха при жестока катастрофа"}
{"url": "https://www.dnes.bg/usa/2017/12/24/kraiat-nablijava-izrael-napuska-iunesko-v-kraia-na-2018-g.363332", "text": "Израелският премиер Бенямин Нетаняху заяви, че страната му ще се оттегли от ЮНЕСКО в края на следващата седмица, предаде БТА като се позова на ДПА.\r\nПрез октомври Нетаняху обяви, че Израел ще излезе от организацията, след решението на американския президент Доналд Тръмп да оттегли от нея САЩ заради \"антиизраелските й пристрастия\". \r\n\"Смятам това за необходимо с оглед на пристрастното, едностранчиво и смехотворно отношение на организацията към нас, както и на фона на категоричната позиция на САЩ в ООН, която приветстваме\", каза още той.\r\nИзраел се оплака, че в поредица резолюции на ЮНЕСКО, осъждащи израелските действия в Ерусалим, не е била взета под внимание връзката на евреите с града и предизвикващото спорове свещено място, наричано от мюсюлманите Благородното светилище, а от евреите - Храмовият хълм.\r\nТази година организацията добави към списъка си с обектите на световното културно наследство старата част на Хеброн на Западния бряг - място за поклонение за християни, евреи и мюсюлмани, предизвиквайки възмущение в Израел. \r\nПрез седмицата Общото събрание на ООН прие с голямо мнозинство резолюция срещу решението на Вашингтон да признае Ерусалим за израелска столица.\r\n\"Палестинците са тези, които не искат решение на конфликта\", каза Нетаняху, имайки предвид изявлението на палестинския президент Махмуд Абас, че няма да работи със САЩ по никакъв мирен процес.\r\n ", "date": "2017.12.24", "title": "Краят наближава - Израел напуска ЮНЕСКО в края на 2018 г."}
{"url": "https://www.dnes.bg/dnes-te-kazaha/2017/12/24/24-12-2017.363337", "text": "\r\n ", "date": "2017.12.24", "title": "24.12.2017"}
{"url": "https://www.dnes.bg/cars/2017/12/24/razhod-i-moshtnost-ima-li-smisyl-ot-premium-gorivata.362794", "text": "Един от най-големите спорове сред шофьорите е има ли смисъл от използването на високооктанови премиум горива в модели, чиито производители го препоръчват, но не задължават своите клиенти да наливат по-скъп бензин/дизел. Възможно ли е по-качественото и калорично гориво да донесе по-нисък разход и да се отрази благоприятно на поведението на колата? Ново проучване по темата се опитва да отговори на тези въпроси, изследвайки поведението на шест автомобила, чиито производители препоръчват използването на премиум гориво, без то да е задължително за съответния автомобил.\r\nАвтомобилите, участвали в пространното изследване са: Ford F-150, Cadillac Escalade, Mazda MX-5, Audi A3, Ford Mustang и Jeep Renegade. Резултатите не закъснели, като от Американската автомобилна агенция (AAA), която е финансирала проучването, обявяват, че всички автомобили, освен Audi-то, са отбелязали леко подобрение в разхода на гориво - от 0.7% при Mazda-та до 7.1% при Cadillac-a. Неясно защо, но моделът от Инголщат е регистрирал увеличение на разхода си на гориво от 1%.\r\nДруга ключова област, върху която са се концентрирали експертите от AAA, е увеличението на мощността на автомобилите, използващи премиум горива. Резултатите на същите седем автомобила отново са смесени, като при моделът на Jeep производителността учудващо спада с 0.3%, докато в другия край на спектъра са Mustang, F-150 и A3, при които използването на премиум гориво се отразява положително на мощността. Моделите регистрират увеличение, съответно от 3.2%, 2.1% и 2.1%.\r\nФиналното заключение на специалистите е, че винаги трябва да зареждаме автомобила си с горивото, което производителят изисква, ако искаме да избегнем неприятности. От AAA дават за пример A3, чийто двигател работел доста по-шумно с по-евтиния бензин, което изчезвало напълно, когато в резервоара е налято високооктаново гориво.\r\nОт друга страна, Американската автомобилна асоциация подчертава, че дори най-голямото увеличение на мощността и намаляване на разхода в тези 7 примера е незначително, имайки предвид разликата в цената на обикновените и премиум горивата. В зависимост от средните цени във всяка държава, разликата в цената между двата типа гориво варира от 20 до 25%.\r\nАко се чудите дали вашият автомобил се нуждае от високооктаново гориво, проверете в книжката с инструкции. Някои автомобили, например тези с принудително пълнене, често са много по-чувствителни и при тях разликата е по-лесно осезаема. Истината е, че никой двигател не би се \"разсърдил\" на възможността да работи с по-скъпо гориво, но истински смисъл от това има единствено, ако той е настроен за работа с по-калорично гориво. В противен случай просто използвайте стандартно гориво, но в никакъв случай с по-ниско октаново число от това, което пише на капачката на резервоара.", "date": "2017.12.24", "title": "Разход и мощност: Има ли смисъл от премиум горивата?"}
{"url": "https://www.dnes.bg/notifikacii/2017/12/24/mei-kym-britancite-gordeite-se-s-religioznite-svobodi.363316", "text": "Премиерът на Обединеното кралство Тереза Мей призова британците на Коледа да си спомнят за християнското си наследство и да се радват на религиозните си свободи.\"Нека се гордеем с християнското си наследство и увереността, която то ни дава, за да гарантираме, че във Великобритания можем да практикуваме вярата си без проблеми и страх\", каза тя в коледното си послание, което бе разпространено днес, пише ДПА, цитирана от БТА.\"Нека днес си спомним за тези по света, които са лишени от тези свободи - от християните в някои части на Близкия изток до ужасното преследване на мюсюлманите рохинги\", заяви Мей, чийто баща е бил англикански пастор.За разлика от миналата година тя не спомена поляризиращия въпрос за излизането на Великобритания от ЕС, който доминираше нейното управление, но призова британците \"да са уверени и единни в общите ценности, споделяни от всички тях\".Мей даде висока оценка на работата на службите за спешно реагиране, включително за реакцията им при терористичните атаки в Лондон и Манчестър тази година и пожара в сградата \"Гренфел тауър\" в британската столица, при който загинаха десетки хора.\r\n ", "date": "2017.12.24", "title": "Мей към британците: Гордейте се с религиозните свободи"}
{"url": "https://www.dnes.bg/obshtestvo/2017/12/24/sys-svetlinata-na-rojdestvo-da-e-mir-i-blagodenstvie.363317", "text": "Светлината на Христовото Рождество да озари и съгрее всяко християнско семейство, та съпреживявайки радостта на Боговъплащението да пребъдвате в здраве, мир и благоденствие . Това послание отправи Русенският митрополит Наум по повод настъпващия празник Рождество Христово.\"В навечерието на пресветлия празник се обръщаме към вас с благослов и с послание за благодат и мир, за истинска и неподправена радост, за дръзновение и християнска ревност в общото ни свидетелство за Иисуса, нашия Господ и Спасител\", каза митрополит Наум, цитиран от БТА.Според светият отец с очакването на Христовото Рождество ние отново се присъединяваме към радостта на цялата вселена и към ангелския хор, който пее: \"Слава във висините Богу, и на земята мир, между човеците благоволение!\".\"И така, в преклонение пред непостижимото за човешкия ум величие на Божията тайна - в невъзможността си да проумеем дивния Божи промисъл, от дълбините на нашите сърца и души да възкликнем: \"Господи, Слава Тебе!\", призова Русенският митрополит Наум.\r\n ", "date": "2017.12.24", "title": "Със светлината на Рождество: Да е мир и благоденствие"}
{"url": "https://www.dnes.bg/cars/2017/12/24/tova-sa-te-top-10-na-nai-skypite-krosouvyra-na-planetata.362612", "text": "Сегментът на кросоувърите продължава да се развива с много бързи темпове. Някои от тези автомобили струват басносовни суми, като това се отнася за версиите с най-мощни двигатели и високи нива на оборудване. Експерти от Carnews съставиха списък на 10-те най-скъпи модела от този клас в света. Ето ги и тях!\r\nВ първата десетка влиза и шведското Volvo XC90 във версията T8 Twin Engine Plug-In Hybrid Excellence, чиято стойност е 106 000 долара. Тази сума се отнася за най-мощната версия на модела хибриден двигател, който може да се зарежда от електропреносната мрежа.\r\nЦената на германския спортен всъдеход е 123 000 долара. Кросоувърът е оборудван с най-съвременните опции и системи за безопасност, а задвижването му е поверено на 4,4-литров V8 бензинов двигател.\r\nЗа същата тази сума от 123 000 долара се продава и X6 във версия M. Този купеобразен кросоувър използва платформата и двигателя на X5 M. Идентични са не само техническите системи, но и оборудването на двата автомобила.\r\nДиректният конкурент на BMW X6 M е малко по-скъп. Мощното крос-купе на Mercedes струва 130 900 долара и развива мощност от 577 к.с. За сравнение, представеното преди малко BMW X6 М разчита на 567 к.с.", "date": "2017.12.24", "title": "Това са те! Топ 10 на най-скъпите кросоувъра на планетата"}
{"url": "https://www.dnes.bg/stranata/2017/12/24/pak-ad-na-pytia-trima-zaginaha-v-katastrofa-v-harmanli.363313", "text": "Нова жестока катастрофа окървави пътищата у нас преди Коледа.Трима мъже са загинали при жесток сблъсък в Харманли. Това съобщиха от пресцентъра на полицията, цитирани от \"Фокус\".Трагедията е станала при удар на кола в бетонен гараж. Инцидентът е станал малко след 1 часа тази нощ.При сблъсъка са загинали и тримата мъже в колата. Те са на възраст от 25 до 27 години.Причините за произшествието се изясняват, съобщиха от МВР.\r\n ", "date": "2017.12.24", "title": "Пак ад на пътя: Трима загинаха в катастрофа в Харманли"}
{"url": "https://www.dnes.bg/akoshtete-vqrvaite/2017/12/24/koi-e-nai-podhodiashtiiat-podaryk-za-vsiaka-zodiia.363195", "text": "Когато става дума за рождени дни или празници, не винаги е лесно да измислим подходящ подарък.\r\n \r\nЗа щастие, ако научим зодиите на близките си, можем да се ориентираме какво би ги зарадвало.\r\nОт приключенски настроените Овен и Стрелец и социалният Лъв, до мистериозния Скорпион и всички между тях - има много креативни и забавни идеи, с които може да ги зарадвате.\r\n \r\n \r\nВезните са много социални и общителни, те държат на приятелите и близките си и винаги поставят връзките си като приоритет.\r\n \r\nВедри и усмихнати, те носят добро настроение на другите, но често забравят да се погрижат за себе си.\r\n \r\nАко вие сте им близък, Везните искрено ще се зарадват на всеки подарък, който получат от вас.\r\nНо ако все пак искате да уцелите в десетката, подарете им книга за приключения и далечни светове.\r\n \r\nКато допълнение може да помислите за топла дреха или нещо, което да се погрижи за здравето им.\r\n \r\nМного ще ги трогне и нещо сантиментално, което напомня за хубав момент, който сте имали заедно или красиво място, което сте посетили.\r\n \r\nСкорпионите са мистериозни и любознателни. Биха се заинтригували от книга за значими исторически събития или някакви световни мистерии.\r\n \r\nТе обичат предизвикателствата и са смели, но не и безразсъдните рискове. Може да ги изненадате с посещение на стрелбище или някакво културно мероприятие.\r\n \r\nСкорпионите ценят марковите вещи, скъпия алкохол и сладкото, така че една бутилка от любимото им питие с хубави бонбони във вашата компания ще ги зарадват много.", "date": "2017.12.24", "title": "Кой е най-подходящият подарък за всяка зодия?"}
{"url": "https://www.dnes.bg/world/2017/12/24/prochistvane-kitai-zakri-13-000-saita-i-10-mln-profila.363315", "text": "От началото на 2015 година досега китайските власти са закрили над 13 000 страници в интернет заради нарушаване на закона или правила. Мнозинството граждани подкрепят усилията на държавата за прочистване на интернет пространството. Това съобщи китайската официална информационна агенция Синхуа, цитирана от Ройтерс и БТА.Откакто преди пет години на власт дойде президентът Си Цзинпин, китайската държава затегна вече и без това строгия контрол върху интернет. Според критиците на тези действия това е опит да бъде ограничена свободата на словото и да се предотврати изразяването на критично отношение към управляващата Китайска комунистическа партия.Държавата отстоява тезата, че всички страни по света имат регулации под някаква форма за интернет и че въведените правила имат целят да гарантират националната сигурност и обществената стабилност, както и чрез тях да бъде пресечено разпространението на порнография и материали, съдържащи насилие. Според Синхуа на провеждащата се в момента сесия на постоянния комитет на китайския парламент, за който Ройтерс отбелязва, че до голяма степен просто утвърждава спуснатите му решения, се разглежда доклад. В него се упоменава, че при извършваните от тях прочиствания на страници, блогове и профили в социалните мрежи целите на властите са били материали с порнография и насилие.Освен 13 000-те страници, са затворени и почти 10 милиона потребителски профила, се посочва още в документа. Въпреки че това не се уточнява, най-вероятно тези профили са били в социални мрежи, отбелязва Ройтерс.\r\n ", "date": "2017.12.24", "title": "Прочистване: Китай закри 13 000 сайта и 10 млн. профила"}
{"url": "https://www.dnes.bg/zvezdi/2017/12/24/shte-gi-poznaete-li-zvezdite-kato-tiineidjyri.363182", "text": "В тийнейджърските си години всички си мислим, че сме много готини – със странните си прически, ужасния моден вкус, комплексите, брекетите и поведението, което подлудява родителите ни.\r\nИ да, всички онези зашеметяващи или красиви знаменитости, които познаваме днес, бляскави на червения килим, също са били тийнейджъри в един момент.\r\nЩе ви представим знаменитости, които са споделили снимки точно от този период на живота си. Дали бихте ги познали, ако не ви подскажем? Някои вероятно не.\r\nЕдни от тях са родени със сребърна лъжичка в устата, докато други не се радват на този късмет.\r\nВижте кои са те и как са изглеждали, когато са били тийнейджъри в галерията на ", "date": "2017.12.24", "title": "Ще ги познаете ли? Звездите като тийнейджъри"}
{"url": "https://www.dnes.bg/politika/2017/12/24/gerb-pita-bsp-iskate-vlastta-a-imate-li-hora-za-tova.363318", "text": "ГЕРБ не се притесняват от предсрочни избори, защото са доказали, че могат да побеждават. БСП обаче нямат подготвени хора, които биха могли да поемат властта.Това смята вицепремиерът Томислав Дончев.\"За да управляваш, са необходими поне 30-40 експерти, а при тях липсват\", каза той пред ..Дончев е категоричен, че коалицията е стабилна и диалогът с Патриотите е добър. Той потвърди това на фона на зачестилите критики на лидера на НФСБ Валери Симеонов към премиера Бойко Борисов.\"Търканията са нормално нещо. Ако ги нямаше, нещата щяха да изглеждат подозрително. Въпреки това правителството няма алтернатива\", отсече той. Същото обяви преди дни и почетният лидер на ДПС Ахмед Доган, който в традиционното си предколедно слово пред съпартийците си обясни, че няма партия, която да е готова да вземе властта, ако сегашният кабинет падне.Вицепремиерът Дончев призна, че съществува напрежение между президентската институция и управляващите от ГЕРБ. Една от причините е законът за корупцията, който държавният глава Румен Радев се закани да върне за ново разглеждане в парламента.\"Категорично ни е мнението, че шефът на антикорупционния орган трябва да бъде назначаван от парламента. Това не е работа на президента\", каза Дончев. Социалистите настояваха държавният глава да посочва шефа на новата структура, за да се гарантира паритет на властите в нея.\r\n ", "date": "2017.12.24", "title": "ГЕРБ пита БСП: Искате властта, а имате ли хора за това?"}
{"url": "https://www.dnes.bg/zvezdi/2017/12/24/ostavki-v-mis-amerika-zaradi-obidi-kym-miskite.363319", "text": "Ръководни членове на организацията, която провежда конкурса \"Мис Америка\" в САЩ, подадоха оставки, след скандал с имейли. В тях влиятелните мъже са се изказвали грубо за външния вид, интелекта и сексуалния живот на миналогодишни победителки.Сред подалите оставки еса главният изпълнителен директор Сам Хаскъл, президентът на организацията Джош Рандъл и председателя Лин Уайднър, съобщи БТА.Преди броени дни в. \"Хъфингтън пост\" публикува изтекли съобщения от кореспонденции по електронната поща, в които директорите на конкурса осмиват миналогодишни носителки на титлата \"Мис Америка\" с груби и вулгарни коментари.Сред имейлите има и такъв, в който е използван термина за женски гениталии по отношение на една от победителките, във втори се желае смъртта на друга жена. В кореспонденцията бяха разкрити и спекулации колко секс партньори е имала \"Мис Америка\" за 2013 г. Малори Хейгън.Оставката на Сам Хаскъл влезе в сила веднага, докато Джош Рандъл и Лин Уайднър ще останат на постовете си още няколко седмици.Организацията обяви оттеглянето на тримата си членове, след като предишния ден бивши носителки на титлата \"Мис Америка\", включително Малори Хейгън, подписаха петиция за свалянето им от ръководните места.Форматът \"Мис Америка\" няма общо с конкурсите за красота \"Мис САЩ\", \"Мис Тийн\" в САЩ и \"Мис Вселена\". \r\n ", "date": "2017.12.24", "title": "Оставки в \"Мис Америка\" заради обиди към миските"}
{"url": "https://www.dnes.bg/world/2017/12/24/zakysneli-i-anulirani-poleti-na-letishtata-v-moskva.363320", "text": "Около 50 полета са анулирани или ще бъдат изпълнени със закъснение на московските летища. \r\nТова ъобщи порталът \"Яндекс.Разписание\", цитиран от ТАСС и БТА.Към 12:25 московско време (11:25 бълг. време) най-много закъсняващи полети е имало на летище \"Шереметиево\" - 24, а на \"Внуково\" те са били 5. На \"Домодедово\" 14 полета закъсняват, а 6 са отменени.Днес в Москва се очаква силен снеговалеж, а по пътищата вероятно ще се образува поледица.Хидрометеорологичният център на Русия прогнозира дневна температура от 0 до -2 градуса и вятър със скорост 5-10 метра в секунда и с пориви до 16 метра в секунда. \r\n ", "date": "2017.12.24", "title": "Закъснели и анулирани полети на летищата в Москва"}
{"url": "https://www.dnes.bg/obshtestvo/2017/12/24/da-ne-stane-ot-igrachka-plachka-vnimavaite-s-elhata-piratkite.363323", "text": "По Коледа стават чудеса, надяваме се всички, но за съжаление стават и инциденти. Заради това огнеборците напомнят правилата за недопускане на пожари.\r\nПоставете елхата на достатъчно безопасно разстояние от пердетата и други горими материали. Не бива да се допуска децата сами да палят \"бенгалски огън” и да играят с него около елхата. Ако използвате електрическа украса предварително проверете добре техническото й състояние и изправността на електрическото захранване.\r\nПиротехническите изделия /фойерверки, пиратки, сигнални ракети и др./ са предназначени за използване НА ОТКРИТО!\r\nОтстранете складираните горими вещи и хартии от балкона – те са опасни при попадане на фойерверки и сигнални ракети върху тях. Същото важи и за съдове с бензин, спирт и други леснозапалими течности, особено ако не са добре затворени.\r\nГрижете се за изправността на готварските и отоплителни уреди!\r\nРазяснете на децата ползата от огъня и вредата от пожар.\r\nПроверете изправността на електрическата инсталация в дома ви!\r\nПри посещение в църковните храмове паленето на свещи да става само на определените за това места /свещници/, а изгарянето им в специално приготвените за това съдове /кофи с вода и сандъци с пясък/.\r\n\r\nНе поставяйте на елхата запален бенгалски огън или свещи! \r\nНе оставяйте електрическата украса включена без наблюдение!\r\nНе хвърляйте безразборно фойерверки, ракети, пиратки и бенгалски огън!\r\nНе оставяйте включени домакински уреди продължително време без наблюдение!\r\nНе бива да се поставят в близост или върху нагревателни уреди книги, играчки и други горими материали!\r\nНестле Детско Хранене лансира на пазара своя първи био/органик продукт\r\nedna.bg\r\nНе разрешавайте на деца да си играят с кибрит и запалки, ракети, пиратки!\r\nНа големите деца разяснете опасностите от пиратки и други пиротехнически изделия!\r\nНикога не се опитвайте повторно да запалите незадействали се пиротехнически изделия!\r\nНе оставяйте децата сами в къщи!\r\nНе претоварвайте електрическата инсталация на дома си!", "date": "2017.12.24", "title": "Да не стане от играчка плачка! Внимавайте с елхата, пиратките"}
{"url": "https://www.dnes.bg/zvezdi/2017/12/24/djei-lo-reshi-da-se-razdeli-s-mezoneta-si.363184", "text": "Какво е да живееш като Дженифър Лопес? Нека надникнем в нейния изящен дом в Манхатън. Пентхаусът ѝ заема пети и шести етаж на стара сграда, построена през 1924 г., в близост до Madison Square Park. Певицата е купила имота през 2014 г. за 22 милиона долара. Всъщност, нейното бижу вече е на пазара, като латината иска за него 27 милиона долара.\r\nПлощта на нейният дом е 580 квадратни метра, плюс около 280 кв. м прилежаща територия извън сградата. До него се стига със собствен асансьор. Апартаментът разполага с четири спални, шест бани и четири големи тераси с красив изглед към парка.\r\nВътре всичко е окъпано в светлина. Холът е решен в бяло, две френски врати водят към терасата, която се открива невероятна гледка – идеалното място да се насладите на чаша сутрешно кафе или закуска на открито.\r\nКухнята е едно от най-важните места в пентхауса, още повече, че певицата обича и знае как да готви. Независимо, че за нейната трапеза се грижи и личен готвач. В центъра на помещението е построен остров с мраморен плот. И кухненската фасада е в бяло.\r\nКато цяло, белият цвят доминира в интериора, което прави апартамента още по-ярък.\r\nВ момента Дженифър Лопес и новото ѝ гадже Алекс Родригес търсят нов дом в Манхатън, като държат той да е по-просторен и да се нанесат в него с децата си. Алекс има имот в Маями, Дженифър също има няколко луксозни жилища в Калифорния, но са решили твърдо да се преместят да живеят в Ню Йорк.Вижте красивият имот в галерията на ", "date": "2017.12.24", "title": "Джей Ло реши да се раздели с мезонета си"}
{"url": "https://www.dnes.bg/world/2017/12/24/chakaite-go-diado-koleda-trygna-po-sveta-s-sheinata-si.363325", "text": "Дядо Коледа тръгна по света с шейната си. В най-вълнуващата нощ на годината той ще донесе радост на милиони хора.\r\nСлед седмици напрегната работа, за да приготви подаръците, Дядо Коледа пое по дългия път до дома на всяко дете. \r\nПо стара традиция той беше изпратен от десетки малчугани от цяла Финландия.\r\n\"Най-горещото ми коледно пожелание е всички хора по света за момент да се замислят, че около нас има самотни хора. Обадете се на съседите, позвънете на отдавна забравени приятели, на вашите близки, изпратете им съобщение по телефона, или се свържете по чата или просто им звъннете. Най-добрата помощ в самотата е любовта на другите хора”, заяви Дядо Коледа. \r\nДомът на Дядо Коледа в Рованиеми е една от най-посещаваните туристически атракции в родината му не само в навечерието на празника, а и през цялата година. \r\nПо традиция пътуването на добрия старец внимателно се следи от радарите и сателитите на северноамериканското въздушно командване НОРАД, припомня bTV.\r\n ", "date": "2017.12.24", "title": "Чакайте го! Дядо Коледа тръгна по света с шейната си"}
{"url": "https://www.dnes.bg/mish-mash/2017/12/24/i-neshto-liubopitno-za-pomoshtnicite-na-diado-koleda-elenite.363326", "text": "Елените са известни като неизменни помощници на Дядо Коледа при разнасянето на подаръци. В действителност тези животни не могат да летят и нямат блестящи носове, но за сметка на това са отлични плувци и виждат невидимото, съобщи сайтът Mlive.com, цитиран от БТА.\r\nЕто някои любопитни факти за едни от най-удивителните създания на Земята:\r\n- Един и същ вид ли са северните елени и карибу? \r\nВ Северна Америка северните елени често са наричани карибу, но специалистите са на различно мнение относно видовата им принадлежност. Генетична карта, публикувана в сп. \"Нейчър клаймит чейндж\" за видовете Rangifer tarandus, включващи северните елени и карибу, разкрива миграционните модели на тези бозайници за последните 21 000 години. Оказва се, че те са различни животни, но близки братовчеди. \r\n- Северните елени имат \"умни\" крачета\r\nТъй като не могат да сменят ботушките си със сандали, северните елени правят следващото най-умно нещо - възглавничките на краката им през лятото се разширяват и стават \"гъбести\", подобрявайки придвижването им през \"омекналата\" тундра, а през зимата се свиват, оголвайки копитата им, за могат животните да се движат през снега и леда, и дори да копаят с тях. \r\n- Женските имат рога\r\nЕдинствени сред над 45 вида елени, женските на северния елен също имат рога. Мъжките хвърлят рогата си в началото на зимата, а женските - по-късно. Това означава, че Дядо Коледа разчита на дамски впряг. \r\n- Изненадващата съдба на еленските рога\r\nСеверните елени сменят рогата си всяка година. Старите рога обаче не се превръщат просто в отпадък, а в лакомство за гризачи и други животни заради изобилието от калций и минерали.\r\n- Елените имат практични палтенца\r\nПалтенцата на елените представляват козина от кухи косми, които улавят въздуха и им осигуряват добра топлоизолация в суровата среда.\r\n- Елените не могат да летят, но могат да плуват\r\nБлагодарение на специалните си палтенца северните елени са и отлични плувци.\r\n- Елените мигрират на огромни разстояния\r\nНе всички северни елени мигрират, но тези, които го правят, пътуват на по-големи разстояния от което и да е друго сухоземно животно. Някои северноамерикански елени изминават годишно близо 5000 километра. \r\n- Северните елени виждат невидимото \r\nИзследователи от Юнивърсити колидж в Лондон са установили, че северните елени са единствените бозайници, които виждат ултравиолетовата светлина. Тази тяхна способност подобрява видимостта им в ослепителната арктическа светлина. \r\n- Елените бягат от раждането си\r\nДо 90 минути след раждането си еленчето вече е в състояние да тича. Часове след появата си на бял свят то вече може да пробяга няколко километра.\r\n- Удивителното мляко на северните елени\r\nЕленското мляко е сред най-богатите и хранителните, произвеждано от който и да е бозайник на Земята. То съдържа внушителните 22 процента мазнини и 10 процента протеини. За сравнение - кравето мляко съдържа само между 3 и 4 процента мазнини.", "date": "2017.12.24", "title": "И нещо любопитно за помощниците на Дядо Коледа - елените"}
{"url": "https://www.dnes.bg/index/2017/12/24/godinata-v-snimki-mai-2017.362640", "text": "По традиция в края на всяка година Dnes.bg събира за вас най-интересните и любопитни снимки от отминаващите 12 месеца.\r\nДо 31 декември всеки ден ще ви представяме избраните кадри месец по месец. И преди да седнем на празничната трапеза за Бъдни вечер, заедно с най-близките си хора, нека видим и най-интересните снимки за пролетния май.А ако сте пропуснали месеците януари, февруари, март и април, .", "date": "2017.12.24", "title": "Годината в снимки: Май 2017"}
{"url": "https://www.dnes.bg/obshtestvo/2017/12/24/za-apashite-niama-pochiven-den-vnimavaite-s-bankomatite.363327", "text": "По празниците клоновете на банките са затворени и хората обикновено прибягват до теглене на пари от банкомати или разплащане с карти в магазините. В случай на неуспешен опит за теглене от АТМ устройство, но отчетени и неотменени трансакции, както и при установено неправомерно източване на средства от сметката съществуват механизми за възстановяване на сумите, напомня Комисията за защита на потребителите (КЗП).\r\nАко на екрана на банкомата се появи надпис, че трансакцията е неуспешна и не може да бъде извършена в момента, а парите са отчетени като изтеглени, веднага се обадете в кол центъра на банката, която е издала картата Ви. В случай, че не успеете да се свържете, в първия работен ден посетете най-близкия клон на банката и подайте възражение. \r\nВ 14-дневен срок следва да получите отговор. Ако не Ви удовлетворява, можете да се обърнете за съдействие към функциониращата към КЗП Помирителна комисия за платежни спорове.\r\nПри тегленето по време на празници има по-голям риск и от кражби, тъй като се ползват външни банкомати. Точно в такива периоди е най-вероятно да бъдат поставени скимиращи устройства, които могат да копират данните от картата Ви и да откраднат пин кода. Това са и едни от най-честите измами с пластики, според специалисти.\r\nОт КЗП напомнят на гражданите да бъдат внимателни и да съблюдават всички правила за финансовата си сигурност, както при трансакции на суми от терминални устройства АТМ и ПОС, така и при загуба или кражба на картата. \r\n ", "date": "2017.12.24", "title": "За апашите няма почивен ден, внимавайте с банкоматите "}
{"url": "https://www.dnes.bg/obshtestvo/2017/12/24/pazaruvame-zabraviame-i-700-000-t-hrana-na-bokluka.363322", "text": "На фона на трескавото пазаруване за празничната трапеза бяха оповестени тревожни данни. \r\nБлизо 700 000 тона храна се похабяват всяка година у нас. ", "date": "2017.12.24", "title": "Пазаруваме, забравяме и 700 000 т храна - на боклука"}
{"url": "https://www.dnes.bg/temida/2017/12/24/novo-delo-diana-iska-50-000-lv-za-shvedskiia-ritnik-na-ralf.363310", "text": "Диана, българската камериерка, която това лято бе ритната жестоко от пияния швед Ралф Сундберг на Слънчев бряг, иска 50 000 лева обезщетение.Жената е започнала процедурата за ново дело срещу шведския турист, този път в Швеция, след като у нас шведът се размина само с глоба от 4500 лева.Динана вече е внесла граждански иск в размер на 50 000 лева за нанесени неимуществени вреди.Процедурата е задействана на 21 декември, предстои в първите работни дни на новата година документите да бъдат изпратени в Швеция, пише \"\".\"Делото срещу Ралф Сундберг ще се гледа в родината му\", потвърди адвокатът на камериерката Станко Кралев от Бургаската адвокатска колегия.\"Да, адвокатът внесе жалбата преди дни. Не се отказах, защото наказанието, което получи Сундберг в България, бе обидно за мен. Една глоба от 4500 лв., която за него е нищо\", обясни Диана.Тя е възмутена, че Ралф си е тръгнал с чисто съдебно досие, все едно нищо не се е случило.\"А моят кошмар продължава и едва ли някога ще мога да изтрия нанесения  ритник от съзнанието си\", сподели още жената.Тя пострада тежко и бе в болница след като Ралф Сундберг я ритна в лицето в хотел на Слънчев бряг, докато Диана изпълняваше служебните си задължения.Инцидентът стана на 3 юни, а на 26 септември Ралф Сундберг бе освободен от наказателна отговорност и глобен от районния съд в Несебър.До този парадокс се стигна заради чистото съдебно минало на шведа, квалификацията на нанесения ритник като \"лека телесна повреда\" и липсата на нанесени материлани щети по време на деянието.Още на следващия ден шведът отлетя за родината, а след като присъдата бу потвърдена и на втора инстанция преведе глобата по банков път.Развоят на събитията обаче провокира сериозна дискусия за промяна в закона, която да не допуска при подобни деяния да се налага само административно наказание. ", "date": "2017.12.24", "title": "Ново дело: Диана иска 50 000 лв. за шведския ритник на Ралф"}
{"url": "https://www.dnes.bg/stranata/2017/12/24/edno-bylgarsko-semeistvo-na-koleda-s-15-deca-i-bez-podaryci-pod-elhata.363303", "text": "Едно българско семейство с 15 деца ще посрещне Коледа без подаръци и излишни разточителства.\"Елха си имаме, но под нея добрият старец няма да остави нищо. Сигурно не сме слушали достатъчно и не заслужаваме\", обяснява с тъжна история бащата Кирил Славев.В семейството от село Царево сега живеят три от децата – все още непълнолетните. Останалите са се пръснали, повечето от тях са си намерили работа и си изкарват хляба по честен начин, както са ги учили.Някои от тях имат и деца, с което броят на многолюдната рода се увеличава още повече.Семейството ще посрещне Коледа без подаръци и една от причините за това е, че няколко години социалните служби в Свищов отказват да отпуснат помощи на многодетните родители, защото доходите на семейството надвишавали необходимия за това минимум, пише \"Монитор“.Бащата на 15-те българчета Кирил Славев работи в селската земеделска кооперация и по собствените му думи получава около 600 лв. Майката Румяна от доста години не работи, но не защото не желае, а защото не може да си намери такава работа, която да и позволява да се грижи за многобройната си челяд. Тя получава около 90-100 лв. детски надбавки. Или общо доходите на двамата родители не надвишават 800 лв.С тези пари те се грижат и за трите си непълнолетни деца, както и за онези от пълнолетните, които все още не могат да си намерят работа. Двамата съпрузи с много труд и пот на челото са отгледали и възпитали своите синове и дъщери да бъдат родолюбиви и достойни българи и да не бягат от работа и отговорности.Кирил и Румяна няколко пъти през последните години са подавали молби за отпускане на социални помощи в Дирекцията за социално подпомагане в Свищов, но оттам все им отказват.Според бащата социалните мотивирали отказа си с това, че пълнолетните деца, които все още са при родителите си работят и заедно с техните пари, общата сума, която влиза в семейството надвишава законовия минимум.Един от представителите на дирекцията в Свищов, Тодоров, пък дава друго обяснение.Според него бащата не отговарял на условията, тъй като работел като комбайнер в земеделската кооперация и получавал по 1500 лв. на месец.\"Когато са отговаряли на условията сме им давали пари, когато не са отговаряли, не\", обясни Тодоров. Той беше категоричен, че при тях в дирекцията имат документ, в който е записано, че месечният доход на Кирил Славев е около 1500 лв. но отказа да представи този документ, понеже това било класифицирана информация.Самият Кирил Славев обаче е категоричен, казаното от социалният служител не отговаря на истината.\"Първо не съм комбайнер, а съм тракторист. През лятото, когато е жътвената кампания за 2-3 месеца действително вземам към 1400 лв. Но това е брутен доход. Като махнеш удръжките и заема ми към банката остават чисто не повече от 700 лв. Дори и тези пари, като ги разделиш на минимум пет човека, колкото сме аз, съпругата и трите ми непълнолетни деца, прави по-малко от 150 лв. на човек\", казва бащата. Той допълва и че тази сума той получава едва три месеца в годината.\"През останалата част от годината вземам по около 600 лв. на месец и като махнем от тях удръжки и заема, които изплащам, ми остават колкото да не умрем от глад. Това е трагедията ни, че сме се родили българи. Ако бяхме цигани, да тропнем с крак и да заплашим държавата с правозащитните организации или със Страсбург, щяха да ни дадат помощи. Но сега ние сме дискриминирани в собствената си държава. И после защо младите хора бягали в чужбина. Ще бягат ами, за какво да остават\", възмущава се Кирил Славев.Първият кредит от 15 хил. лв. Кирил изтеглил за да стегне къщата за челядта си. След това отново със заеми и на изплащане се снабдили и с основните мебели, ел. уреди и техника. Сега главата на семейството изплаща поредния заем от 10 хил. лв.Той и съпругата му не крият, че през годините неведнъж са получавали упреци за многото си деца. самите те признават, че мислели да имат три, а не 15. Но така се случило. Въпреки това нито за миг не са помисляли да оставят някое от тях в дом за сираци.Семейството е изключително благодарно на председателя на земеделската кооперация Ганчо Ламбев, който им е основната подкрепа в живота, както и на бившият кмет на Свищов Станислав Благов, който преди години им подарил нова пералня. Въпреки финансовите несгоди семейството не пада духом и не губи вяра в доброто.Родителите и многобройната им челяд, към която вече се причисляват и първите внучета, използват всяка възможност и повод за празнуване. А такива не липсват, защото всеки месец поне по 1-2 от тях имат рождени дни. Освен това семейството се събира заедно и на големите християнски празници.", "date": "2017.12.24", "title": "Едно българско семейство на Коледа: С 15 деца и без подаръци под елхата"}
{"url": "https://www.dnes.bg/stranata/2017/12/24/v-ochakvane-na-bydni-vecher-predi-da-se-rodi-hristos.363296", "text": "На 24 декември всички се събираме на Бъдни вечер – един от най-важните семейни празници на християните.Денят, предшестващ Бъдни вечер, е денят преди да се роди Христос, денят, в който приключват и 40-дневните коледни пости.Денят преди Бъдни  вечер се нарича още Суха Коледа, Малка Коледа, Крачун, Детешка Коледа, Мали Божич, Наядка.Народните обичаи повеляват трапезата на днешния ден да се подреди около огнището. Ястията на нея трябва да са постни и според повечето вярвания – нечетен брой. Най-често се смята, че те трябва да са 7, колкото са дните на седмицата или 9, колкото месеца трае бременността на жените.На масата задължително трябва да има сарми, варено жито, чушки, мед, баница с тиква, ошав, вино и др.Обредните хлябове също са традиционна част от трапезата на Бъдни вечер. Те са най-вече три вида и са посветени на Коледа, на селските занаяти и на коледарите. Месят се, докато се пеят песни и се изпълняват ритуали.Стопанката на дома произнася молитва, след което се разчупва питата със сребърната пара.В някои краища на страната в хляба се слага и дрян за здраве. Първото парче от питата се оставя за Богородица пред домашната икона. Вярва се, че най-голям късметлия в дома ще е този, на когото се падне парата.Според обичая никой не трябва да става от масата, докато трае вечерята. Освен това, трапезата не се раздига, за да не избяга късметът от дома. Вярва се, че след това идват починалите, за да похапнат.Преди да се седне на масата, вечерята непременно трябва да бъде кадена. Това е обичай, при който най-възрастният мъж или жена в дома прекадява с тамян трапезата. След това стопанинът обикаля и всички останали стаи и помещения в дома. Така се прогонват злите и нечисти сили от дома.Празничната атмосфера от Бъдни вечер се преливала в нощната Коледа. Коледарите обикалят домовете и благославят техните стопани. Те обхождат домовете на групи, като тръгват винаги в източна посока. Във всеки дом изпълняват песни за прослава на стопаните и благополучие. \r\n\r\n ", "date": "2017.12.24", "title": "В очакване на Бъдни вечер, преди да се роди Христос!"}
{"url": "https://www.dnes.bg/obshtestvo/2017/12/24/narisuvah-niakolko-vida-mama-i-moiata-mama-nindja.363025", "text": "Ютюбърът Коко разказва как е измислил името на сайта \"Мама Нинджа\" и как се подрежда след четири момчета вкъщи.\"Измислих името по много интересен начин. В училище имахме час по рисуване, нарисувах няколко вида мама. Едната беше Мама Нинджа и помолих мама да си избере любимата. Тя си избра нея и оттам дойде името на сайта\", обяснява  малчуганът пред Майка му - Мария Пеева, разтваря фамилния албум и разказва какво стои зад успеха, щастието и предизвикателството да се превърнеш в Мама Нинджа.Часове преди Бъдни вечер Доника Ризова и екипът на \"\" гостуват в дома на сем. Пееви. Целият разговор - тази неделя в 10.30 часа по Bulgaria ON AIR.\r\n ", "date": "2017.12.24", "title": "Нарисувах няколко вида мама... и моята Мама Нинджа "}
{"url": "https://www.dnes.bg/usa/2017/12/24/trymp-izrigna-s-novi-kritiki-sreshtu-zam-shefa-na-fbr.363297", "text": "Американският президент Доналд Тръмп отправи нови критики към зам.-шефа на ФБР Андрю Маккейб и постави под въпрос безпристрастността му.Маккейб планира да се пенсионира след отправените от държавния глава нападки.\"Как може заместник-директорът на ФБР Андрю Маккейб, който ръководеше, заедно с доносника Джеймс Коми, разследването на Лъжкинята Хилари Клинтън (включително нейните 33 000 нелегално изтрити имейла) да получава по време на разследването 700 000 долара за кампанията на жена си от марионетките на Клинтън?\", пита Тръмп в Туитър, цитиран от ДПА и БТА.През 2015 г. Джил Маккейб, съпругата на заместник-директора на ФБР, получи дарения от 700 000 долара за нуждите на предизборната си кампания за Сената на щата Вирджиния от губернатора на щата, смятан за съюзник на Хилари Клинтън, както и от местния клон на Демократическата партия.По това време обаче Маккейб не е заместник-директор на ФБР и няма надзорна роля в случая с имейлите на Клинтън, отбелязва АП.Тръмп пише в друг туит, че Маккейб \"чака да изтече срокът, за да се пенсионира с пълна пенсия. Остават му 90 дни?!!?\"Тръмп и неговите републикански съюзници показаха ясно, че не искат Маккейб във ФБР, но той е граждански служител, който не може да бъде уволнен без ясни доказателства за провинения.Президентът на САЩ е подложен на нови критики поради публикуваната вчера във в. \"Ню Йорк таймс\" информация, че на среща със сътрудници в Овалния кабинет през юни е заявил, че всички хаитянски имигранти в Америка са болни от СПИН, а новодошлите нигерийци \"трябва да се върнат в колибите си\", припомня ДПА.На същата среща Тръмп се е оплакал от 2500-те новопристигнали мигранти от Афганистан, наричайки страната \"убежище за терористи\".Говорителката на Белия дом Сара Сандърс отрече президентът да е правил обидни изявления за мигрантите.\r\n ", "date": "2017.12.24", "title": "Тръмп изригна с нови критики срещу зам.-шефа на ФБР"}
{"url": "https://www.dnes.bg/stranata/2017/12/24/predkoledno-temperaturite-trygvat-nagore-v-stranata.363298", "text": "Повишаване на температурите прогнозират за днес синоптиците. Очакванията им са максималните стойности да стигна между 6 и 11 градуса, за София – до 6 градуса.Ще духа умерен, в Дунавската равнина и силен запад-северозападен вятър.В нощта на Рождество Христово вятърът ще отслабне, а облачността ще намалее до предимно ясно, прогнозират още синоптиците от НИМХ при БАН, цитирани от \"Фокус\".Над Черноморието облачността ще е променлива, без валежи. Ще духа умерен западен вятър. Максималните температури на въздуха край морето ще са между 5° и 8°. Температурата на морската вода е 7-9°. Вълнението ще е 2-3 бала.В планините ще преобладава облачно и мъгливо време, и главно в часовете преди обяд на места ще прехвърча сняг. Ще духа силен, по високите и открити части и бурен вятър от север-северозапад и с него температурите ще се повишават. Максималната на височина 1200 метра ще е около 5°, на 2000 метра – около минус 1°.\r\n ", "date": "2017.12.24", "title": "Предколедно: Температурите тръгват нагоре в страната"}
{"url": "https://www.dnes.bg/eu/2017/12/24/avstriia-ne-iska-bejanci-a-te-bylgariia-ili-ungariia.363299", "text": "Австрия се противопостави на квотите за разселване на бежанци в Европа и обяви, че това пречи на ЕС.\"Принуждаването на страните от ЕС да приемат бежанци не води Европа към напредък. Дискусията няма смисъл\", заяви новият австрийски канцлер Себастиан Курц в интервю за \"Билд ам зонтаг\". \"Мигрантите, които се насочват към Европа, не искат да отидат в България или Унгария. Те искат да отидат в Германия, Австрия или Швеция\", допълни той, цитиран от БТА.Докато беше външен министър, Курц критикуваше решението на германската канцлерка Ангела Меркел да приеме в страната си над един милион мигранти през 2015 година. След като зае поста австрийски канцлер тази седмица, управлявайки в коалиция с крайнодясната Австрийска партия на свободата (АПС), той застана на страната на централноевропейските страни, които се противопоставят на подкрепяните от Германия предложения за разселване на търсещите убежище в ЕС.Вместо да се влагат усилия в една провалена според него политика, Курц призова ЕС да подкрепи, \"може би с военна сила\", усилията да се окаже помощ на мигрантите в родните им страни или в съседни страни.\"Ако това не е възможно, трябва да им се окаже помощ в безопасни райони на техния континент\", добави той. \"ЕС трябва да помогне на това, може би дори да го организира и да го подкрепи с военна сила\", смята новият канцлер.От публикуваните откъси от интервюто не става ясно каква военна подкрепа предвижда Курц, но европейски лидери вече са предлагали ЕС да участва в мироопазващи операции за стабилизиране на конфликти в Африка.Курц призова и да се коригират проблемите в имиграционната политика на ЕС, отбелязва ТАСС, цитирайки интервюто във в. \"Билд ам зонтаг\". Според него в момента границата между предоставяне на убежище и икономическата миграция са напълно размити.Курц напомни също, че вследствие на миграционната криза, в Австрия са пристигнали множество хора, които според него са \"закърмени с антисемитизъм\". \"Тук не може да има място за подобни възгледи\", подчерта той. Според новият канцлер ислямът има отношение към Австрия и в страната живеят над 700 000 мюсюлмани. \"Но политическият ислямизъм няма място в Австрия\", заяви той.Освен това Курц смята, че предвид значителните нарушения на правата на човека, Турция няма място в ЕС. \"Не искам да приема, че ЕС наблюдава това и се преструва, че нищо не е станало\", заяви той. \"Според мен Турция, особено предвид политиката през последните години, няма място в ЕС\", подчерта той в интервюто, цитирано от ТАСС. Той добави, че би било честно да се прекратят преговорите с Анкара за присъединяване, но отбеляза, че в момента мнозинството в ЕС не подкрепя тази идея, макар че изрази оптимизъм, че това ще се случи през идните години.Според него \"Турция се опитва да окаже значително влияние на турската общност в Австрия, Германия и други страни и да попречи на интеграцията на турците\". \r\n ", "date": "2017.12.24", "title": "Австрия не иска бежанци, а те - България или Унгария"}
{"url": "https://www.dnes.bg/football/2017/12/24/bez-greshka-iuventus-s-vajna-pobeda-nad-roma.363300", "text": "Шампионът на Италия Ювентус постигна изключително важна победа на своя \"Олимпико\" с 1:0 над тима на Рома. Това стана в голямото дерби от 18-ия кръг на италианската Серия \"А\", пише gol.bg.Единственото попадение бе дело на Бенатиа, който се разписа в 18-ата минута на срещата. След този мач торинци са втори в класирането с актив от 44 точки, като тимът изостава само на един пункт от лидера в таблицата Наполи. Рома пък е на 4-ата позиция с актив от 38 точки.", "date": "2017.12.24", "title": "Без грешка: Ювентус с важна победа над Рома"}
{"url": "https://www.dnes.bg/notifikacii/2017/12/24/sedma-pobeda-sedmi-nokaut-tervel-otkaza-belarusec-vyv-vtoriia-rund.363302", "text": "Тервел Пулев продължава без грешка на ринга на професионалистите. Българинът нокаутира беларусеца Артьом Чарнякевич на боксова гала-вечер в германската столица Берлин снощи.Тервел отказа съперника си още във втория рунд и записа седма победа с нокаут в полутежка категория в седем мача като професионалист. За 31-годишния Чарнякевич това беше 21-а загуба в 24 срещи, пише БТА.За статистиката на професионалния бокс, която сега е нужна на Пулев, е важно, че той трупа победи и се движи нагоре в ранглистата, а голямата му цел си остава атаката на някой значим пояс в полутежка категория, пише gol.bg.В ъгъла на бронзовия медалист от олимпийските игри в Лондон 2012 в германската столица бяха двама - Борислав Бояджиев - негов личен треньор, и брат му Кубрат Пулев, на когото също предстои да се завърне на ринга в близко време.Точно преди месец и отново в Берлин Тервел нокаутира Михаил Куцишвили от Грузия в битка, която бе част от специална гала-вечер в памет на легендарния треньор Фриц Здунек.При предишните си победи Пулев преодоля с лекота съпротивата на Томислав Рудан (Хър), Рамази Гогичашвили (Груз), Якуб Войчик (Пол) и Дражан Жанянин (Хър).\r\n  \r\n ", "date": "2017.12.24", "title": "Седма победа, седми нокаут: Тервел отказа беларусец във втория рунд"}
{"url": "https://www.dnes.bg/world/2017/12/24/tragediia-vyv-filipinite-37-zaginaha-v-tyrgovski-centyr.363301", "text": "37 души вероятно са загинали при пожар в търговски център във филипинския град Давао снощи. Това съобщи  помощник кметът Паоло Дутерте, син на президента на страната Родриго Дутерте, съобщи Франс прес, цитирана от БТА.Пристигналият на място представител на противопожарната служба обяви, че шансовете тези 37 души да са оцелели са нулеви, заяви във Фейсбук Паоло Дутерте.Пожарът е започнал в събота сутринта местно време в четириетажната сграда. Събралите се хора са попаднали в капан, съобщи Ралф Каной, местен полицай. Той съобщи, че пожарът е продължил часове.Огънят е избухнал на третия етаж, където са се продавали текстилни, пластмасови и дървени продукти, които се гасят трудно.Президентът Родриго Дутерте беше кмет на Давао в продължение на две десетилетия и продължава да живее в града. Снощи той посети мястото на пожара, за да изкаже съчувствие на близките на жертвите.\r\n ", "date": "2017.12.24", "title": "Трагедия във Филипините: 37 загинаха в търговски център"}
{"url": "https://www.dnes.bg/obshtestvo/2017/12/24/za-pyrvi-pyt-ot-sofiia-do-odesa-i-obratno-sys-samolet.363304", "text": "От началото на новата година националният превозвач \"България ер\" започва редовна полети от София до Одеса и обратно всеки петък и неделя. \r\nС първия редовен полет до Одеса и обартно летя правителствена делегация, водена от вицепремиера Валери Симеонов и депутати от групите на патриотите и ГЕРБ, сред които и шефът на групата на ГЕРБ Цветан Цветанов.Стартирането на линията е по инициатива на вицепремиера Валери Симеонов. Проектът е осъществен с активното съдействие на министрите на финансите Владислав Горанов и транспорта, информационните технологии и съобщенията Ивайло Московски, съобщи .\r\nВсяка седмица - в петък и в неделя, ще се извършват полети в двете посоки. Вицепремиерът Симеонов и посланикът на Украйна у нас Микола Балтажи прерязаха лентата пред самолета на превозвача \"България Ер\".   Линията ще подобри свързаността между двете държави и ще позволи на историческите български общности в Украйна да заздравят своите връзки с родината - майка. Така ще се създаде възможност учещите и работещи в България бесарабски българи да избегнат тежкото почти 12 часово пътуване с автобус.Линията ще е интересна и за българите от Молдова, които живеят в непосредствена близост до украинския черноморски град. Според вицепремиера Валери Симеонов, линията от и до Одеса ще има и икономически смисъл, защото връзките в тази област между България и Украина са сериозни.Валери Симеонов съобщи в Одеса и че България ще продължи да подкрепя териториалната цялост на Украйна и се обяви против прекрояването на границите. Той специално подчерта, че Крим е част от украинската държава.Българското правителство ще продължи да подкрепя целостта на Украйна и инициативите по посока на евроинтеграция.Дмитрий Терзи, който е ръководител на Всеукраинския център за българска култура в Одеса, определи откриващата се линия като много сериозна придобивка за сънародниците ни в Украина.През юни тази година с промяна в Закона за трудовата миграция и трудовата мобилност и в подзаконовата нормативна уредба беше облекчено договарянето със сезонни работници, което позволи в летния туристически сезон 2017 над 3000 граждани на Украйна и Молдова от български произход да работят у нас. Новата въздушна линия ще позволи по-високата им мобилност през 2018 г., както и развитието на двустранните туристически и икономически отношения с Украйна и Молдова. \r\n\r\n", "date": "2017.12.24", "title": "За първи път: От София до Одеса и обратно със самолет"}
{"url": "https://www.dnes.bg/obshtestvo/2017/12/24/predi-rojdestvo-imen-den-praznuvat-evgeni-i-evgeniia.363305", "text": "Днес освен Бъдни вечер и очакването на Рождество Христово, Светата православна църква чества и мъченица Евгения.Имен ден днес празнуват всички, които носят имената Евгени, Евгения, Бисер, Бисера, Бистра, Божин и Божана, съобщи \"Фокус\".Евгения е била римлянка и дъщеря на знатни родители – езичници Филип и Клавдия. Баща й Филип бил управител на град Александрия и целия Египет. Тя се отличавала, както с красотата си, така и със своето бляскаво образование.Евгения решава да се посвети на християнството, преоблича се като мъж и се установява в мъжки манастир. Там се покръства и става монах. По-късно, когато игумена умира, тя е избрана на негово място.Благодарение на посвещението придобива способността да изцерява бедните чрез молитва. Така приковава вниманието на една от жените, които излекувала – Мелантия. Смятайки я за мъж, тя пожелала да прелъсти Евгения и като не успяла, я наклеветила, че уж преоблечената като мъж жена се опитала да я прелъсти.След като била арестувана, Евгения се принуждава да разкрие самоличността си на градския управител – нейния роден баща. Семейството й се зарадвало, че е жива, и всички приели нейната вяра. Филип бил уволнен, а след смъртта му близките й се върнали в Рим и заживели в имение вън от града.Евгения предала вярата си на една знатна девойка Васила. По тази причина през 262 г. и двете били осъдени на страдания и посечени на самия ден Рождество Христово.Клавдия погребала дъщеря си в своето имение извън града. Поминала се скоро след като била предупредена насън за своята смърт от дъщеря си. Заедно с Евгения били обезглавени и намиращите се при нея Прот и Якинт, задето не искали да вземат участие в едно езическо жертвоприношение.", "date": "2017.12.24", "title": "Преди Рождество: Имен ден празнуват Евгени и Евгения"}
{"url": "https://www.dnes.bg/notifikacii/2017/12/24/severna-koreia-novite-sankcii-na-oon-se-ravniavat-na-voina.363306", "text": "Новите санкции на ООН срещу Северна Корея се равняват на военни действия и на пълна икономическа блокада на страната. Това обяви Пхенян в с изявление на външното си министерство, предаде Ройтерс, като цитира Корейската централна телеграфна агенция.\"Напълно ужасени от нашите постижения във великата историческа кауза на завършване на ядрените сили на страната, полагат все по-отчаяни усилия да наложат най-строгите санкции в историята и да засилят максимално натиска срещу нашата страна\", се казва в изявлението, цитирано от БТА. \"Ще укрепим допълнително нашите сили за защитно ядрено възпиране, целящи да прекратят американските ядрени заплахи, изнудване и враждебни действия, като създадем практически баланс на силите със САЩ\", добавя външното министерство на КНДР.\"Ако САЩ искат да живеят в безопасност, трябва да се откажат от враждебната си политика към КНДР и да се научат да съществуват съвместно със страната, която притежава ядрени оръжия\", се подчертава в изявлението, цитирано от Йонхап.\"Те трябва да разберат също, че надеждата нашата страна да се откаже от ядрените оръжия, които развихме и завършихме с всякакви трудности, е илюзия\", заявява министерството.На 29 ноември Съветът за сигурност на ООН наложи таван на вноса на суров и пречистен петрол и блокира ключови източници на доходи, с които се финансираше оръжейната програма. \r\n ", "date": "2017.12.24", "title": "Северна Корея: Новите санкции на ООН се равняват на война"}
{"url": "https://www.dnes.bg/mish-mash/2017/12/24/receptata-dnes-sarmi-s-kiselo-zele-za-bydni-vecher.363121", "text": "1 малка кисела зелка\r\n1 ч.ч. ориз\r\n50 мл олио\r\n2 моркова\r\n2 големи глави лук\r\n8 скилидки чесън\r\n1 ч.л. червен пипер\r\n1 ч.л. чубрица\r\nчерен пипер на вкус\r\n100 г стафиди\r\nвода, зелев сокВ дълбока тенджера загрейте олиото. В него задушете нарязаните на ситно лук, чесън и моркови. След това прибавете и нарязаната зелка, малко вода и малко от зелевия сок. Оставете да къкри, докато зелето поомекне, като ако е необходимо добавяйте по малко вода.Когато зелето се задуши овкусете с червен пипер, чубрица, стафидите (ако ще слагате от тях). След като покъкри още 5-7 минути може да го прехвърлите в тавичка. Печете в предварително загрята фурна на 180 градуса до готовност на ориза и зелето. ", "date": "2017.12.24", "title": "Рецептата Dnes: Сарми с кисело зеле за Бъдни вечер"}
{"url": "https://www.dnes.bg/stranata/2017/12/24/zakysal-ukrainec-otkradna-420-lv-ot-kafe-avtomati.363307", "text": "Украинец открадна 420 лева, разбивайки два кафе-автомата  в Приморско и бе напът да обере и трети, но бе спипан от полицията.28-годишният чужденец е временно живеещ в село  Равадиново, но няма документ за самоличност, съобщи \"Фокус\".В нощта на 15 срещу 16 декември той разбил два кафе-автомата в Приморско и е откраднал монети на стойност около 420 лева. Направил опит за кражба и на 70 лева от трети кафе-автомат. Украинецът е направил пълни самопризнания за случаите и описал точния механизъм за извършване на кражбите. В резултат на полицейските действия е констатирано, че мъжът е разбил и четвърти кафе-автомат, собственост на 40-годишен мъж от Приморско, монтиран в крайморския град, от който извършил кражба на неустановена сума пари. Украинецът е задържан с прокурорско постановление на прокурор от Районна прокуратура – Царево за срок от 48 часа.\r\n ", "date": "2017.12.24", "title": "Закъсал украинец открадна 420 лв. от кафе-автомати"}
{"url": "https://www.dnes.bg/eu/2017/12/24/rusiia-s-nadejda-kym-es-skysaite-s-rusofobiiata.363308", "text": "Русия се надява, че Евросъюзът ще престане да върви \"на повода на малобройна, но агресивна група\" русофобски \r\nнастроени страни, които използват антируските си настроения, за да решават собствените си теснокористни задачи.Това обявируският външен министър  Сергей Лавров в интервю за днешния брой на кипърския  вестник \"Симерини\", предаде ТАСС, цитирана от БТА.Според Лавров в политическите и бизнес среди в ЕС все по-често се чува недоволство във връзка със спиралата от санкции, развъртяна от Брюксел под натиска на Вашингтон.В Москва се надяват, че в Евросъюза ще преодолеят инерцията на мислене, ще намерят в себе си сили да се откажат да градят политиката към Русия на принципа на \"най-малкия знаменател\" - ще престанат да вървят \"на повода на малобройна, но агресивна група\" страни, които са настроени русофобски и разиграват антируската карта за решаване на \"теснокористни задачи\", обяви руският дипломат номер едно.Лавров даде висока оценка на позицията на Кипър, който, според думите му, се обявява за скорошно нормализиране на отношенията Русия - ЕС\". \r\n ", "date": "2017.12.24", "title": "Русия с надежда към ЕС: Скъсайте с русофобията!"}
{"url": "https://www.dnes.bg/notifikacii/2017/12/24/telefoni-za-shpionirane-na-shpioni-snoudyn-gi-pokaza.363309", "text": "Бившият сътрудник на Агенцията за национална сигурност на САЩ Едуард Сноудън показа програма, която защитава лаптопи от физическа намеса и засича промени в стаята.Сноудън, който през 2013 г. разкри американската програма за шпионаж, публикувайки секретни документи, вече работи като програмист на приложения за телефони, напомня Асошиейтед прес, цитирана от БТА.Във видеообръщение, публикувано в петък, Сноудън показа новото приложение, за чието създаване е помогнал.Програмата \"Хейвън\" има за цел да защити лаптопи от физическа намеса. Кодът й е със свободен достъп и тя е предназначена за активисти, защитаващи човешките права и други хора, изложени на риск.\"Хейвън\" използва сензорите на телефоните \"Андроид\", за да засича промени в стаята. Програмата е разработена съвместно с Фондацията за свобода на медиите и \"Гардиън проджект\".Реакциите в социалните медии бяха смесени. Някои приветстваха новите възможности, а други заявиха, че не вярват на Сноудън, който живее от 2013 г. в Русия, която му даде убежище въпреки натиска на САЩ да го екстрадира. \r\n ", "date": "2017.12.24", "title": "Телефони за шпиониране на шпиони! Сноудън ги показа"}
{"url": "https://www.dnes.bg/zvezdi/2017/12/24/vasil-naidenov-ne-mi-puskat-pesnite-ili-gi-kradat-obiden-sym.363311", "text": "Една от легендите на българската сцена Васил Найденов обясни, че е подложен на цензура и затова не записва нови песни.\"Миналата година ми свалиха най-новата песен от ефир, без да ми обяснят защо. Обиден съм!\", каза звездата пред .\"Крадат ми песните и никой не ме пита за това! А те са писани за мен и няма песен, която да не съм променил и като аранжимент, и като думи. Дори някои припеви са ми изцяло авторски\", разкри още изпълнителят и даде пример:\"Навремето Ъпсурт не ме попитаха за \"Казано честно\", чух я от радиото. Случвало ми се е млади да ме питат: Вие пеете песента на \"Ъпсурт\"!?!", "date": "2017.12.24", "title": "Васил Найденов: Не ми пускат песните или ги крадат! Обиден съм!"}
