{"url": "https://www.dnes.bg/notifikacii/2019/08/09/pilotite-na-ryanair-i-v-irlandiia-podkrepiha-stachkata.419207", "text": "Пряко наетите от Ryanair пилоти в Ирландия гласуваха с голямо мнозинство \"за\" стачни действия, ако нискотарифният авиопревозвач не се съгласи с предложенията за заплащане на профсъюзите до понеделник, обяви днес синдикатът Форса/АйЕйЕлПиЕй (Forsa/IALPA).\n\r\nЧленовете на профсъюза проведоха поредица от еднодневни стачки миналата година преди Райънеър да удовлетвори исканията им по въпросите за трансферите и повишенията. Форса каза обаче, че авикомпанията е спряла преговорите, откакто синдикатите са представили искания за заплащане в края на март.\n\r\nСтачните действия са били подкрепени днес от 94 процента от 180-те пряко наети пилоти, имащи право на глас. Синдикатът ще пише на ръководството, за да представи плановете си, ако исканията за заплащането не бъдат изпълнени.\r\n                \r\n                \r\n                \r\nПрофсъюзът трябва да предупреди най-малко една седмица преди началото на стачката.\n\r\nОсновният пилотски синдикат на Райънеър в Испания ще гласува през идните дни за евентуална стачка в отговор на планираните от авиопревозвача съкращения, съобщи местният профсъюз СЕПЛА (SEPLA).\n\r\nЧленовете на пилотския синдикат на Райънеър във Великобритания гласуваха тази седмица да последват примера на португалския кабинен персонал този месец с двудневна стачка от 22 август.\n\r\nПрез 2017 г. Райънеър се съгласи да признае синдикатите за първи път, което породи серия от стачни действия миналата година и накрая се стигна до подписване на колективни трудови договори между Райънеър и седем пилотски синдиката в Европа.\n\r\nАвиокомпанията успя да успокои част от споровете, като постигна споразумение с много синдикати в Европа за заплащането, но има още въпроси за решаване, а освен това разгневи профсъюзите, като съобщи преди 10 дни, че разполага с 900 пилоти и кабинен персонал повече от необходимото.", "date": "2019.08.09", "title": "Пилотите на Ryanair и в Ирландия подкрепиха стачката"}
{"url": "https://www.dnes.bg/business/2019/08/09/gyvkavo-rabotno-vreme-biznesyt-i-roditelite-se-razminavat.419125", "text": "Дефиницията за \"гъвкаво работно време\" е различна сред младите родители и бизнеса – за бизнеса то е изместване на началото на работния ден например, доколкото за младите родители е по-скоро работно време, ориентирано повече към резултати, отколкото към прекарани часове в офиса. Това каза , , в вфира на .\r\nОсновните качества, които работодателите търсят у служителите си, са свързани с адаптивността, умението за общуване, желанието за учене.\r\n                    \n                    \n                \r\n                \r\n                \r\n                „Това, което повечето фирми правят за привличане на кадри, са гъвкавото работно време, възможност за работа от вкъщи, допълнително здравно осигуряване, карти за спорт“.\r\nСпоред Станулова желанието за учене се засилва у повечето млади майки.\r\n„По време на майчинството младите майки много често започват да учат нови неща, езици, много от тях стартират бизнеси“.\r\nКомпаниите вече имат готовност да помислят за начините, по които да направят работното място по-подходящо за младите родители, отбеляза , , .\r\nРаботодателите трябва да обърнат повече внимание и на служителите, които отглеждат децата си сами, добави Данаилова-Шербел. \r\n. ", "date": "2019.08.09", "title": "Гъвкаво работно време: Бизнесът и родителите се разминават"}
{"url": "https://www.dnes.bg/index/2019/08/09/anna-mariia-giuzeleva-za-karierata-i-trudnostite.419137", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Известната наша балерина, актриса, хореограф и продуцент Анна-Мария Гюзелева празнува 60-годишен юбилей. На самия празник, 4 август, е била с близки приятели в Рим.\n\r\nВече десетилетия тя дели времето си между България и Италия. \n\r\n\"Моят живот е свързан с непрекъснато пътуване. Винаги се връщам тук, дъщеря ми реши да се установи в България. Оказва се, че много трудно мога да се върна в България за работни проекти, въпреки че имаме много събития\", сподели Анна-Мария Гюзелева в \n\r\nПо думите ѝ вече 3 години с Олег Ковачев се мъчат да реализират филм за покойния известен оперен певец и неин съпруг - Никола Гюзелев. Филмът е заснет, но не са получили никаква подкрепа от българска страна.\r\n                \r\n                \r\n                \r\n\"За човек като Никола Гюзелев, който е дал много на тази страна, би трябвало да се отдели финансова подкрепа. Бяхме подложени на конкурси и едва ли не ни се подиграха, защото реакцията не беше адекватна с името на Гюзелев\", обясни тя.", "date": "2019.08.09", "title": "Анна-Мария Гюзелева - за кариерата и трудностите"}
{"url": "https://www.dnes.bg/crime/2019/08/09/zadyrjaha-dvama-vyv-vinica-napadnali-policai.419172", "text": "Двама жители на село Виница са били задържани за хулиганска проява и съпротива на полицейски служители, съобщиха от полицията в Пловдив. \r\n\r\nПоловин час след полунощ патрул на РУ – Първомай се отзовал на сигнал от тел. 112, че в центъра на Виница звучи силна музика от паркиран лек автомобил. \r\n\r\nВ колата били двама мъже на 28 и 31 години, които отказали да изпълнят полицейското разпореждане и проявили агресия към униформените. \r\n\r\nСпрямо двамата мъже е взета 24-часова мярка за неотклонение. \r\n\r\nОбразувано е бързо производство.", "date": "2019.08.09", "title": "Задържаха двама във Виница, нападнали полицаи"}
{"url": "https://www.dnes.bg/top-novini/2019/08/09/masova-panika-za-iod-v-rusiia-kriiat-li-vlastite-iztichane-na-radiaciia.419201", "text": "Жителите на Ceвeрoдвинcк и Aрхaнгeлcк, край които вчера при тест избухна реактивен двигател с течно гориво, са започнали масово да купуват йод, съобщава Reuters. \r\nМасовата паника се породи, след като властите в Ceвeрoдвинcк обявиха, че нивата на радиация леко са скочили след взрива, но са се върнали обратно в норма половин час по-късно.\n\r\n\"Всички, които ни се обаждат цял ден, търсят йод“, казва един фармацевт пред руската медия 29.Ru. В някои аптеки ценната течност все още може да бъде открита, но в повечето тя е свършила.\r\nПоявиха се и мистериозни твърдения в акаунт в Telegram, цитирани от сайта lenta.ru, според които, мъжете, които са били ранени след взрива, са отведени в болница в Москва, където дрехите им били изгорени.\r\r\n                \r\n                \r\n                Също така се съобщава, че лекарите, които са хоспитализирали ранените, са носели защитни химически костюми.\r\nРуското министерство на отбраната отрече да има изтичане на радиация или на каквито и да било опасни химични субстанции. \r\nВластите в Ceвeрoдвинcк обаче засякоха повишение в радиационните нива малко след инцидента. Те са били три пъти по-високи от обичайните. За около 30 минути след това се връщат обратно в норма.\r\nНа фона на тези твърдения американски военни експерти твърдят, че благодарение на сателитни снимки, в залива край военната база е забелязана цистерна Серебрянка, която се използва за събиране и съхраняване на радиоактивни отпадъци. \r\nНо в присъствието му там може да няма нищо подозрително, тъй като този вид кораби се използват често и при пренасянето на ядрено гориво.\r\nОт руското правителство заявиха, че военната база ще остане затворена през следващия месец.", "date": "2019.08.09", "title": "Масова паника за йод в Русия. Крият ли властите изтичане на радиация? "}
{"url": "https://www.dnes.bg/sofia/2019/08/09/sofiianci-si-vzeha-razhlajdasht-dush-v-parka-zaradi-jegata.419204", "text": "\nЗаради високите летни температури софиянци потърсиха прохлада в парковете и градинките на столицата\r\n\r\nИ докато един предпочетоха да седят на пейка под дебелата сянка на дърветата, други се разхладиха във фонтана в парка \"Възраждане\".\r\n\r\nОт Столичната община пък осигуриха раздаване на минерална вода заради жегата. \r\n \r\nСлужители на общината раздаваха бутилки студена вода .на  четири пункта – на площадното пространство при храма „Св. Неделя”, на пл. „Орлов мост“ при езерото „Ариана”, на пилоните на Националния дворец на културата и на пл. „Славейков“.\r\n \r\nИнициативата е част от ежегодната кампания на Столична община за предоставяне на вода на гражданите в горещите летни месеци. \r\n ", "date": "2019.08.09", "title": "Софиянци си взеха разхлаждащ душ в парка заради жегата "}
{"url": "https://www.dnes.bg/technology/2019/08/09/tehnologiite-sybujdat-kreativnostta-u-decata.419127", "text": "Истината е, че технологиите вдъхновяват децата. Те правят процеса много динамичен, а именно това липсва в образователната система. Това каза , , в ефира на .\r\n„Децата трябва да преминат от едни пасивни консуматори на технологии до едни активни създатели чрез технологии“.\r\nСпоред Бонев навлизането на технологиите прави децата донякъде по-нетърпеливи, но има и своите предимства.\r\n„Те определено събуждат креативността у децата“.\r\nСпоред него при работата с деца между 7- и 12-годишна възраст едно от най-големите предизвикателства е създаването на екипен дух.\r\n                    \n                    \n                \r\n                \r\n                \r\n                „В ранна възраст децата са силни индивидуалисти... Технологиите много добре им показват как в даден аспект едно дете може да се справя по-зле от друго и след това да е обратното“.\r\nВ образователния център, чийто съосновател е Бонев, се преподава и за зелена енергия.\r\n„Целта е да се стимулира мисловна дейност и децата да започнат да си задават въпроси, които за нас вече са даденост, като това какъв автомобил караме, как си изхвърляме боклука, как се храним, как потребяваме“.\r\nСпоред Бонев навлизането на иновации в образователната система у нас ще е в следствие на внедряването им в частните училища, но Министерството на образованието има по-голям проблем, върху който да се фокусира – привличането на млади учители. \r\n.", "date": "2019.08.09", "title": "Технологиите събуждат креативността у децата "}
{"url": "https://www.dnes.bg/index/2019/08/09/sueta-v-kndr-obryshtat-gryb-na-shanel-i-pregryshtat-rodnite-marki.419017", "text": "\nЗа страна, която разрешава само ограничен набор от прически за своите граждани, Северна Корея смело рекламира своите собствени козметични продукти, вместо чуждите такива. Пхенян е засегнат от международни санкции и това е част от опитите на страната да повиши самодостатъчността си. \n\r\nОще по времето на Ким Ир Сен севернокорейските козметични продукти са силно подкрепяни от държавата, но при получилия образованието си в чужбина негов внук Ким Чен Ун фокусът върху тях става още по-силен.\n\r\nБегълци и експерти признават, че тласък на този процес придава и международната популярност през последните години на южнокорейската мода в тази област, наричана K-beauty trend - иновативни козметични продукти с натурални съставки като женшен и слуз от охлюви.\r\n                \r\n                \r\n                \r\nНо севернокорейският тласък в тази насока все още не се е претворил в печеливша формула, защото сянка върху него хвърлят проблеми с качеството и пречките в придобиването на чуждестранни съставки поради санкциите.\r\n\n\r\n\"Нанесеното с чуждестранни моливи за очи и спирали за мигли не се изтрива дори при съприкосновение с вода, а нашите козметични продукти се размазват като \"очи на енот дори само при прозявка\", критично се изказал Ким при посещението си в пхенянски завод за козметични продукти през 2015 г. според вестник \"Чосон синбо\", чиято редакция е в Япония.\n\r\nСлед това Ким обаче няколко пъти е посещавал козметични фабрики със съпругата си, за да прави реклама на продуктите.\n\r\nПо-рано тази година севернокорейската държавна телевизия излъчи водеоклип за Пхенянската козметична фабрика, в който жена заменя продуктите на \"Шанел\" с продукти родно производство.\n\r\n\"Много чуждестранни клиенти, живеещи в нашата държава, посещават нашия магазин. Най-добре се продават шийт маските за лице, червилата и почистващите продукти\", каза Ян Су Чен, продавач-консултант в Пхенянската козметична фабрика миналата година по време на рядко посещение на журналисти на Ройтерс в столицата Пхенян.\n\r\nВ отговор на въпроси на Ройтерс Chanel заяви, че не изнася продукти за Северна Корея и че всякакви артикули, продавани там, вероятно са фалшиви или взети от другаде продукти.\r\n\n\r\nПри бащата на Ким Чен Ун, Ким Чен Ир, бяха забранени дънките, както и облеклото с надписи на английски с оглед на това, че изолираната страна опитваше да се опази от западните влияния, пише БТА. Но това се промени, откакто Ким Чен Ун дойде на власт през 2011 г. и започна да се появява публично заедно с първата дама И Сол Джу, която е бивш член на поп оркестър.\n\r\nНам Сун Ик, преподавател по севернокореистика в Корейския университет, заяви, че късата прическа на младата първа дама и костюмите в различни цветове, които тя носи, се обръщат към желанието за себеизразяване в условията на действащите ограничения в севернокорейското общество.\n\r\n\"В ерата на Ким Чен Ир за първата дама нямаше роля\", каза Нам. \"Но в ерата \"Ким Чен Ун\" се появи първата дама И Сол Джу, която засили още повече интереса на режима към козметиката\", добави тя.\n\r\nКан На На е севернокорейска бегълка, която каза, че преди си купувала южнокорейска козметика от частни пазари, наричани \"джанмадан\", които са гръбнакът на неформалната пазарна икономика в Северна Корея.\n\r\n\"Като живеех на север, наистина исках да копирам начина, по който се гримираха Кей-поп идолите\", каза тя.\n\r\nДнес жените са поощрявани да следват модните тенденции, задавани от първата дама или от изцяло женската музикална група \"Moranbong\", отговора на Пхенян на музикалния стил Кей-поп.\n\r\n\"Северна Корея е толкова строго контролирано общество и затова стилът, който можем да следваме, е много ограничен. Единствените ни позволени модели за подражание са И Сол-джу и членовете на Moranbong\", каза 21-годишната Кан, която избягала на юг през 2014 г. и сега има свой канал в YouTube, в който споделя съвети за красота и севернокорейската култура.\r\n\n\r\nПрез май в нов бутик в Москва пристигна първата партида от козметичната марка Uhansu на Пхенянската козметична фабрика, съобщиха руски медии.\n\r\nМиналата година \"Korean Care\", друг руски козметичен магазин, продаващ южнокорейски козметични продукти по интернет, започна да внася директно от Пхенян севернокорейски продукти за красота.\n\r\nКомпанията, чиято целева група са рускините и чиито клиенти са над 10 000, заяви, че това, което продава севернокорейските продукти, са натуралните им съставки и минималното количество използвани в тях консерванти.\n\r\n\"Аз съм привърженик на всякакви видове нова козметика и за мен беше особено интересно това, че тази е севернокорейска\", каза Маргарита Кисельова, 45-годишна клиентка от Русия, която си е купила хидратиращ крем за лице алое вера и крем против стареене на кожата. \"Като цяло съм доволна от качеството\", добави тя.\n\r\nНо Нам, експертът от Корейския университет, и водещата южнокорейска козметична компания \"Amorepacific\" тествали 64 севернокорейски продукта и открили проблеми с качеството при седем от тях, включително следи от потенциално вредните съставки метилпарабени, пропилпарабени и талк.\n\r\nAmorepacific заяви пред Ройтерс, че не разполага с повече подробности за тестовете.\n\r\nПхенянската козметична фабрика заяви, че нейната линия Uhansu е получила сертификат за качество от Международната организация за стандартизация (ISO) и доминирания от Русия Евразийски икономически съюз, но Ройтерс не можа да потвърди тези твърдения чрез независим източник.\n\r\n\"Разработването на нови козметични продукти изисква доставки на нови минерали и вещества от чужбина, но сегашните санкции на ООН забраняват на Севера да внася химикали, което затруднява разработването\", каза Нам.\n\r\nПовечето севернокорейци все още предпочитат по-скъпите южнокорейски продукти, особено за подаръци, каза Кан Мин-джин, икономически експерт, който редовно разговаря със севернокорейци за ежедневника \"Ен Кей\", новинарски интернет портал, поддържан от бегълци.\n\r\n\"Дори и да е трудна за намиране, хората опитват да купуват южнокорейска козметика за сватбен подарък на годениците си, тъй като се смята за най-добрата и за символ на благосъстояние\", добави Кан Мин Джин.", "date": "2019.08.09", "title": "Суета в КНДР: Обръщат гръб на Шанел и прегръщат родните марки"}
{"url": "https://www.dnes.bg/eu/2019/08/09/sled-operaciia-na-evropol-70-trafikanti-na-deca-v-aresta.419210", "text": "Полицейските служби в няколко европейски страни са арестували 70 човека в хода на специална операция срещу трафика на деца, обяви днес Европол, цитирана от ТАСС и АФП.\n\r\nВ ръководената от Великобритания операция, която е била проведена от 17 до 23 юни т. г., са участвали 16 държави от ЕС, включително България, както и Исландия и Швейцария. Правоохранителните органи са били подпомагани от социални служби, общински власти и неправителствени организации. \n\r\nПроверени са били 125 хиляди лица и 63 800 превозни средства и са били извършени обиски в 1100 обекта - частни имоти, предприятия и хотели. Имало е проверки по железопътни гари, летища и гранични пунктове.\n\r\nВ хода на разследването са били идентифицирани 206 предполагаеми жертви, 53 от които малолетни, допълва БТА. \n                    \n                    \n                \r\n                \r\n                \r\n                \r\nВ резултат на операцията са арестувани 34 човека за трафик на хора и 36 - за отвличане, трафик на деца с цел сексуална експлоатация и способстване за незаконна имиграция. \n\r\nСъщевременно е осъществена разяснителна кампания в училищата как децата да се предпазят от трафикантите на хора, които после използват жертвите си за просия, сексуална и търговска експлоатация. \n\r\nВ съобщението на европейската полицейска агенция се казва, че тя само е координирала обмена на информация между страните и е правела анализ на събраните данни. \n\r\n\r\n ", "date": "2019.08.09", "title": "След операция на Европол - 70 трафиканти на деца в ареста"}
{"url": "https://www.dnes.bg/obrazovanie/2019/08/09/syzdavat-olekotena-versiia-na-pyrvata-magistyrska-programa-po-elektronna-tyrgoviia-v-bylgariia.419211", "text": "Първата българска магистърска програма по електронна търговия, която стартира тази есен - „Електронна търговия и екосистема на логистичните и доставни процеси във Висшето училище по застраховане и финанси, ще бъде и първата у нас, която ще въведе два варианта на обучение. Уникалният за висшето образование в България модел прави програмата изключително гъвкава, така че да задоволи до максимална степен нуждите и целите на обучаващите се. \n\r\nВъзможно е класическо преминаване през цялата учебна програма на магистратурата, която включва както основните учебни предмети по електронна търговия, логистика и верига на доставките, така и общообразователните бизнес и икономически специалности. В този случай, обучаващият се получава диплома за магистър, която се признава в рамките на целия Европейски съюз. \n                    \n                    \n                \r\n                \r\n                \r\n                \r\nВ същото време студентите могат да изберат и втори вариант, който да им даде таргетирани познания специфично в сферата на електронната търговия и веригата на доставки, и да получат сертификат за преминат курс във ВУЗФ. В този случай те могат да се запишат в магистратурата и да изкарат кредити само за основните учебни предмети, завършвайки със сертификат за преминат курс от ВУЗФ. Вече взетите кредити имат неограничена валидност. Това означава, че във всеки един бъдещ момент, дори и след години, ако обучаващият се реши да получи цялата магистърска степен на образование, ще може да вземе липсващите кредити от общо-образователните финансово икономически дисциплини и да получи степен „Магистър“.\n\r\nНовата магистратура във ВУЗФ дава изключителна възможност за кариера или стартиране на бизнес в перспективната област на електронната търговия. Лектори в програмата са някои от водещите експерти в областта на е-търговвията, дигиталния маркетинг, логистиката и веригата на доставки у нас. Повече информация за програмата може да откриете \r\n ", "date": "2019.08.09", "title": " Създават олекотена версия на първата магистърска програма по електронна търговия в България"}
{"url": "https://www.dnes.bg/akoshtete-vqrvaite/2019/08/09/cvetyt-na-emotikonata-syrce-nosi-poslanie-kakvo-e-to.419142", "text": " Сигурно ви се случва често да изпращате емотиконки-сърца на ваши приятели, роднини, близки и на гаджето. Но знаете ли, че цветът на сърчицата в чата носи някакво послание? Всъщност с цвета казвате по какъв начин обичате въпросния човек. Ето и значенията.\r\n \r\n\r\nКласическото сърце, считано за най-романтичното и най-често използваното. Първият път, когато го изпратите, другият човек е изненадан, впечатлен и се радва, тъй като така казвате, че вече сте влюбени и цените този човек. Ако вие го получите от нов партньор, това издава същото - той вече има чувства към вас, не го е страх да го каже и покаже и ви обича. Червеното сърце олицетворява вечната любов, платоничната любов, означава, че подкрепяте човека до вас. Не го изпращайте след първа среща.\r\n \r\n\r\nТова е по-грубата версия на червеното сърце. Някои се шегуват, че е избеляло червено или недостатъчно червено - тоест някой ви харесва и цени срещите с вас, но още не е достатъчно влюбен или вече не ви обича толкова. Обикновено го изпращат мъжете, като така намекват, че все още не са готови за сериозна връзка и пълно отдаване на партньора, възможно е да имат и други тръпки, но сте им симпатични.\r\n \r\n\r\nТо издава нежност. Трябва да се изпраща на добри приятели, роднини, хора от семейството, това означава, че ги обичате, желаете им всичко най-хубаво и винаги ще сте мили с тях. Може да го изпращате и на човек, с когото сте имали романтична връзка и сте решили да останете приятели - като символ на приятелството и знак, че все още цените връзката с него. Не се изпраща на хора, с които имате сериозна връзка и вече сте правили секс.\r\n \r\n", "date": "2019.08.09", "title": "Цветът на емотиконата сърце носи послание. Какво е то?"}
{"url": "https://www.dnes.bg/politika/2019/08/09/voennite-prodavat-tri-poluostrova-na-iujnoto-chernomorie.419212", "text": "Три полуострова в най-красивите части на Южното Черноморие, терени на метри от морето, предвидени за застрояване, както и имоти в атрактивни части на София възнамерява да продаде до края на годината Министерството на отбраната. \r\n\r\nТе са включени в списък с общо 100 имота с отпаднало предназначение, “за осъществяване на разпоредителни действия” до края на годината. \r\n\r\nПроцедури за разпореждане с най-атрактивните имоти все още не са започнали, пише \"Труд\".\r\n\r\nНа самия морски бряг в гр. Черноморец е теренът на бивше военно поделение, разположено върху 173 дка. Другите два полуострова се намират край Несебър и Поморие.\r\n\r\nВтора група атрактивни имоти се намират в столицата. Сред тях е незастроени терен от малко над над 2 дка. на бул. “Цар Борис III”, и на околовръстното шосе в София. \r\n\r\nОще два незастроени терена – единият 93, а другият 136 дка се намират в района на Божурище.", "date": "2019.08.09", "title": "Военните продават три полуострова на Южното Черноморие "}
{"url": "https://www.dnes.bg/sofia/2019/08/09/koi-sofiiski-kvartali-predlagat-nai-izgodni-ceni-za-naemi.419184", "text": "Агенциите отчитат продължаване на тенденцията за увеличаване на цените в периода на пик в търсенето на апартаменти под наем. В различните райони най-търсените двустайни апартаменти може да стигат до 1000 лева месечно.\n\n\r\n\r\nВ „Студентски град”, „Младост”, „Дианабад”, „Изток”, „Бъкстон”, „Белите брези” и „Драгалевци” например най-малките едностайни апартаменти се наемат срещу 500-600 лева на месец, двустайните са за средно 700-900 лева, а най-големите апартаменти са за между 900 и 1200 лева.\r\n                    \n                    \n                \r\n                \r\n                \r\n                В западните и северните квартали като „Надежда”, „Люлин”, „Обеля”, „Хаджи Димитър”, „Левски” и „Красна поляна” тристайните апартаменти са на цената на двустайните на юг – 700-800 лева. Двустайните имоти са за между 500 и 600 лева, а едностайните имоти започват от 400 лева месечно.\r\n Най-големите 3-стайни имоти около Докторския паметник, в „Лозенец”, „Оборище” и „Зона Б-5” например са на цени между 900 и 1500 лева на месец. Дом под наем с 2 стаи струва 700-1000 лева, а едностайните апартаменти 560-700 лева. Имотите в т.нар. “топ център” достигат до 1600 лв.\r\nРазмествания на пазара в тази част на града са заради навлизането на онлайн платформите за краткосрочно отдаване, към които се обръщат много от собствениците на апартаменти, отчитат брокерите. Така стандартните наеми в центъра скачат, хората се насочват към периферията, обявите в сайтовете се увеличават в пъти през последните месеци, а търсенето почти не се е променило.\r\n\r\nБрокерите признават, че възможност за договаряне на официално обявената цена със собственика винаги има, но не винаги успехът е гарантиран. Всички бъдещи наематели трябва да имат предвид и че при подписването на сделките често се изисква и депозит в размер на един или два месечни наема, а агенциите имат и процент от сделката.\r\n След подаване на документите, класиранията за различните университети излизат до началото на септември, а настаняването е по график в началото на академичната година.\r\nСтудент втори курс в СУ посочва, че за стаята, която споделя с още един негов колега, плаща месечно не повече от 50-60 лева общо със сметките за комунални услуги. Цените са подобни и за останалите университети, съобщава bTV.\r\nБрокерите очакват по-ниски цени в края на 2020 г.", "date": "2019.08.09", "title": "Кои софийски квартали предлагат най-изгодни цени за наеми?"}
{"url": "https://www.dnes.bg/obshtestvo/2019/08/09/shte-ni-zadyljat-li-da-poseshtavame-banka-pone-vednyj-godishno.419087", "text": "Поредни промени в Закона за мерките срещу изпирането на пари ще задължат гражданите всяка година да посещават офис на банка, в която имат сметка, за да потвърдят или актуализират предоставените лични данни. \n\r\nМярката ще създаде сериозни проблеми, тъй като засяга на практика почти цялото население, като много хора имат повече от една сметка и то в различни банки, които ще трябва лично да посетят. \n\r\nОще по-притеснителното е, че изискването се разпростира и върху множество други финансови посредници като застрахователи, брокери на недвижими имоти, задължени да следят за пране на пари, пише \"Сега\". \n\r\nНякои банки вече са започнали да привикват клиентите си, въпреки че промените още не са минали на второ четене, твърди изданието. Така например една финансова институция у нас вече е разпратила предупредителни писма до своите клиенти, в които е поставила срок да посетят най-близкия филиал на банката не по-късно от 15 септември.\n                    \n                    \n                \r\n                \r\n                \r\n                \r\nВ писмата се обяснява, че заради превенцията на прането на пари и финансирането на тероризма, банката извършва \"комплексна проверка на своите клиенти, преди да встъпи в нови или да продължи вече установени делови взаимоотношения с тях\". Това се правело с цел защита, сигурност и спокойствие на клиентите. А ако не посетите клон на банката, за да препотвърдите или обновите данните си, тя ще бъде закрита.\n\r\nС поредните промени в Закона срещу прането на пари не само банките, но и всички институции, фирми и свободни професии, които трябва да проверяват сделки и разплащания за пране на пари, се задължават да актуализират информацията за своите клиенти всяка година. При това като се свържат лично с тях. Към момента законът изисква само тази информация да се поддържа актуална, без да се посочва как.\n\r\nСпоред експерти не е изключено в близките месеци и други банки в страната да се активизират и да започнат да привикват титулярите на сметки за справка на личните данни.\n\r\nЗа много граждани новата регулация може да предизвика силно неудобство, особено за възрастни и трудноподвижни хора, които са предоставили пълномощно на свои близки да се разпореждат с финансите им.", "date": "2019.08.09", "title": "Ще ни задължат ли да посещаваме банка поне веднъж годишно?"}
{"url": "https://www.dnes.bg/index/2019/08/09/6-dni-v-sedmicata-po-12-chasa-deca-rabotiat-za-amazon.419109", "text": "\r\nЗа да може всекидневно хиляди души по цял свят да се осведомяват за часа, времето или да кажат „Алекса, пусни ми „Пинк Флойд“, служителите на компанията Amazon трябва да работят неуморно, за да произведат достатъчно бройки от домашния помощник.\r\nНо тези служители не са инженери или възрастни мъже и жени с образование, а... .\r\nРазследване на Guardian показва, че хиляди тийнейджъри работят в заводите на Amazon цяла вечер, за да може Amazon да изпълни своя продуктов таргет.\r\nСпоред документи и интервюта със служителите, направени от Guardian, над 1000 деца, на възраст между 16-18 години, се трудят в складовете в Китай. Те са взети от училища и технически колежи, а трудът им е в разрез със законите на страната.\r\r\n                \r\n                \r\n                Те се водят стажанти, а на учителите им се плаща да ги придружават. В замяна на няколко пачки, възпитателите окуражават своите ученици да работят дори извънредно, ако се наложи.\r\nПо време на пиковите за производството периоди, тийнейджърите са във фабриките в продължение на два месеца. Те произвеждали не само Алекса, но и един от най-продаваните продукти на Amazon – четеца Киндъл. \r\nВъв фабриките в Китай е позволено да работят деца, навършили 16 години, но законът е категоричен – .\r\nКомпанията Foxconn, която отговаря за доставките на Алекса, а също така помагат и на Apple с iPhone признават, че тийнейджърите са наети нелегално, а компанията веднага ще вземе мерки срещу този проблем. Естествено, те защитиха наемането на деца, тъй като работата за Amazon им давала възможност „да натрупат практични знания и опит, който ще им помогне в намирането на професия веднага след завършването им“.\r\nРазбира се, екипът на Amazon твърди, че техният шеф Джеф Безос, който е най-богатият човек на Земята със състояние над 100 милиарда долара, не е знаел нищо за подобна практика.\r\n„Той няма да толерира подобни нарушения на закона“, казва неговият говорител и уверява, че екип на Amazon веднага е изпратен на място, за да разследва случая.\r\nА самите тийнейджъри твърдят, че работата в заводите на Amazon дори нямала нищо общо с това, което учат. Те са категорични, че са били принудени да се трудят извънредно.\r\nЕдна от тях е 17-годишната Фанг, който започнал работа преди месец. Тя трябвало да произвежда 3000 Echo Dots на ден. Нейните учители й казали, че ще работи 5 дни в седмицата по 8 часа, но това по-късно се променило. Фанг стояла във фабриката по 10 часа, плюс 2 извънредни часа, шест дни в седмицата.\r\n„Светлините тук са много силни и става прекалено горещо, казва тя пред журналистите. - Не бях свикнала да работя във фабрика, но се адаптирах към работата. Но да се трудя с часове всеки ден е много изморително. Казах на мениджъра ми, че не искам да работя извънредно. Той уведоми учителите ми, но те заявиха, че ако не се съглася, това ще повлияе на стажанството ми и ще се отрази на оценките и завършването ми.“\r\n\r\nДокумент, иззет от Foxconn, гласи, че „отказът на учениците да работят извънредно не само се отразява на продукцията, но и на техния стимул за труд.“   Заключението е: „.“\r\nОказва се, че компанията разчита на тийнейджърите, тъй като не успява да намери достатъчно постоянни служители. Един от документите твърди, че фабриката има нужда от още 7000 работници за да изпълни таргета от април до октомври. Но засега са наети едва 30 души.\r\nЗа своя извънреден труд учениците получават 1,93 евро на час. Редовното време се заплаща по 1,18 евро на час. Фабриката плаща на училищата по 5 евро за всеки ученик, който им изпратят.\r\nСамо за изминалата година Amazon продава близо 100 милиона бройки от Алекса. По-простите модели струват по 50 евро или 50 долара. В Австралия, цената е 75 долара. Но въпреки големите приходи, Foxconn решава да спести от заплати, поставяйки си цел – да наеме 1800 ученици, стажанти, които да работят повече от 36 часа извънредно в месеца. \r\n ", "date": "2019.08.09", "title": "6 дни в седмицата, по 12 часа – деца работят за Amazon "}
{"url": "https://www.dnes.bg/sofia/2019/08/09/eros-s-fakla-sred-unikalnite-nahodki-pri-razkopkite-na-serdika.419161", "text": "\nУникални находки намериха археолозите при разкопките на Северната порта на антична Сердика - ерос с факла и патера, завършваща с глава на прасе. Това съобщи по време на проверка на обекта зам.-кметът на София доц. Тодор Чобанов, цитиран от БНР. \n\r\nДобре запазената втора стена на античния град, ще бъде експонирана изцяло в бъдещия хотел, който ще бъде построен на мястото.\n\r\nРазкопките, в непосредствена близост до Дома на киното на ул. “Екзарх Йосиф”, започнаха през 2017 г. \n\r\nОттогава на мястото са намерени много монети и предмети от бита на хората, живели през тази епоха.\n\r\n\"Изненадата за археолозите е находката на патерата, завършваща с глава на прасе\", обясни доц. Тодор Чобанов. \n                    \n                    \n                \r\n                \r\n                \r\n                \r\n\"Това, което разкриваме е участък от самата крепостна стена - основната стена, която е ограждала града и на 20 м. втората крепостна стена (протехизмата) и ги виждаме във вида, в който са съществували през VI век\", разказа Полина Стоянова - научен ръководител на проучването на ул. “Екзарх Йосиф”.\n\r\nНякои от находките вече са експонирани в Музея за история на София.", "date": "2019.08.09", "title": "Ерос с факла сред уникалните находки при разкопките на Сердика"}
{"url": "https://www.dnes.bg/muzika-drugi/2019/08/09/operniiat-festival-v-bansko-praznuva-10-godini-s-bogata-programa.419158", "text": "\n\r\n с богата програма, насочена към почитателите на класическата музика. Събитието, организирано от Община Банско, Кемпински Хотел Гранд Арена и Монте Мюзик събира хиляди гости в курортното градче, а интересът към него непрекъснато нараства.\r\nОткриването на юбилейното издание на Банско Опера Фест е поверено на Софийска филхармония и детската музикално-образователна програма Фортисимо Фамилия, които представят “Вивалди и Малкия Ото”. Приключенията на Малкия Ото този път ще го отведат във Венеция и ще го срещнат с живота и творчеството на един от най-ярките композитори на бароковата епоха в класиката - .\r\n                    \n                    \n                \r\n                \r\n                \r\n                За да запознаят децата с музиката и живота на твореца, специално за концерта са поканени артистите Герасим Георгиев - Геро, който се превъплащава в Малкия Ото, и Юлиан Вергов в ролята Антонио Вивалди.\r\nСофийската филхармония ще изсвири подбраните за концерта произведения на венецианския композитор, а със свои солови изпълнения ще се включи цигуларят Павел Златаров. Концертът  ще се състои на 22 август (четвъртък), с начален час 19:00.\r\n, операта превърнала Верди в най-големия оперен композитор на всички времена, е постановката, която Държавна опера Варна представя на 23 август (петък), от 20:30 часа.  В знаковия библейски оперен епос на Верди бушуват силни страсти – любов и ревност в триъгълника Фенена-Измаел-Абигаил, стремеж на коварната дъщеря към трона, раздвоението в Набуко, който е тиранин, но и любящ баща.\r\nВ ролята на Вавилонския цар Набуконосор ще доминира баритонът Пламен Димитров, солист с международна кариера, познат с проникновените си превъплъщения в централни баритонови партии като Набуко, Риголето, Барон Скарпия, Граф ди Луна и др. В ролята на Абигаил ще се превъплати успешното сопрано Димитринка Райчева, за която тази партия е една от коронните в репертоара й. Останалите главни персонажи изграждат с професионално майсторство Пламен Долапчиев - Измаел, Гео Чобанов - Закария, Силвия Ангелова - Фенена, Петър Петров - Върховния жрец, Христо Ганевски - Абдало и Мария Павлова — Анна.\r\nВ събота в закриващата фестивална вечер ще бъде представен . Той е създаден по мотиви от пиесата “Чикаго” на Морис Далас Уаткинск, с музика на Джон Кандър, а либретото  на Фред Еб и Боб Фос. Режисьорът Борис Панкин стои зад продукцията на Държавна опера Варна. Хореограф е Анастасия Неделчева, дирижира Страцимир Павлов.\r\n", "date": "2019.08.09", "title": "Оперният фестивал в Банско празнува 10 години с богата програма"}
{"url": "https://www.dnes.bg/stranata/2019/08/09/chaka-ni-leten-uikend-vremeto-slynchevo-i-goreshto.419139", "text": "Слънчева и гореща ще бъде съботата,  на НИМХ.\n\r\nАтмосферното налягане ще се задържи около и малко по-високо от средното за август.\n\r\nПрез нощта ще е ясно и почти тихо. Утре ще бъде слънчево, като около и след обяд, главно над планинските райони на Източна България, ще се развие купеста облачност и на изолирани места там краткотрайно ще превали. Ще духа слаб, до умерен североизточен вятър. \n\r\nМаксималните температури ще са между 32 и 37 градуса, малко по-ниски по крайбрежието на морето.\n\r\nНад Черноморието ще е предимно слънчево. Около обяд над централните и северните райони ще се развие купеста облачност - предимно незначителна, като има малка вероятност на изолирани места да превали. Ще духа слаб до умерен североизточен вятър. \n                    \n                    \n                \r\n                \r\n                \r\n                \r\nМаксимални температури по крайбрежието ще са между 27 и 31 градуса. Температурата на морската вода е 26-27 градуса, по-ниска е на север от н. Калиакра. Вълнението на морето ще е 2-3 бала.\n\r\nНад планините ще е слънчево. Около и след обяд над Източна Стара планина ще се развие купеста облачност и на места там краткотрайно ще превали. Ще духа слаб, по високите и открити части - до умерен север-североизточен вятър. Максимална температура на височина 1200 метра - около 27 градуса, на 2000 метра - около 20 градуса.\n\r\nВ неделя и понеделник ще бъде слънчево, около и след обяд в низините и горещо. Ще духа слаб, през втория ден до умерен източен вятър. Дневните температури ще се повишат и максималните в понеделник ще са предимно между 33 и 38 градуса. \r\n ", "date": "2019.08.09", "title": "Чака ни летен уикенд, времето - слънчево и горещо"}
{"url": "https://www.dnes.bg/world/2019/08/09/sasht-iska-seul-da-prati-voinici-v-ormuzkiia-protok.419159", "text": "Американският министър на отбраната Марк Еспър е поискал от Южна Корея да прати войници, което да се присъединят към оглавяваните от САЩ военноморски сили в Ормузкия проток край бреговете на Иран.\r\nИскането е било отправено на негова среща в Сеул с южнокорейския министър на националната отбрана Джон Кьон-ду, предаде Ройтерс, като се позова на южнокорейската агенция Йонхап.\r\nДжон е казал на Еспър, че неговата страна обмисля различни варианти, тъй като граждани и кораби на Южна Корея също плават през този проток. Южнокорейският министър е заявил също, че експортните ограничения на Япония срещу Южна Корея имат \"неблагоприятен ефект\" върху двустранните отношения, както и върху сътрудничеството в сигурността между Южна Корея, САЩ и Япония.\r\n                    \n                    \n                \r\n                \r\n                \r\n                Отношенията между Сеул и Токио са на най-ниското равнище от десетилетия насам. Търговските им търкания се коренят в отдавнашния спор за изплащането на обезщетения на южнокорейци, извършвали принудителен труд в японски компании през на Втората световна война.\r\nСеул дава знаци, че заради спора може да денонсира договора с Токио и Вашингтон за споделяне на разузнавателна информация, припомня БТА.\r\n ", "date": "2019.08.09", "title": "САЩ иска Сеул да прати войници в Ормузкия проток"}
{"url": "https://www.dnes.bg/cars/2019/08/09/nova-moda-i-vtori-jivot-klasicheski-avtomobili-no-na-tok.419151", "text": "Всеки път, когато Tesla се блъсне в дърво, късметът се усмихва на група млади ентусиасти. \r\nПо цял свят, съживяването на класически автомобили, като се използват нови електрически мотори, се е превърнало в мода. Малки фирми купуват стари части от Nissan и Tesla и ги \"“ в телата на Porsche, BMW и Ferrari.\r\nПроцесът не е сложен – първо се изважда двигателя и резервоара, а на негово място се слага моторът, заедно с батериите. После той се свързва със старата скоростна кутия.  Майсторите се опитват да променят възможно най-малко неща по автомобила,  за да може процесът да е обратим.\r\n\"До сега никой от клиентите ни не е поискал колата му да върви отново на бензин“, казва Ричард Морган, собственик на Electric Classic Cars. Всъщност, никой не се е възползвал и от предлаганата услуга, да съхраняват старият му двигател с вътрешно горене.\r\n                    \n                    \n                \r\n                \r\n                \r\n                \"Казвам ви го като бивш фен на дизеловите автомобили – електрическите коли са по-добри. Ако преди пет години ми бяхте казали това, щях да ви се изсмея“, казва Морган пред BBC.\r\nНеобичайното хоби Ричард открива преди няколко години. Тогава той още е състезател, а отборът му носи напитки и храни с малко електрическо колело Oset.\r\n“То винаги ме е впечатлявало – колко много енергия има в това моторче“, спомня си Морган. Един ден той решава да „присади“ малко моторче на голяма кола. Преди три години превръща хобито си в професия, а сред колите, които е \"електризирал“ е и Ferrari 308.\r\n“Не съм започнал да го правя заради околната среда. Просто се запитах как мога да я направя “, обяснява Ричърд. В добри условия Ферарито ускорява от 0 до 100 км/ч за 3,6 секунди.\r\n\"“, казва Майкъл Брийм, собственик на EV West. Този подход се оказва успешен за много фирми, а Tesla и нейните конкуренти допринасят за развитието на бизнеса повече, отколкото очакват.\r\nМайсторите не просто използват стари част от изхвърлените за скрап коли, но и се възползват от имиджа, който новите електрически коли си създават.\r\n\"Tesla направи ел. автомобилите отново готини, а това допринася повече за продажбите, отколкото изречения като \"твоята кола замърсява“ или \"твоята кола е гнусна“, обяснява Брийм.\r\nИ докато новите коли започват да губят от стойността си веднага щом напуснат шоурума, класическите Поршета или VW Beetle стават все по-ценни и по-ценни.\r\nРазбира се, преминаването от дизел или бензин на ток не е евтино. Понякога подобна промяна може да струва близо 20 хил. евро. Повечето трансформации се правят за първи път, но колкото повече се разпространява технологията, толкова по-евтина става.\r\nПонякога обаче ти трябват само няколко стотачки. За Брийм не винаги е нужно някоя Tesla да катастрофира, за да й вземе частите. Понякога, той използва батерии от стари лаптопи, които са оставени за рециклиране. Това е най-евтиният начин да превърнеш бензиновата си кола в електрическа.", "date": "2019.08.09", "title": "Нова мода и втори живот: Класически автомобили, но на ток "}
{"url": "https://www.dnes.bg/stranata/2019/08/09/policiiata-na-pytia-okolo-varna-shte-bdi-za-djigiti.419181", "text": "Засилен контрол на скоростта и шофиране под въздействието на алкохол, подобряване на видеонаблюдението за контрол на трафика в градски условия и промени в организацията на движението на пътища в областта. Това са част от мерките набелязани по време на извънредното заседание на Областната комисия за безопасност на движението по пътищата във Варна. Съвещанието бе свикано от Държавна агенция \"Безопасност на движението по пътищата\" (ДАБДП) поради ръста на жертвите от пътни инциденти в региона през първите 6 месеца на годината, уточняват от пресцентъра на институцията. \n\r\n\"В Област Варна се регистрира почти двойно увеличение на загиналите при пътнотранспортни произшествия в сравнение със същия период на 2018 г.\", съобщи Малина Крумова, председател на ДАБДП по време на заседанието. За първото полугодие на 2018 г. те са били 14, докато за същия период на 2019 г. жертвите на пътни инциденти са 24. Увеличава се и броят на пътнотранспортните произшествия и ранените при тях.\n                    \n                    \n                \r\n                \r\n                \r\n                \r\n\"Много притеснителна е тенденцията, затова трябва да предприемем мерки сега и веднага\", подчерта тя и допълни, че спешното заседание е организирано съвместно с областния управител на Варна Стоян Пасев, кмета на Варна Иван Портних и ОДМВР Варна. \n\r\nПо време на заседанието бе анализирана ситуацията и бяха набелязани краткосрочни и средносрочни мерки за намаляване на пътния травматизъм. Пътна полиция ще съсредоточи усилия в две основни направления – контрол на скоростта и шофиране след употреба за алкохол. За тези 6 месеца органите на реда са регистрирали над 23 хил. нарушения, а близо половината от тях (над 10 хил.) са били за превишена скорост. Проблем остава и употребата на алкохол – от началото на годината са заловени 86 водача да шофират с над позволеното съдържание на алкохол в кръвта. ОДМВР Варна вече е създала организация за засилване на контрола на пътя и със създаване на смесени екипи между пътни и специализирани полицаи. Мярка, която вече дава резултати и която ще бъде продължена поне до края на активния летен сезон. \n\r\n\"Друга негативна тенденция е големият брой инциденти в населените места. Това е проблем, по който ще продължим да работим с общините. Тук се надявам, че тази проактивност, която има Варна ще бъде продължена и от другите общини в региона\", каза Малина Крумова. \n\r\nДо 3 месеца Варна ще има функционираща система за видеонаблюдение и контрол на пътния трафик, съобщи кметът Иван Портних. По думите му това е система изградена преди години, за която е имало спорове за собствеността с частната компания-изпълнител. Сега всички проблеми са преодолени и вече се прави техническо обследване, за да може във възможно най-кратки срокове тя да бъде интегрирана в цялостната система на видеонаблюдение на града. Очаква се тя не само да изиграе превантивна роля по отношение на движението по пътищата в града, но и при разследване на престъпления, тъй като има възможност да разпознава регистрационни номера на превозни средства и лица на хора. \n\r\n\"Видео наблюдението може да даде много ценна информация за организацията на трафика, проблемите, най-честите нарушения и причините за инциденти в населеното място. Трябва да се научим, че ролята на камерите не е само контролна – те трябва и могат да бъдат използвани за превенция, но добитата информация трябва да бъде системно преглеждана и анализирана\", допълни Малина Крумова. \n\r\nСпешна промяна в организацията на движението на няколко конфликтни точки в региона ще предприеме Областното пътно управление на АПИ. Шумна маркировка ще бъде положена на пътищата Варна - Добрич (при 9 км) и Варна - Оброчище (на 7 км). Кръгово движение ще бъде изградено и на т.нар. Долна Трака, а до неговото обособяване на място постоянно патрулира полицейски екип, за да не се допускат инциденти. В ход е подмяна на маркировка, пътна сигнализация и изчистване на растителност до пътните платна в областта. \n\r\nМалина Крумова подчерта, че са обсъдени и набор от средносрочни мерки, за които е нужно да се проведе и допълнително обсъждане. Община Варна продължава да свиква всяка седмица общинската комисия по безопасност на движението като ще продължат работа за подобряване на сигнализацията на пешеходните пътеки. \n\r\nПрез първите 6 месеца на годината във Варна са станали 330 пътни инциденти. При тях са загинали 24 души и са ранени 437 души. Голям брой инциденти са се случили в градски условия – 230, а загиналите пешеходци са 5-ма. Сред най-вероятните причини за възникването на инцидентите МВР определя несъобразената скорост и отнемането на предимство, като следствие на тези нарушения са възникнали 52% от всички тежки катастрофи.", "date": "2019.08.09", "title": "Полицията на пътя около Варна, ще бди за джигити"}
{"url": "https://www.dnes.bg/index/2019/08/09/familiia-griin-letish-bezplatno-s-frontiyr-prez-avgust.419178", "text": "Нискотарифната авиокомпания \"Фронтиър\" предлага за една седмица безплатни полети на пътници с фамилно име Грийн, съобщава агенция ЮПИ.\r\nПо този начин превозвачът промотира своята \"Зелена седмица\" - от 13 до 20 август.\r\n\"Фронтиър\" претендира да стане най-екологичната авиокомпания в САЩ. Промоцията ще важи за Грийн пасажери с дестинации до 400 долара.  (БТА)", "date": "2019.08.09", "title": "Фамилия Грийн? Летиш безплатно с \"Фронтиър\" през август"}
{"url": "https://www.dnes.bg/obshtestvo/2019/08/09/zakrivat-domovete-za-hora-s-umstvena-izostanalost.419213", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        По данни на Агенцията за социално подпомагане към настоящия момент на територията на цялата страна с финансиране от държавния бюджет функционират 27 Дома за пълнолетни лица с умствена изостаналост, с общ капацитет 2 080 места, от които 2 021 са заети\n\r\nСъщо така има 13 дома за пълнолетни лица с психични разстройства, с общ капацитет 1 020 места, от които заетите са 977.\n\r\nЗа изпълнение на Националната стратегия за дългосрочна грижа през месец януари 2018 г. Министерският съвет прие План за действие, който предвижда тези домове да бъдат закрити до 2035 г.\n\r\nС изпълнението на плана ще се закрият 10 специализирани институции (5 дома за пълнолетни лица с умствена изостаналост и 5 дома за пълнолетни лица с психични разстройства), като от тях ще бъдат изведени 786 потребители. \n                    \n                    \n                \r\n                \r\n                \r\n                \r\nКъде ще отидат тези хора и как държавата ще се погрижи за тях, остава да разберем.\n\r\nТемата коментира специалиста по психиатрия Акад. Проф. Д-р Дроздстой Стоянов в предаването \"Директно\" по .\n\r\n ", "date": "2019.08.09", "title": "Закриват домовете за хора с умствена изостаналост"}
{"url": "https://www.dnes.bg/obshtestvo/2019/08/09/revmatichnite-zaboliavaniia-nevidimoto-uvrejdane.419214", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Хората с ревматични заболявания понякога губят години в коридорите на здравеопазването. Опитът да се бориш със собственото ти тяло, за да можеш да живееш.\n\r\nДа живееш като човек, по човешки. Никак не е лесно, но не е и невъзможно. Човекът и човешкото са едновременно в духа и тялото. Но при наличие на хронична физическа болка и хронична болест, много повече са преди всичко в ума, духа и душевността му, отколкото в тялото му.\n\r\nЗатова обществото трябва да научи какво представляват ревматичните заболявания, какви проблеми пораждат и какви са възможностите за лечението им. Ревматичните заболявания поразяват много хора в активна възраст и затова са социалнозначими.\n                    \n                    \n                \r\n                \r\n                \r\n                \r\nСтава дума за заболяванията ревматоиден артрит и други форми на артрита, болест на Бехтерев, синдром на Сьогрен, склеродермия, лупус, фибромиалгия.\n\r\nТемата коментираха Боряна Ботева и Марияна Стоичкова, които имат ревматични заболявания, в  предаването \"Директно\" по.\r\n ", "date": "2019.08.09", "title": "Ревматичните заболявания - невидимото увреждане"}
{"url": "https://www.dnes.bg/obshtestvo/2019/08/09/raste-doverieto-v-ikonomikata-no-samo-na-tezi-v-gradovete.419167", "text": "Общата оценка на потребителите за развитието на икономическата ситуация в страната през последните дванадесет месеца леко се подобрява, като балансовият показател се увеличава с 2,6 пункта. Това показват данни на Националния статистически институт (НСИ), публикувани днес. Прогнозите на хората за следващата година също са по-благоприятни в сравнение с предходното наблюдение, съобщава \n\r\nКонкретно за юли 2019 г. общият показател на доверие на потребителите нараства с 0,8 пункта спрямо нивото си отпреди три месеца, което се дължи изцяло на повишеното доверие сред градското население, уточняват от НСИ.\n                    \n                    \n                \r\n                \r\n                \r\n                \r\nПо отношение на финансовото състояние на домакинствата и оценките, и очакванията на населението в градовете леко се подобряват, докато мненията на живеещите в селата са малко по-негативни.\n\r\nПреобладаващата част от потребителите считат, че през последните дванадесет месеца има леко покачване на потребителските цени, като инфлационните им очаквания се запазват и за следващите дванадесет месеца.\n\r\nОтносно безработицата в страната прогнозите са, че ще има известно съкращаване на персонал през следващите дванадесет месеца, като според населението в селата то ще бъде с по-бърз темп.\n\r\nПрез юли по-голямата част от потребителите продължават да оценяват икономическата ситуация в страната като неблагоприятна за спестяване, въпреки че техният относителен дял намалява в сравнение с три месеца по-рано, става ясно още от данните.\n\r\nПоследната анкета обаче регистрира малко по-позитивна нагласа в намеренията на градското население по отношение на извършването на разходи за покупка на предмети за дълготрайна употреба и за „покупка или построяване на жилище (вила)“ през следващите дванадесет месеца.\r\n\n\r\n\r\n ", "date": "2019.08.09", "title": "Расте доверието в икономиката, но само на тези в градовете"}
{"url": "https://www.dnes.bg/crime/2019/08/09/samoubiec-se-hvyrli-ot-asparuhoviia-most-vyv-varna.419194", "text": "Мъж намери смъртта си, след като скочи от Аспаруховия мост във Варна.\n\r\nСигнал на телефон 112 е подаден малко преди 11 часа от свидетели, пътували в преминаващи по моста автомобили. На мястото веднага са изпратени спасителни екипи. Тялото е извадено от водата, но мъжът бил мъртъв. Самоличността на мъжа все още не е установена.\n\r\n\"Засега знаем, че няма данни за престъпление, мъжът е скочил сам. По случая е образувано досъдебно производство и се разследват причините\", каза за \"\" говорителят на варненската полиция Ивана Милева.\n\r\nПриблизително по същото време сърфисти от сърфучилището край Кабакум спасиха два човешки живота. \n                    \n                    \n                \r\n                \r\n                \r\n                \r\nСпасителите на плажа видели, че момче започнало да се дави и скочили в морето да го вадят, но те също имали затруднения.\n\r\nЕдин от сърфистите влязъл с дъската си във водата и помогнал на брега да бъде извадено момчето и още един човек, скочил също да помага. \n\r\nДвамата са откарани с линейка в УМБАЛ \"Св. Марина\" неконтактни.\r\n ", "date": "2019.08.09", "title": "Самоубиец се хвърли от Аспаруховия мост във Варна"}
{"url": "https://www.dnes.bg/index/2019/08/09/zaradi-masovite-ubiistva-nujen-e-debat-za-fashizma-bez-uvyrtaniia.418594", "text": "Малко преди стрелбата в Ел Пасо, Тексас на платформата 8chan се появява послание на лице, което се идентифицира с нападателя. В текста от четири страници той насърчава своите \"братя\" да разпространяват надлъж и шир това съдържание, пише \"Ню Йорк таймс\".\n\r\nСпоред вестника платформата за споделяне на съобщения 8chan се е превърнала през последните месеци в надежден източник за войнствените екстремисти. \n\r\nПоне две от трите масови убийства праз тази година - в джамията в Крайстчърч, Нова Зеландия и в синагогата в Поуей, Калифорния, бяха обявени предварително на този уебсайт със съпътстващи расистки призиви.\r\nПлатформата, замислена като утопия в свободата на печата, вече е мегафон за масовите стрелци-убийци и място за вербуване на войнствени бели националисти, констатира нюйоркското издание.\n\n\n\r\r\n                \r\n                \r\n                Вчера критици характеризираха уебсайта като живителна среда за насилието и настояваха доставчиците да го закрият. Един от тези провайдъри - фирмата за киберсигурност \"Cloudflare\" - каза, че от снощи е престанала да сътрудничи с 8chan. Основателят на платформата, който от миналата година е спрял контактите си със сегашния собственик, прикани тя да бъде затворена, преди да доведе до ново насилие. Но от компанията \"Tucows\", която контролира домейна на регистрацията на 8chan, казаха, че засега нямат намерение да спрат услугата, а само обсъждат въпроса, съобщи \"Ню Йорк таймс“, цитиран от БТА.\n\r\nСлед кръвопролитията в Крайстчърч и Ел Пасо е необходима откровена дискусия - без евфемизми и увъртания - за фашизма и за това как той действа, заявява коментатор на лондонския \"Гардиън\". В посланието си нападателят от търговския център \"Уолмарт\" в Тексас е подчертал, че \"подкрепя стрелеца от Крайстчърч и неговия манифест\", пише \"Гардиън\".\n\r\nАвторът на статията се пита какво би подтикнало някого да имитира клането от Крайстчърч, извършено от самоопределил се като фашист, избил хладнокръвно 51 души. И посочва, че отговорът на този въпрос трябва да се търси в историческата еволюция на фашизма през 21-ия век. Според него сегашната война срещу терора е \"нормализирала\" антиислямската реторика, следвайки приблизително традициите на антисемитизма.\n\r\nВсе пак в англоезичния свят носителите на новия тип расизъм не са назовавани фашисти, а десни популисти. Новото поколение политици, партии и медийни представители, отстояващи открито ксенофобията и ислямофобията, продължава вестникът, в повечето случаи се въздържат от културата на насилие, присъща на фашистите. Те осъждат \"елита\", който подкрепя миграцията, но не призовават към изтребване на този елит, нито за създаване на военизирани формации за физически атаки срещу \"предателите\".\n\r\n\"Гардиън\" констатира, че днес фашизмът се разраства по-скоро онлайн, отколкото в реалния свят. На платформи като \"4chan\" (а по-късно и на 8chan) неонацисти и бели супремасисти намират публика. Тази \"трол култура онлайн\" позволяла възхвалите за Хитлер, газовите камери и ескадроните на смъртта да циркулират масово под формата на груб хумор, пише вестникът и подчертава, че избирането на Доналд Тръмп е накарало някои фашисти да преминат от онлайн пропаганда към действия в реалния свят.\n\r\nГерманският \"Хановерише алгемайне\", цитиран от ДПА, също заявява, че двете масови убийства в САЩ в рамките на 24 часа до голяма степен се дължат на поведението на Тръмп. В редакционна статия вестникът посочва, че атаките на Тръмп срещу цветнокожите неамериканци в Конгреса и неговите \"дехуманизиращи\" квалификации за черните и латиносите \"насърчават белите супремасисти\". Според изданието Тръмп не е само пропагандатор на супремасистите, а е най-могъщият сред тях.\n\r\nДруг германски вестник - \"Велт\" - привлича вниманието към \"очевидния факт\", че в САЩ отдавна е налице \"отровен\" политически климат. \"Вътрешният тероризъм придобива все по-ясни очертания и бива прокарван от от расистка идеология. Даже президентът на Съединените щати допринася за климата на страх и маргинализация\", заключава изданието, цитирано от ДПА.\r\n ", "date": "2019.08.09", "title": "Заради масовите убийства: Нужен е дебат за фашизма без увъртания"}
{"url": "https://www.dnes.bg/rusia/2019/08/09/sled-20-godini-na-vlast-i-putin-se-izhabi-kato-lider.419216", "text": "\"Вижда се краят на мандата, но това не означава, че няма да има промяна, тъй като отдавана се търси конституционно решение, което да му позволи след два мандата да управлява трети, или да му се удължи мандата. Възможно е да си смени ролята с тази на Медведев, както било в периода 2008 г. - 2012 г.\", така политологът Георги Киряков коментира в \"\" двайсетте години управление на руския президент Владимир Путин. \n\n\r\nСпоред него Путин вече е доста изхабен като политически лидер, няма идеи как да се справя с определени проблеми, които връхлитат страната. Постоянно се мъчил да концентрира все повече власт в ръцете си, като държал на кръговете, които са го подкрепяли през годините с ласкателства и всякакви форми на влияния върху личността.\n                    \n                    \n                \r\n                \r\n                \r\n                \r\n\"За огромно негово съжаление цялата икономкика на Русия разчита на износа на суровини, особено на петрол и газ. При ниски цени на тези суровини винаги възникват сериозни икономически сътресения вътре в страната. Тя все още не е готова да генерира БВП, който да позволи на гражданите да се успокоят, да започне да генерира такова богатство, че да не се вглеждат в това, което се случва във власта\", коментира политологът.\n\r\nКиряков коментира още приятелите и враговете на руския президент. Към днешна дата той посочи турския колега на Путин - Ердоган и председателя на Китай Си Дзинпин.\n\r\n\"Враг в момента му е великобританското правителство и Великобритания като държава, заради това, че тя не се примири с опита за убийство на Сергей Скрипал на британска територия\", каза той пред Bulgaria ON AIR.\n\r\n\n\r\n ", "date": "2019.08.09", "title": "След 20 години на власт и Путин се изхаби като лидер"}
{"url": "https://www.dnes.bg/index/2019/08/09/gurbanguli-berdimuhamedov-kompozitor-ezdach-prezident.419046", "text": "Туркменистан си е спечелил прозвището \"Северна Корея\" на Централна Азия. Държавата е затворена, лидерът е един и същи от разпада на Съветския Съюз. \n\r\nГурбангули Бердимухамедов държи властта със строг захват. Последният месец обаче 62-годишният тоталитарен лидер изчезна за няколко седмици от публичното полезренеи. \n\r\nТова предизвика редица спекулации в страната, че президентът е починал. Малко познат анализатор дори потвърди пред руски медии, че наистина Бердимухамедов е починал, като се позова на \"туркменистански бизнесмени с познати в службите за сигурност\", предаде Франс прес. \n\r\nПосолството на централноазиатската страна в Русия обаче отрече тези твърдения като \"пълна лъжа\". \r\n                \r\n                \r\n                \r\nБердимухамедов, който често е \"звездата\" в продукции на националните медии, се появи отново в телевизионен репортаж, в който разглежда снимки на убежища, направени от стари автобуси. \n\r\n\r\nВ неделя пък държавната телевизия излъчи още подробности за последните занимания на лидера на Туркменистан. \n\r\nВ пространствен, 25-минутен репортаж, Бердимухамедов язди коне, композира музика, играе боулинг, и разбира се отбелязва десетка, докато съотборниците му го аплодират. \n\r\nТой също така кара състезателна кола през пустинята Каракум и дори посещава кратера Дервезе.\r\n\r\n \r\nДервезе има интересна история - през 1971 г. съветски геолози, търсещи газови находища, се натъкнали на кратера. Под тежестта на техниката, с която сондирали, земята се срутила. Газовите изпарения обаче били много отровни и никой не смеел да влезе вътре, затова прибегнали до малък трик, с който да се обезопаси кратера. \n\r\nГеолозите го запалили, смятайки, че така по-бързо ще изгорят намерената вътре газ. \n\r\nНеочаквано дори и за тях обаче, огънят не спрял. Кратерът гори и до днес и е познат с името \"Вратите на Ада\". \n\r\nА кой се осмелява да кара край Вратите на Ада? Самият Гурбангули Бердимухамедов.", "date": "2019.08.09", "title": "Гурбангули Бердимухамедов: Композитор, ездач... Президент!"}
{"url": "https://www.dnes.bg/crime/2019/08/09/spipaha-shofior-s-2-8-promila-karal-pokrai-kat-sofiia.419148", "text": "Арестуваха шофьор, който карал след употреба на алкохол в София посред бял ден, съобщиха от пресслужбата прокуратурата. \r\n\r\n45-годишният Д. Буров е бил хванат на 7 август по обяд да шофира в района на КАТ София с 2,8 промила алкохол в кръвта.\r\n\r\nПредвид високата обществена опасност на деянието и дееца, наблюдаващият прокурор е постановил задържане на обвиняемия за срок до 72 часа, като е разпоредено привеждането му в сградата на СРС на 10.08.2019 г. – за разглеждане на искане за вземане спрямо него на мярка за неотклонение „Задържане под стража“.\r\n\r\nНарушителят е неколкократно осъждан за същото деяние.", "date": "2019.08.09", "title": "Спипаха шофьор с 2,8 промила, карал покрай КАТ София"}
{"url": "https://www.dnes.bg/index/2019/08/09/izmamnica-prashta-turisti-v-nesyshtestvuvashti-hoteli-po-moreto-vzema-im-kaparo.419144", "text": "Жена, издирвана от полицията, завлича туристи с фалшиви почивки на морето. Тя събира пари и праща хората на несъществуващи адреси.\n\r\nЕлка Николова се издирва от софийската, пернишката и варненската полиция. Тя обещавала на клиентите си нощувки в апартаменти и хотели по цялото Южно Черноморие. Вземала половината пари, след което изчезвала. Хората обаче разбирали чак на място, че са излъгани. Жената е разследвана и за много други измами. Има и присъди.\r\nЕдна от жертвите на измамата разказа своята история пред Нова телевизия: \"Видях обява в интернет. Офертата беше хубава и реших за звънна. Николова предлагаше къща за гости \"Елена” в Ахтопол. Цената беше 100 лева на ден за четиричленно семейство. Каза, че вилата се намирала на морето.\"\r\r\n                \r\n                \r\n                След 6 дни уговорки по телефона, измамничката убеждава да й бъде изпратена част от сумата.\r\n\"Преведох 289 лв., което е 50% от цената на 6-дневната ни почивка. Стигнахме до указаното място в Ахтопол, но там се оказа, че няма сграда, няма никой. На улица \"Вита 10” няма нищо. Има една гола поляна”, разказва измамената, която пожела да остане анонмна.\r\nПитала в най-близкия магазин за адреса. Там й казали, че е десетата, която търси къща на това място.\n\r\n\"Жената има много фалшиви профили във Facebook. Представя се за Елка Николова или Елена Николова. Снимките, които показва, са откраднати от различни хотели”, сподели още жертвата на схемата.\n\r\nСемейство  Георгиеви от Пловдив също са завлечени с пари от Елка Николова. В началото на август отиват с децата си в Ахтопол и се натъкват на същата гола поляна.\n\r\n\"Преведохме половината от сумата, която възлизаше на 562 лв. Обясних й, че сме с малки деца и за първи път тръгвам така \"на сляпо”. Тя каза, че няма проблем. В момента, в който пристигнахме, всичко се оказа фалш. Хората ни казаха, че такава жена, такава улица изобщо няма”, разказва Георгиев.\n\r\nМнимата собственичка Елка Николова се оказва стара познайница на полицията. Осъждана е и срещу нея има десетки досъдебни производства - за измами с почивки, кредити, внос на коли.", "date": "2019.08.09", "title": "Измамница праща туристи в несъществуващи хотели по морето, взема им капаро"}
{"url": "https://www.dnes.bg/stranata/2019/08/09/dete-padna-v-shahta-izvyn-opasnost-e.419131", "text": "9-годишно дете е с комоцио след падане в необезопасена шахта дълбока над метър и половина, съобщават от ОДМВР в Търговище, цитирани от \"Фокус\". \r\n\r\nВчера около 04.00 часа в районното полицейско управление в града е получен сигнал за това, че ден по-рано около 21.00 часа в двора към салон за тържества в Омуртаг при детска игра момчето е паднало в необезопасена бетонна шахта. \r\n\r\nВ резултат на падането детето е прието в болницата в Търговище, където лекарите установили, че има комоцио и три счупени предни зъба, но е без опасност за живота. \r\n\r\nПо случая е образувано досъдебно производство по член 133 от Наказателния кодекс - \"който причини другиму по непредпазливост тежка или средна телесна повреда, се наказва с лишаване от свобода до една година или с пробация\".", "date": "2019.08.09", "title": "Дете падна в шахта, извън опасност е"}
{"url": "https://www.dnes.bg/stranata/2019/08/09/jylt-kod-za-goreshtini-v-13-oblasti-v-stranata.419126", "text": "Жълт код за високи температури е в сила за 13 области на страната. Това сочи справка на сайта на НИМХ. \r\n\r\nПредупреждението важи за областите Видин, Монтана, Враца, Плевен, Ловеч, Габрово, Велико Търново, Русе, Пловдив, Стара Загора, Сливен, Ямбол, Хасково. \r\n\r\nВ тези райони времето ще бъде горещо с максимални температури около 35-37 градуса. \r\n\r\nВъзможни са здравословни проблеми за чувствителни и болни хора, възрастни и деца.", "date": "2019.08.09", "title": "Жълт код за горещини в 13 области в страната"}
{"url": "https://www.dnes.bg/index/2019/08/09/napast-zaradi-airbnb-haziai-izhvyrliat-mestni-jiteli-ot-domovete-im.419129", "text": "В началото на своето създаване Airbnb помагаше на хората да отдават свободните си стаи на туристи и да печелят някое допълнително евро. Днес, бизнесът с отдаване на имоти на почиващи е напреднал толкова, че цели апартаменти биват купувани и отдавани под наем, но не дългосрочно, а отново на туристи. Оказва се, че това гони местните жители от градовете, а около 10 туристически града са се обърнали към Европейския съюз за помощ.\r\nХулио си купува 9 апартамента във Валенсия, които отдава през Airbnb. Пред BBC той признава, че печели повече пари давайки ги на туристи, отколкото на хора, които искат да живеят под наем. Хулио е един от многото, които са превърнали Airbnb в своя професия.\r\r\n                \r\n                \r\n                „Радваме се на този бизнес, защото реновираме апартаменти и помагаме на туризма в града“, казва той пред BBC.\r\n\r\nХесус и Мигел живеят в малко жилище във Валенсия. Хесус е художник, който използва мястото като свое студио. Но скоро апартаментът вече няма да е техен дом. Те живеят там под наем, а старият собственик на мястото го е продал на предприемач, който ще го превърне в поредното Airbnb. Всъщност, той не просто е купил апартамента на Хесус и Мигел, а цялата сграда, която ще превърне в нещо подобно на хотел.\r\n„Буквално ни изхвърлят от дома ни. Тук съм живял 14 години. Чувствам се така, все едно откъсват част от мен“, споделя Хесус. Той и Мигел имат само 20 дни да напуснат апартамента.\r\n„Къде ще отидем? Ще трябва да напусна Валенсия, да съм далеч от корените си“, жалва се той.\r\nПрез последните години броят на местата, които се отдават под наем на туристи се увеличава със светкавични темпове. Един на всеки осем апартамента в даден квартал вече се е превърнал в Airbnb.\r\n“Как да се разхождам по улиците и да виждам само натрапници, които се разхождат по тях? Един ден едни хора ще живеят тук, следващата седмица – други. А това тук беше моя дом“, казва Хесус.\r\nЗапитан дали са му нужни 9 Airbnb-та и не може ли да отдава някой от апартаментите на местни граждани, Хулио категорично отговаря: „Възможно е, но това не е бизнесът, в който съм. Airbnb ти дава свободата, че имотът винаги е на разположение, ако ти трябва за нещо, ако искаш да го продадеш, ако искаш самият ти да отседнеш в него.“\r\nВ някои градове цели квартали са вече част от Airbnb, принуждавайки местните да напускат насила домовете си. \r\n„Харесва ми контакта с различни култури, духът, който туристите придават на града“, казва Хулио.\r\n„Туризмът е добър за икономиката, но не този тип туризъм. Това не е Валенсия. Сега прилича повече на снимачна площадка\", възмущава се Хесус.", "date": "2019.08.09", "title": "Напаст: Заради Airbnb – хазяи изхвърлят местни жители от домовете им "}
{"url": "https://www.dnes.bg/balkani/2019/08/09/cherna-gora-zabraniava-pusheneto-v-zakriti-pomeshteniia.419133", "text": "Нов закон за ограничаване на пушенето в Черна гора влиза в сила от 14 август, съобщи държавната телевизия РТЦГ.\r\n\r\nЗаконът, който забранява пушенето в закрити помещения освен в казината бе приет от парламента на 31 юли.\r\n\r\nНовият закон не разрешава пушене в помещение, в което се консумират храни и напитки. Изключение правят казината, които обаче се задължават да инсталират апарати за вентилация и пречистване на въздуха и да плащат определени такси, пише БТА.\r\n\r\nМинистърът на здравеопазването Кенан Храпович съобщи по-рано, че в Черна гора всяка година от рак на белите дробове се разболяват около 400 души, а лечението на един пациент по данни от 2015 г. струва около 70 000 евро.", "date": "2019.08.09", "title": "Черна гора забранява пушенето в закрити помещения "}
{"url": "https://www.dnes.bg/politika/2019/08/09/cik-globi-i-djambazki-s-dva-bona-zaradi-sluchaia-kuklen.419150", "text": "Централната избирателна комисия (ЦИК) наложи глоба от 2 хил. лева на Ангел Джамбазки, че в качеството си на кандидат за член на Европейския парламент от ВМРО-БНД е нарушил разпоредби на Изборния кодекс, предава БНР. \n\r\nВ решението на ЦИК се посочва, че според Изборния кодекс се забранява използването на материали, които накърняват добрите нрави, а че Джамбазки ги е накърнил, сравнявайки реакцията на българската полиция, в случая в град Куклен, с брюкселската полиция при овладяване на улични безредици - в случая за отблъскване на терористично нападение с използване на огнестрелно оръжие.\n\n\n\n\r\nПрипомняме, че през април тази година в градчето Куклен в Южна България избухна скандал заради забележка за силна музика, отправена към компания от пияни роми. Хора от съседните къщи подали сигнал в полицията, а пристигналият екип беше нападнат от групата мъже с камъни. \n                    \n                    \n                \r\n                \r\n                \r\n                \r\nТогава след среща на ВМРО със синдикалната организация на българските полицейски синдикати, Ангел Джамбазки твърди, че българските власти трябва да реагират като белгийските и да използват оръжие. Репликата е заснета от национална медия и е излъчена в репортаж. \n\r\nВ телевизионен репортаж е отразена среща на кандидатите за членове на Европейския парламент с ръководството на МВР и той е излъчен.\n\r\nДен по-рано ЦИК глоби и лидера на ВМРО и министър на отбраната Красимир Каракачанов, също с 2 хил. лева, затова, че е извършил нарушение на забраната за използване на националното знаме в агитационни материали.\n\r\nВ ЦИК са постъпили възражения - както от Джамбазки, така и от Каракачанов, но и в двата случая административно-наказващият орган намира, че не са налице предпоставки за приемане на случаите за маловажни, неправилни и незаконосъобразни.\n\r\nРешението подлежи на обжалване пред Софийски районен съд, чрез Централната избирателна комисия, в седемдневен срок от връчването му.", "date": "2019.08.09", "title": "ЦИК глоби и Джамбазки с два бона заради случая \"Куклен\""}
{"url": "https://www.dnes.bg/akoshtete-vqrvaite/2019/08/09/deva-bliznaci-5-zodii-koito-se-smeiat-na-shegite-si.419143", "text": " Тези зодиакални знаци се смеят на собствените си шеги и осъзнават, че са забавни. Те имат самочувствие, обичат да развеселяват околните и да разсмиват - и тях, и себе си. Измислят оригинални майтапи. Вижте кои са те.\r\n\r\n \r\nДевите знаят, че имат блестящ ум, че са талантливи, интелигентни и умеят да се шегуват с вкус. Отправят страхотни сакракстични забалежки, остроумни са и много хора завиждат на хумора им. Оценяват сами това колко са умни, как си служат с хумора и се смеят на майтапите си.\r\n \r\n\r\n \r\nМного ги бива в общуването, отлични комуникатори са. Те са и забавни, и освободени, затова знаят, че шегите им винаги са на ниво и сами се смеят на тях. Да разказват смешни истории и да се шегуват е техен талант. И не го правят нарочно, идва им отвътре. Впечатляват публиката.\r\n \r\n", "date": "2019.08.09", "title": "Дева, Близнаци... 5 зодии, които се смеят на шегите си"}
{"url": "https://www.dnes.bg/balkani/2019/08/09/erdogan-zatiaga-politikata-za-bejancite-sled-kraha-v-istanbul.419128", "text": "Политиката спрямо бежанците в Турция се промени след идването на власт на новия кмет на Истанбул Екрем Имамоглу. На територията на града има около 2 млн. чужденци, от които 0,5 млн. са нелегално пребиваващи, а сирийците са около 1,2 млн. Появиха се сирийски гета. Всичко това започна да създава много силни търкания, което наложи желанието на новите власти те да бъдат изтласкани. Това каза , , в ефира на .\r\n„Правителството се състезава с кмета на Истанбул кой да бъде по-сериозен със сирийските бежанци“.\r\n                    \n                    \n                \r\n                \r\n                \r\n                Според Чуков зад желанието на турския президент Реджеп Ердоган за създаването на зона на сигурност в северна Сирия с американско участие прозират усилията му да се справи с бежанците преди следващите президентски избори през 2023 г.\r\nАмериканската външна политика по отношение на Сирия има различни институции и различни отношения, коментира анализаторът.\r\n„Американското посолство в Анкара твърди, че има споразумение за създаването на такава зона за сигурност от сряда, докато Пентагонът продължава да мълчи“.\r\nСпоред Чуков постигането на подобно споразумение би било много трудно. Той отбеляза, че Съвместната декларация между Анкара и Вашингтон предвижда създаването на Център за съвместни операции между Турция и САЩ, коридор на мира и място, от което ще се върнат сирийските бежанци.\r\n„Кюрдите си представят, че на сирийските бежанци ще им бъде даден достъп до място, което се управлява от сирийското правителство“.\r\nСирийският лидер Башар Асад и Русия обаче тотално отричат и отхвърлят възможността, подчерта гостът. \r\n. ", "date": "2019.08.09", "title": "Ердоган затяга политиката за бежанците след краха в Истанбул "}
{"url": "https://www.dnes.bg/sofia/2019/08/09/sofiia-s-gotovnost-za-izgrajdaneto-na-zeleno-okolovrystno.419152", "text": "Финализираме разговорите с министъра на транспорта и, съобщи столичният кмет Йорданка Фандъкова във Facebook.\r\nИдеята за \"Зелено околовръстно\" в София е на архитектите Светослав Александров и Християна Василева. То ще свързва всички паркове в столицата и ще е дълго 32 км. За целта изоставени ЖП линии ще бъдат превърнати в зелени връзки между всички паркове в София.\r\nПървият етап ще включва през съществуващата естакада на бул. „Шипченски проход“ до Висшето транспортно училищe.\r\n                    \n                    \n                \r\n                \r\n                \r\n                „Разглеждаме и предложението за развитие на зеленото трасе – линеен парк с велоалея – и по бул. „Т. Каблешков“ – по река Владайска – до стадион „Септември“, където да се използва ж.п. трасето по бул. „Вардар“, допълни Фандъкова.\r\n.\r\n„Идеята ни е неизползваемите индустриални линии да бъдат запазени първо като резервно трасе за ТЕЦ, да могат да се използват, но да може да се кара велосипед, да има възможност за разходка пеша и по тези релси си. Мислехме, че може да има нещо като атракция - човек да си наеме велосипед, който да е закачен на релсите”, споделя Християна Василева пред bTV.", "date": "2019.08.09", "title": "София с готовност за изграждането на \"Зелено околовръстно\""}
{"url": "https://www.dnes.bg/zvezdi/2019/08/09/guinet-sybrala-kris-martin-i-dakota.419145", "text": "Гуинет Полтроу подтикнала Крис Мартин и Дакота Джонсън да се съберат и да дадат още един шанс на връзката си. \r\nГуинет беше женена за фронтмена на Coldplay и двамата имат 2 деца - дъщеря Епъл на 15 г. и син Моузес на 12 г.\r\n\"Гуинет е тази, която ги накара да се съберат. Тя е щастлива, когато Крис е щастлив, тя иска най-доброто за него\", казал е източник на списание \"Us Weekly\".\r\n \r\nДакота и Крис Мартин бяха заедно около 20 месеца, но се оказа, че са се разделили през юни тази година. Сега двамата са били забелязани заедно на събития и явно отново са заедно.\r\nОказва се, че Полтроу много харесва гаджето на бившия си съпруг и двете често провеждат интересни разговори.\r\n \r\n", "date": "2019.08.09", "title": "Гуинет събрала Крис Мартин и Дакота"}
{"url": "https://www.dnes.bg/stranata/2019/08/09/pyrvi-sluchai-na-afrikanska-chuma-v-shumenska-oblast.419138", "text": "Първи случай на заболяването Африканска чума при свинете е установен в Шуменска област, съобщават от Българската агенция по безопасност на храните на сайта си в интернет.\n\n\r\n, е потвърдена като положителна за вируса от Националната референтна лаборатория в Националния диагностичен научноизследователски ветеринарномедицински институт в София.\r\nОбластната епизоотична комисия съобщи на вчерашното заседание в Шумен, че дотогава не е констатиран случай на АЧС в региона.\r\nОт БАБХ апелират обществото да бъде съпричастно и отговорно към сериозната епизоотична ситуация и ", "date": "2019.08.09", "title": "Първи случай на африканска чума в Шуменска област"}
{"url": "https://www.dnes.bg/notifikacii/2019/08/09/albanskata-mafiia-probvala-da-prekara-kokain-s-podvodnica.419130", "text": "Албанската мафия се е опитала да използва базата Порто Палермо на южното албанско крайбрежие за контрабанда на кокаин от Южна Америка в Албания с подводница, съобщава македонският в. \"Слободен печат\".\n\r\nТази \"бомба\", както се изразяват албанските медии, бе съобщена в емисията \"Наркотици\" на италианската телевизия РАИ 3.\n\r\nТелевизията изтъкна, че албанската мафия сега се занимава не само с търговия с канабис, а и със силни наркотици като кокаина, който доставя от Колумбия в Албания.\n\r\nИталианският прокурор в Албания Франческо Мандои заяви, че съвместно разследване с италианските власти е довело до залавянето на 14 тона кокаин, набавен във Венецуела, който трябвало да се транспортира до базата Порто Палермо в Албания с подводница.\r\n                \r\n                \r\n                \r\nВ същата емисия прокурорът от италианския отдел за борба с мафията Никола Гратери твърди, че една трета от територията на Албания е засадена с канабис и само в една операция във водите край Отранто са били заловени 9 тона канабис.\n\r\nСпоред него албанските престъпни групи са станали много по-мощни и дори предвижда, че \"албанската мафия е мафията на бъдещето\".\n\r\n\"Престъпните групи /в Албания/ са толкова мощни, че със своите пари влияят на правосъдната система, а и на целия европейски пазар на кокаин\", твърди Гратери.\n\r\nНякои чуждестранни медии определят Албания като \"наркодържава\" в Европа, отбелязва \"Слободен печат\", цитиран от БТА.\n\r\n ", "date": "2019.08.09", "title": "Албанската мафия пробвала да прекара кокаин с подводница"}
{"url": "https://www.dnes.bg/health/2019/08/09/pyrvi-sluchai-na-zapadnonilska-treska-u-nas.419153", "text": ", потвърди директорът на Националния център по заразни и паразитни болести проф. д-р Тодор Кантаджиев.\n\n\r\nЗаболяването е потвърдено при 60-годишна жена от Монтана. Тя е имала неврологични усложнения. Състоянието на жената вече е добро, допълни проф. Кантарджиев.\r\nПо думите му .\r\nА междувременно случаите в съседна Гърция се увеличават, съобщи bTV.\r\nЗападнонилската треска се предава на човека предимно чрез ухапвания от комари.\r\n ", "date": "2019.08.09", "title": "Първи случай на западнонилска треска у нас"}
{"url": "https://www.dnes.bg/obshtestvo/2019/08/09/da-izlezesh-ot-zonata-na-komfort-27-kursanti-polojiha-kletva-vyv-vvmu.419100", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        27 курсанти участваха в едномесечен курс по начална военна подготовка във Варна. След успешното му изкарване, 15 мъже и 12  жени положиха военна клетва на тържествен ритуал в двора на Висшето военноморско училище.\n\r\nСред курсистите е 21-годишният Мартин Русинов от Монтана. Той работи като брокер на недвижими имоти. Сега е сред отличниците в курса по военна подготовка. \n\r\n\"Аз го направих, защото ми харесва усещането, а след това със сигурност е в плюс. Може би стрелянето с автомат е най-интересната част\", разказва младежът. \n\r\nОтличничка е и 21-годишната софиянка Борислава Накарска. Тя е трети курс в специалността \"Национална сигурност\".\r\n                    \n                    \n                \r\n                \r\n                \r\n                Близките в началото бяха озадачени от решението, но ми се радваха, че искам да направя нещо по-сериозно, да изляза от зоната на комфорт, разказа тя пред \n\r\nКурсистите са изучавали военния устав, опазване на хората и околната среда в условията на ядрена, химична и биологична защита, евакуационни дейности. Участниците в обучението влизат в резерва на армията. \n\r\nСред преминалите курса има домакини, учители, студенти и спортисти. Всички те са обединени от едно желание - да служат на родината.\r\n ", "date": "2019.08.09", "title": "Да излезеш от зоната на комфорт: 27 курсанти положиха клетва във ВВМУ"}
{"url": "https://www.dnes.bg/world/2019/08/09/vzrivove-i-pojari-v-sklad-za-boepripasi-v-turciia.419107", "text": "Серия експлозии разтърсиха депо за боеприпаси в турския окръг Хатай близо до сирийската граница рано тази сутрин и съседните домове бяха евакуирани, но няма съобщения за пострадали, предаде турската частна телевизия НТВ.\n\r\nПричината за взривовете, избухнали около 3.30 ч. (0.30 ч. по Гринуич) в района на град Рейханлъ, не е известна засега.\r\n    \r\nРайонът е отцепен, а на мястото са изпратени пожарни, полицейски и медицински екипи. \n\r\nДепото се намира в близост до футболен стадион, в северната част на град Рейханлъ, на границата със Сирия, пише БТА.\r\n     \r\nПо първоначални сведения няма загинали или ранени хора при взривовете, но на някои места в склада за муниции е избухнал пожар. Изпочупени са прозорците на околни къщи, а осколки са се забили в стените на някои от тях.\r\n     \r\nЗаради експлозиите е било отцепено движението по магистралата между градовете Рейханлъ и Къръкхан, затворени са и вътрешни пътища в града.\r\n ", "date": "2019.08.09", "title": "Взривове и пожари в склад за боеприпаси в Турция"}
{"url": "https://www.dnes.bg/stranata/2019/08/09/4-godishno-se-kachi-v-kola-podkara-ia-i-blysna-jena.419155", "text": "Дете подкара кола и блъсна жена, съобщиха от полицията, цитирани от Дарик. \r\n\r\nОколо 10.53 часа днес е получен сигнал за инцидент в село Вълкосел, Община Сатовча. \r\n\r\nСпоред първоначалната информация, непълнолетен и неправоспособен водач на лек автомобил е паркирал без да заключи колата в центъра на селото. \r\n\r\nДокато младежът е бил извън колата, в нея се е качило дете, освободило ръчната спирачка, автомобилът е потеглил и е блъснал 44-годишна жена.\r\n\r\nПострадалата е със счупен крак. Работата по изясняване на всички факти и обстоятелства по случая продължава.", "date": "2019.08.09", "title": "4-годишно се качи в кола, подкара я и блъсна жена"}
{"url": "https://www.dnes.bg/football/2019/08/09/neimar-e-nevinen-ne-e-iznasilil-modela-mendes-de-souza.419134", "text": "Съдът официално затвори случая на Неймар поради липса на доказатерства. Футболистът бе обвинен през лятото, че е изнасилил модела  Н. Т. Мендес де Соуза, но нейните версии постоянно се променяха, а улики за случилото се липсваха.\r\nСпоред един от прокурорите по делото, манекенката, която обвини Неймар в изнасилване, така и не представила доказателства за инцидента. \"В случая имаме неговата дума срещу нейната и нищо повече\", се казва в изявление.\r\nПолицията беше спряла разследването още в края на юли поради липса на доказателства, съобщават от БНР.\r\n\r\nНеймар  отхвърли категорично обвиненията, отправени към него. Нападателят на  ПСЖ бе набеден, че през май месец в парижки хотел е изнасилил своята  сънародничка и скандалът бързо се разрасна.\r\n\r\nВ последствие обаче  нищо от твърденията на Мендес де Соуза не успя да се докаже в съда и в  крайна сметка Неймар ще излезе чист от тази случка.\r\n \r\n \r\n \r\n\r\n\r\n\r\n ", "date": "2019.08.09", "title": "Неймар е невинен – не е изнасилил модела Мендес де Соуза"}
{"url": "https://www.dnes.bg/snimka-na-denia/2019/08/09/petyk-idva-sys-slynce-i-jega-no-ot-zapad-se-zadavat-oblaci.419089", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВремето днес ще бъде предимно слънчево, но от запад към изток ще се появяват временно увеличения на облачносттта. \n\r\nНа някои места в западната половина от страната е възможно да превали краткотрайно, предупреждава дежурния синоптик от НИМХ. \n\r\nЩе духа до умерен северозападен, в Източна България – югоизточен вятър. Горещо време с максимални температури между 32° и 37°.\n\r\nНад Черноморието ще бъде слънчево, привечер ще има временни увеличения на облачността, но без валежи. Ще духа до умерен вятър от изток-югоизток. Максималните температури по крайбрежието ще са между 26°-29°. \r\nТемпературата на морската вода е 26°-27°, на север от нос Калиакра - 23°. Вълнението на морето ще бъде 1-2 бала. \r\n                \r\n                \r\n                \r\nНад планините ще бъде предимно слънчево. Над масивите от западната половина от страната ще има временни увеличения на облачността, но само на отделни места ще превали краткотрайно. Ще духа слаб, по билата до умерен северен вятър.\n\r\n Максимална температура на височина 1200 метра около 26°, на 2000 метра – около 18°.", "date": "2019.08.09", "title": "Петък идва със слънце и жега, но от запад се задават облаци"}
{"url": "https://www.dnes.bg/index/2019/08/09/receptata-dnes-prediastie-s-praskovi-i-proshuto.418979", "text": ":\r\n2 сочни узрели праскови\r\n3 тънки слайса прошуто\r\n300 г сирене бурата\r\n1 супена лъжица зехтин\r\nсчукана морска сол на вкус\r\nчерен пипер на вкус\r\n2-3 стръка пресни листа розмарин\r\n8 броя дървени шишчета\r\n \r\n:\r\n \r\nЗагрейте скарата на средна температура и намазнете леко, за да не загаря. Нарежете прасковите наполовина и извадете костилките. Нарежете на четвъртини. Увийте прошуто около всяка четвъртина. Забодете шишче на всяка хапка, за да подсигурите да не се развие. Сложете прасковите на грила и печете, докато прошутото добие загар, а прасковите започнат да се карамелизират.\r\n \r\nСервирайте прасковите в прясно сирене бурата и поръсени с малко зехтин. Поръсете с морската сол и пипера. Гарнирайте с розмарина.\r\n\r\n", "date": "2019.08.09", "title": "Рецептата Dnes: Предястие с праскови и прошуто "}
{"url": "https://www.dnes.bg/temida/2019/08/09/lulcheva-novite-dokazatelstva-niamat-obshto-s-hakerskata-ataka.419095", "text": "Вчера Специализирания апелативен съд взе решение  заради нови доказателства, представени от прокуратурата.\n\n\n\r\nТодоров е обвинен в подбудителство на безпрецедентната хакерска атака срещу НАП.\r\nНовите доказателства нямат нищо общо с хакерската атака, а са свързани с дейността на фирмата и нейните клиенти, заяви Ина Лулчева, адвокат на шефа на „ТАД груп”.\r\n„Намирам това решение за несправедливо и несъответно на фактите и на закона. Другият подбудител е с гаранция 20 хил. лв., а извършителят, който винаги в наказателния процес се счита, че носи най-тежкото наказание, е с мярка „подписка”, коментира Лулчева пред bTV.\r\n                    \n                    \n                \r\n                \r\n                \r\n                Миналата седмица  заяви, че разследващите ще покажат истината в съда.\r\n„Мотивът за престъплението ще стане ясен в съда”, каза Спиридонов, намеквайки за новите доказателствата. \r\n ", "date": "2019.08.09", "title": "Лулчева: Новите доказателства нямат общо с хакерската атака"}
{"url": "https://www.dnes.bg/sofia/2019/08/09/gradsko-hobi-sofiianci-si-otglejdat-zarzavat-mejdu-blokovete.419094", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Все по-често софиянци решават да си отглеждат зеленчуци в междублоковите пространства. На това са се решили и в кв. \"Дружба\", където споделената градина създава от съседите истинска общност. \n\r\nХората са водени от мотива да консумират по-качествени продукти. \n\r\n\"Идеята се роди през 2012 г., когато се прибрах от чужбина. Наложи се да направя първата споделена градина в София. Мотивира ме това сам да си произвеждаш храната, да си сред природата на спокойно и тихо. Оттук са минали над 500 човека, социалният елемент има огромна роля\", сподели основателят на инициативата \"Градини за Дружба\" Никола Бончев.\n                    \n                    \n                \r\n                \r\n                \r\n                \r\nТой заяви, че за този сезон досега са се включили около 60 човека в 33 градини. Най-младият земеделец е на 14 години, а най-възрастният - на 73. Има и много млади пенсионери, които практикуват нестандартното градско хоби.\n\r\n\"Всеки самоинициативно си прави разсада или го купува от пазара и впоследствие се работи усилено в градината. В момента има най-много домати, краставици, тиквички. Площите започват да свършват и от 6-те декара, върху които е разположена градината, е останал може би един\", каза още Бончев пред .\n\r\nПочвата пък е тествана от експерти от БАН и се оказва, че е малко по-чиста дори от земеделската. Растенията дори се оказват в пъти по-чисти, въпреки мръсния въздух в столицата.", "date": "2019.08.09", "title": "Градско хоби: Софиянци си отглеждат зарзават между блоковете"}
{"url": "https://www.dnes.bg/obshtestvo/2019/08/09/ot-levche-do-pet-zashto-domatite-sa-skypi-i-prez-avgust.419098", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Любимата на българина салата от домати излиза прекалено солена това лято. На едро доматите са поскъпнали с 12 на сто в сравнение с миналата година.\r\nЦените на доматите варират от 1 лв. на Женския пазар в София до 6 лв. за био розов домат на пазара в Ситняково.\r\nРазбира се, цената зависи от качеството, като по-евтините нямат добър търговски вид. А причините са поскъпването са комплексни. \r\n\r\nСпоред хора от бранша заради климатичните условия реколтата е по-малко, а производителите също намаляват, съобщава \r\n\r\nВсе пак има надежда - в началото на тази седмица цената на доматите на едро е започнала да пада.\r\n\r\nОбикновено цените на доматите са най-ниски втората половина на август, успокояват експертите.", "date": "2019.08.09", "title": "От левче до пет: Защо доматите са скъпи и през август?"}
{"url": "https://www.dnes.bg/usa/2019/08/09/bylgariia-bez-vina-po-sluchaia-s-maltretiranite-v-sasht-bliznachki.419097", "text": "България е свършила това, което е трябвало да се направи по случая с малтретираните от осиновителите си в САЩ български близначки, смята адвокат Нели Ганчева, която над 20 години се занимава със случаи на международни осиновявания. Според генералния консул на България в Чикаго Иван Анчев пък САЩ няма да неглижират случая с тормозените българчета, а ще погледнат абсолютно отговорно към него.\n\r\n\"Американската страна ще направи задълбочено разследване по случая. Американската система за защита на децата е изключително силна, добре изградена и структурирана. Този случай няма да бъде неглижиран. В САЩ правата на детето са издигнати на пиедестал\", подчерта Анчев пред БНР. \n\nГенералният ни консул в Чикаго увери, че децата вече са на сигурно място в защитена среда и за тях се грижат социални работници. Те са в добро състояние и са спокойни. На момичетата е направен обстоен медицински преглед, като върху тях не е констатирано сексуално насилие. \n                    \n                    \n                \r\n                \r\n                \r\n                \r\nИван Анчев подчерта, че консулството ни получава редовно информация за състоянието на момичетата, но крайното решение за тяхното бъдеще е на американския съд, който ще се занимава със случая. Към момента обаче няма яснота за кога ще бъде насрочено делото.\n\r\nТой изрази предположение, че децата вероятно ще бъдат изпратени в приемно семейство, за да бъде запазена тяхната крехка психика. Двете момиченца, които са близначки, са осиновени през 2011 година от новите си родители.\n\r\n\"Българската държава е свършила работата си по случая, като е изискала максималното по Хагската конвенция и е постигнала двегодишния следосиновителен период на наблюдение\", коментира адвокат Нели Ганчева, която над 20 години се занимава със случаи на международни осиновявания и за която това е първи подобен шокиращ случай.\n\r\n\"Когато е станало това осиновяване, САЩ вече са били ратифицирали и приели като действаща Хагската конвенция за международно осиновяване, която много точно очертава правата и задълженията на държавата по произход – откъдето идват децата, и приемащата държава – тази на осиновителите. \n\r\nВ компетенциите на държавата на осиновителите е едно семейство да бъде проучено, събират му се документи, на тази база се изготвя подробен социален доклад. Тези документи пристигат в България. Ако в тях всичко е точно, тогава се пристъпва към определяне на деца за осиновяване. Или някой не си е свършил работата в някоя американска администрация и е създал доклад с невярно съдържание, или всичко е било точно и проблемите са се появили след осиновяването\", смята тя.\n\r\nГанчева поясни, че много чести са случаите, в които децата, след като минат 5-6 години от осиновяването, се връщат с осиновителите си в България и то не за да си търсят биологичните родители, а за да видят държавата, от която са тръгнали и да получат по-конкретна представа за нея.\n\r\n\"Чуждестранните осиновители не само не крият от децата си, че са осиновени, но и възможно най-рано ги запознават с този факт\", посочи Ганчева. Тя обаче призна, че е възможно случаят от Мисури да остави негативен отпечатък върху осиновяванията в чужбина.", "date": "2019.08.09", "title": "България без вина по случая с малтретираните в САЩ близначки"}
{"url": "https://www.dnes.bg/mish-mash/2019/08/09/10-greshki-pri-pochistvaneto-na-doma.419052", "text": "Няма значение дали сте се снабдили с най-луксозните и скъпи препарати за почистване, ако допускате някои грешки в почистването. Те правят дома не толкова чист, колкото си мислите и дори могат да застрашат здравето ви и това на любимите ви хора.\r\n\r\n* Не препълвайте миялната машина. Това пречи на протичането на нормален измивен цикъл, както и свободното преминаване на водата и препарата за измиване на съдовете. Същото важи и за пералнята.\r\n* Не мийте дъската за рязане с препарат. Той не върши същата работа като лимонената киселина, например. Затова втривайте парче лимон в дъската редовно преди да я измиете. Това детоксикира и дезинфекцира дъските ви за рязане. След като ги натриете добре с лимона можете да ги измиете с вода и препарат. Това е най-добрият начин за почистването им.\r\n                    \n                    \n                \r\n                \r\n                \r\n                * Не неглижирайте най-често докосваните повърхности в дома. Те са носители на най-много бактерии, а в много случаи са и най-рядко почистваните. Сред тях са кранчета на чешми, ключове за осветление, дръжки на врати, плочки зад кухненски мивки.\r\n* Мийте всички части на кафемашината. Много хора правят грешката да изплакват само каната или цедката, като смятат, че единствено те са местата, на които машината се цапа. Това не е така, тъй като този уред се нагрява цялостно и създава условия за размножаване на бактерии, особено около дюзите.\r\n", "date": "2019.08.09", "title": "10 грешки при почистването на дома "}
{"url": "https://www.dnes.bg/stranata/2019/08/09/deca-podpaliha-kyshta-sled-igra-s-kibrit.419104", "text": "Деца подпалиха къща след игра с кибрит. Огънят пламнал в сливенското село Сотиря, като за щастие при инцидента няма пострадали.\r\n\r\nСигналът за случилото се е получен в 16,40 часа на 8 август, като на него се е отзовал екип на пожарната, който е ликвидирал огъня.\r\n\r\nПострадали няма, но са причинени щети по обзавеждането, дограмата и 80 кв.м. опушени стени. \r\n\r\nОт пожарната уточняват, че причината за пожара е детска игра с огън - децата на собственика са играли с кибрит в стаята, където е възникнал пожара. \r\n ", "date": "2019.08.09", "title": "Деца подпалиха къща след игра с кибрит"}
{"url": "https://www.dnes.bg/obshtestvo/2019/08/09/pyrvata-belodrobna-transplantaciia-u-nas-prez-2021g.419101", "text": "Първата белодробна трансплантация, извършена в България, се очаква да се случи в началото на 2021 година. Ще обучим екип от лекари в Австрия, първият заминава след 15 септември тази година. Това каза пред bTV директорът на УМБАЛ \"Св. Екатерина\" проф. Генчо Начев. \n\r\nПовод за думите му стана кризисната ситуация с белодробните трансплантации, в която изпадна България, след като болницата във Виена отказа да приема повече чужденци за операции. Това обаче беше единствената клиника, с която страната ни има договор за трансплантации и в момента пациентите са изправени пред невъзможност да получат лечението. \n\n\n\n\r\n\"Решението на Австрия да спре белодробните трансплантации на чужденци беше очаквано от специалистите. Жалко е, но не е изненадващо\", коментира професорът. \n                    \n                    \n                \r\n                \r\n                \r\n                \r\nТой обясни, че след международна конференция в Истанбул са се приели доста сериозни мерки срещу т.нар. \"трансплатанционен туризъм\" и търговията с органи. \n\r\nНачев сподели, че не е оптимист, че други клиники в Европа ще приемат пациенти от България, нуждаещи се от трансплантация на бял дроб. Вчера изпълнителният директор на Агенцията по медицински надзор, която отговаря за тази дейност, каза, че страната ни води преговори с други болници в Европа, които да поемат нашите пациенти. \n\r\nПроф. Начев обясни, че в България не са много хората, чакащи за такава трансплантация в България, но се съгласи, че за всеки един чакането е трагедия.\n\r\n\"18 души чакат за белодробна трансплантация в България, но на фона на много други заболявания, за които чакат 1000 или 5000 души това не е голяма бройка\", каза той. \n\r\nДиректорът на болница \"Св. Екатерина\" коментира и проблема с малкото донорски ситуации у нас. \n\r\n\"България е на едно от последните места по донорство и последните години не виждам напредък в това отношение. Нужна е по-добра координация и контрол\", убеден е проф. Генчо Начев.", "date": "2019.08.09", "title": "Първата белодробна трансплантация у нас - през 2021г."}
{"url": "https://www.dnes.bg/zvezdi/2019/08/09/obiryt-prati-monika-valerieva-v-bolnica.419108", "text": "Плеймейтката Моника Валериева e приела тежко обира в дома си в Студентски град. Тя била приета в болница, но вече е изписана и е добре.\n\r\n\"Благодарим за подкрепата! Моника беше в болница, но вече е добре. Отразеното е абсолютна истина, но без подробности, които са ужасяващи. Когато тя е готова и нейното семейство, ще даде изявление. Моля ви за малко спокойствие и положителна енергия за хващането на извършителя\", написаха в социалните мрежи нейни близки.\r\n\r\nСпоред първоначалната информация от дома й са задигнати ценни вещи, бижута и пари за над 400 хиляди лева.\r\n\r\nВ Instagram алериева бе подкрепена от своите колежки по конкурс Николета Лозанова и Светлана Гущерова, както и от певицата Андреа, с която наскоро бяха на почивка в Италия.", "date": "2019.08.09", "title": "Обирът прати Моника Валериева в болница"}
{"url": "https://www.dnes.bg/stranata/2019/08/09/policiiata-zatvori-akvaparka-v-koito-zagina-18-godishen.419110", "text": " на водната пързалка, където 18-годишен младеж загина при нелеп инцидент.\n\n\n\r\nДве момчета се сблъскаха вчера в улея на екстремна пързалка, наречена \"Цунами\". Единият от тях загина след получена травма в главата. Другият е прегледан и освободен от болницата.\r\nАквапарк “Аква Планет“ в Примирско ще остане затворен, докато продължават процесуално-следствените действия, разследващи причините за инцидентта.\r\nПри спускането си по екстремната пързалка обаче , коментира Николай Михайлов, разпоредител в аквапарка.\r\n                    \n                    \n                \r\n                \r\n                \r\n                “Явно не е спазена инструкцията на служителя. Има си служител, който разпорежда, но доколко разбрах не е спазил инструкцията. За правилно спускане, въобще не е изчакано служител. По принцип правилното спускане – ринговете са с дръжки по посока на движението, човекът трябва да е седнал да се държи здраво и да се спусне. Доколкото разбрах се е спуснал с главата напред“, посочи Михайлов пред БНР.\r\nОчаква се по-късно днес от Регионалната дирекция за строителен контрол и Комисията за защита на потребителите да кажат дали и те ще извършат проверка на водното съоръжение.\r\n„, коментира Митко Вълев, член на УС на Сдружението „Българска професионална асоциация за басейни и спа“.\r\n„Спасителите на място трябва отговорно да спазват инструкциите и да не допускат хората, които се пускат по пързалките, да нарушават правилата, защото много често туристите не се съобразяват с правилата, правят им се забележки, въпреки това те продължават да се пускат по пързалките по начин, по който не трябва“, обясни Вълев.\r\nПо думите му.", "date": "2019.08.09", "title": "Полицията затвори аквапарка, в който загина 18-годишен"}
{"url": "https://www.dnes.bg/index/2019/08/09/ombudsmaia-bsp-da-vnimavat-s-preduprejdeniiata-kym-men.419111", "text": "Да сме наясно - с предупрежденията към мен по-внимателно, без значение откъде идват. Така отговори омбудсманът Мая Манолова на въпрос на  дали я притеснява заявената позиция на БСП, че без партията тя няма как да спечели кметските избори в София, ако реши да се кандидатира. \n\r\nМанолова за пореден път не отговори категорично на въпроса ще играе ли за кметския стол в столицата. \n\r\n\"Вижте, ако реша да се кандидатирам, ще го направя и впрягането на цялата пропагандна машина срещу мен, продуцирането на откровени и доста елементарни лъжи, кафяви лъжи, изобщо няма да ме спре. Напротив, само ще ме амбицира\", увери тя. \n\n\n\r\n                \r\n                \r\n                \r\nБез да уточнява за кого точно говори и какви са причините за тезата й, Манолова заяви, че явно някой много се страхува от нея. \n\r\n\"Атаките и агресията срещу мен издават паника\", обясни тя и добави, че решението й за евентуална кандидатура ще бъде продиктувано само от интересите на гражданите и в резултат на тяхните очаквания. \n\r\nНа въпрос защо продължава да се бави с обявяването на своето решение, омбудсманът беше категорична, че не се бави, а \"другите просто бързат\". \n\r\n\"Темпото го налагам аз. Предизборната кампания не е започнала. Освен кандидата на \"Спаси София\" Борис Бонев не съм чула някой друг да се е заявил. Кое налага аз да го правя\", пита риторично Манолова. \n\r\nНа въпрос за евентуалната подкрепа, която тя ще получи от политическите партии, тя заяви, че всяка подкрепа е желана, включително \"и на Слави Трифонов, и на гражданина Иван Петров\". \n\r\n\"Единственат подкпрепа, която не бих приела и публично ще отхвърля, е на партии и личности, които споделят расистки и ксенофобски и антихуманни идеи\", изтъкна тя. \n\r\nМая Манолова заяви, че е убедена, че може да бъде полезна на гражданите какъвто и пост да заема, защото има \"огромно желание, смелост и енергия да продължа така\". \n\r\nНа въпрос дали ако все пак не стане кмет, ще играе за лидерския пост на Корнелия Нинова в БСП, Манолова отговори, че тя е омбудсман и дребни сметки не си прави.\n\r\n\"На въпроса за бъдещите ми творчески планове, ще ви отговоря - имам намерение да издам дългосвиреща плоча\", завърши омбудсманът Мая Манолова. \n\r\n ", "date": "2019.08.09", "title": "ОмбудсМая: БСП да внимават с предупрежденията към мен"}
{"url": "https://www.dnes.bg/stranata/2019/08/09/taneva-ognishtata-na-chuma-u-nas-sa-veche-30.419099", "text": " са установени до момента на територията на страната, като те са основно в Северна България. Шест от тях са в промишеми свинекомплекси, заяви министърът на земеделието, храните и горите Десислава Танева\n\n\n\r\nПовечето нови случаи на вируса от последните дни са при дивата свиня, те са общо 33, обясни Танева.\r\nПо повод проверката, назначена от главния прокурор в Агенцията по безопасност на храните, Танева заяви, че , но те не могат да се осъществят в пика на заразата, заради нуждата хора на терен.\r\nПо думите й от 2007 г. 12 държави членки на ЕС са с такива установени случаи и все още няма страна от тях, която да е излязла от списъка с този вирус. 12 години африканската чума не е изкоренена от стопанствата в Европа, категорична е Танева.\r\n                    \n                    \n                \r\n                \r\n                \r\n                „Всичко, което е оставено да се произвежда, е само и единствено при условията на мерки за биосигурност. Това е целта, която ние имаме и трябва да постигнем, ако искаме да имаме местно производство. Трябва да бъдат изградени мерки за биосигурност и регистрации на тези стопанства - не е толкова трудно, нито толкова скъпо. Оттам насетне рискът от разпространение, от зарязване, поражения и икономически загуби силно намалява“, обясни Танева.\r\nТя подчерта, че ще предоставят финансов стимул в размер на 300 лв. на хората, помогнали за борбата с чумата и са усвоили месото. Включително и в точки, в които има протести, има усвояване на месото в личните стопанства до 75%.\r\n, допълни министърът пред БНТ.\r\nТя посочи, че при личните стопанства в рисковите 3-километрови зони, месото е загробено според изискването. По думите ѝ те нямат мерки за биосигурност и на практика представляват вектор за разпространение на този вирус.", "date": "2019.08.09", "title": "Танева: Огнищата на чума у нас са вече 30"}
{"url": "https://www.dnes.bg/sport/2019/08/09/krai-na-transferite-v-angliia-luis-smeni-chelsi-s-arsenal.419091", "text": "Без бомбастичен трансфер завърши последният ден, в който отборите от Висшата лига можеха да купуват нови футболисти преди старта на сезона, който е тази вечер.\n\r\nТотнъм и Нюкасъл се оказаха най-активни, като взеха по двама нови футболисти, а може би най-любопитният трансфер бе на защитника на Челси Давид Луис, който премине в градския съперник Арсенал. 32-годишният бранител преминава в редиците на \"артилеристите\" срещу сумата от 8 милиона лири. Бразилецът ще има възможност отново да работи с мениджъра Унай Емери, с когото бяха заедно и в Пари Сен Жермен.\n\r\nЛуис напуска Челси за втори път, като този път той игра за \"сините\" 3 години, в които записа 79 шампионатни мача и 5 гола.\n                    \n                    \n                \r\n                \r\n                \r\n                \r\nТотнъм подсили състава си в самия край на трансферния период, привличайки двама играчи. При \"шпорите\" дойдоха полузащитникът Джовани ло Селсо от Бетис и Райън Сесеньон от Фулъм.\n\r\nАржентинският халф идва като преотстъпен за сезона, като следващото лято може да бъде купен. Счита се, че Тотнъм ще плати 16 милиона евро за наема му и след това още 41 милиона, за да го вземе за постоянно.\n\r\nДоговорът на Сесеньон пък е за 5 години, като трансферната сума за него е 25 милиона паунда, които могат да се увеличат с още 5 милиона. Сесеньон ще носи №19 в отбора, докато Ло Селсо ще играе с №18. И двамата са на линия за първия мач от сезона срещу Астън Вила в събота.\n\r\nЕвертън пък не успя да вземе Уилфред Заха, но за сметка на това привлече крилото на Арсенал Алекс Иуоби за солидните 35 милиона паунда. 28 милиона от сумата са гарантирани, а останалите 7 милиона са във вид на бонуси. 23-годишният футболист подписа за 5 години.\n\r\nТой е продукт на школата на Артилеристите, за които записа 149 мача и вкара 15 гола. Иуоби е 7-ият нов играч на Карамелите през лятото.\n\r\nЛюбопитен трансфер е и завръщането на нападателя Анди Каръл в Нюкасъл, 8 години и половина, след като напусна \"свраките“. Нападателят подписа за един сезон, като идва в отбора като свободен агент, след като договорът му с Уест Хям изтече.\n\r\n\"Да се върна тук е нещо, за което само съм мечтал. Чувството е наистина невероятно. Наистина в началото ми бе трудно да повярвам. Сега обаче всичко приключи и съм невероятно щастлив\", заяви Каръл.\n\r\nТой дебютира за Джордитата още на 17 години и вкара 33 гола в 90 мача, преди да бъде купен от Ливърпул за рекордните тогава 35 милиона паунда през януари 2011. На \"Анфийлд\" обаче нещата не се получиха за него и след период под наем, през 2013-а се присъедини за постоянно към Уест Хям. За Чуковете също вкара 33 гола, но само в 84 мача от Висшата лига.\n\r\n\"Свраките\" направиха в последния ден и още един трансфер, като закупиха шведския защитник Емил Крафт от френския клуб Амиен за близо 5 милиона паунда.\n\r\nНай-големите отбори във Висшата лига като цяло останаха статични в последния ден за трансфери. Манчестър Юнайтед продаде нападателя Ромелу Лукаки на Интер за близо 74 милиона, но така и не успя да му намери заместник, въпреки че бяха спрягани имената на Марио Манджукич от Ювентус и Иняки Уилямс от Атлетик Билбао.\n\r\nШампионите от Манчестър Сити направиха изненадващ трансфер в последния момент, като взеха вратаря на Дарби Каунти и бивш английски национал Скот Карсън. Той ще играе на \"Етихад\" под наем за един сезон и със сигурност ще е в ролята на резервен вратар.\r\n", "date": "2019.08.09", "title": "Край на трансферите в Англия: Луис смени Челси с Арсенал"}
{"url": "https://www.dnes.bg/notifikacii/2019/08/09/sled-trusovete-v-turciia-ima-li-opasnost-za-bylgariia.419090", "text": ". Най-малко двайсет души са пострадали, няма информация за загинали.\n\n\n\r\nЦяла нощ в страната е имало афтършокови трусове след вчерашните две по-силни земетресения, обясни проф. Николай Милошев от Националния институт по геофизика, геодезия и география към БАН.\r\n„“, каза Милошев.\r\nВ днешно време вече разполагаме с много по-качествена апаратура, улавяме много по-слаби земетресения, което преди беше невъзможно, обясни професорът.\r\r\n                \r\n                \r\n                По думите му обаче е невъзможно да се предвиди дали ще има и по-силни земетресения, макар че се очакват вторични трусове.\r\nТой допълни, че е необходимо .\r\n„За разлика от японците например, при които това е ежедневие, ние нямаме сеизмична култура, способност да не изпадаме в паника, което наистина е трудно, когато земята се люлее под краката ти“, коментира Милошев пред БНТ.", "date": "2019.08.09", "title": "След трусовете в Турция: Има ли опасност за България?"}
{"url": "https://www.dnes.bg/obshtestvo/2019/08/09/prez-liatoto-bylgarite-biagat-da-rabotiat-v-chujbina-a-u-nas-nedostig.419103", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЗа поредна година българският туризъм страда от липса на кадри. , посочи мениджърът на сайта Rabota.bg Росица Радоева.\n\n\r\n\"Няма кой да обслужва туристите, много хора бягат да работят в чужбина\", обясни тя.\r\nКадрите, които се наемат, са основно млади. Немалка част обаче са на възраст над 40 години. Именно те, според проучване на сайта Rabota.bg,.\r\nУ нас все пак е имало и все още има хотели с добри и квалифицирани екипи, коментира  Константин Занков от Института за анализи и оценки в туризма.\r\n                    \n                    \n                \r\n                \r\n                \r\n                \" с пик около края на юли и август. Започваме лежерно от юни, няма как август да плати заплатите за цялата година\", посочи той.\r\n\"Трябва да се въведе мост между образование и бизнес за добра преценка колко и какви кадри точно ще са нужни\", допълни на свой ред Радоева пред .", "date": "2019.08.09", "title": "През лятото: Българите бягат да работят в чужбина, а у нас - недостиг"}
{"url": "https://www.dnes.bg/obshtestvo/2019/08/09/cenite-po-moreto-veche-sa-septemvriiski-pod-srednoevropeiskite-sa.419079", "text": "Хотелите по Черноморието работят с цени, които обикновено се пускат края на август, след 25-ти, или в средата на септември, когато децата тръгват на училище и когато повече пакетните предложения приключват. Целта е да се привлекат летовници. Това каза изпълнителният директор на Националния борд по туризъм д-р Полина Карастоянова за „Монитор“.\n\r\nЦените на хотелите по родното Черноморие са под средноевропейските. В момента хотелиерите у нас предлагат оферти, с които по-скоро целят да завършат сезона, без да имат особени загуби. „Едва ли има толкова добри цени някъде другаде – по Ривиерата или в Италия“, каза още Карастоянова. По думите на шефа на туристическата организация в момента има много заявки за почивки и предварителни резервации, които се изпълняват.\n\n\n\r\n                    \n                    \n                \r\n                \r\n                \r\n                Благоприятстващ фактор е и климатът, който неочаквано „подаде ръка“ на българския туризъм. „Катаклизмите в Европа и дори в съседна Гърция бяха едни трудни дни за всички в туризма“, коментира още Карастоянова. \n\r\nВъпреки това прогнозираният спад на туристи е налице, като причините за него са геополитически, включително добрият финансов ресурс и бонусите в пакетите на конкурентните ни страни. Браншът смята, че е необходимо държавата да финансира чартърни програми. „Така ще можем отсега да започнем да се подготвяме за следващия летен сезон, както и за предстоящия зимен“, обясни Карастоянова. \n\r\nДруго, което може да се направи, е да се облекчат визовите режими не само на работниците от трети страни, с които борим липсата на работна ръка, но и на туристите от Русия и Турция, които пълнят курортите ни. „Изключително важно е политиката към тези две страни да е привлекателна и със специални предложения“, каза още изпълнителният директор на борда по туризъм.\r\n ", "date": "2019.08.09", "title": "Цените по морето вече са септемврийски, под средноевропейските са"}
{"url": "https://www.dnes.bg/rusia/2019/08/09/erata-putin-20-godini-na-vlast-zapochna-kato-liberal-no-stana-konservator.419066", "text": "Когато Владимир Путин бе назначен за премиер, мнозина си мислеха, че почти неизвестният шеф на разузнавателните служби ще продължи демократичните реформи от 90-те години, като в същото време ще възстанови реда в Русия. \n\r\nДвадесет години по-късно Путин е още в управлението, властта е съсредоточена в неговите ръце и той изглежда решен да продължи да управлява, отбелязва Франс прес.\n\r\nБорис Елцин обяви на 9 август 1999 г., че назначава директора на Федералната служба за сигурност Владимир Путин за министър-председател. Експертите съзряха в Путин представител на службите за сигурност, способен да сложи край на политическата нестабилност и на проблемите в Кавказ, а също така и ефективен държавник, започнал кариерата си под крилото на кмета на Санкт Петербург Анатолий Собчак и избран от Елцин да продължи да води Русия по пътя към пазарната икономика.\n                    \n                    \n                \r\n                \r\n                \r\n                \r\nЕлцин впоследствие обяви, че подава оставка по време на новогодишното си обръщение по телевизията на 31 декември 1999 г. и каза, че на Путин ще се падне задачата да сплоти обществото и да гарантира, че реформите ще продължат.\n\r\n\"В началото на управлението му Русия беше, въпреки бедността и престъпността, една либерална и демократична държава\", казва журналистът Николай Сванидзе, който си спомня, че през първите си години в Кремъл Путин е бил приятен и непринуден събеседник с чувство за хумор.\n\r\n\"След 20 години на неограничена власт, през които бе обграден от ласкатели, което е неизбежно при нашия относително авторитарен режим, той безспорно се промени и то не в добра посока\", изразява мнението си Сванидзе пред Франс прес.\n\r\nВ началото на управлението си премиерът Путин демонстрира относителна толерантност и склонност за добри отношения със Запада. В същото време обаче изгради и образа си на непоколебим лидер и започна втората война в Чечения, която засили популярността му и му позволи да спечели с 53 процента на президентските избори през 2000 г.\n\r\nБлагодарение на успехите в петролната търговия първото десетилетие на Путин във властта бе белязано от подобряване на жизнения стандарт на руснаците и от засилването на държавата, отслабена след разпадането на Съветския съюз. Властта си възстанови контрола върху медиите, които допреди това бяха в ръцете на амбициозни олигарси.\n\r\n\"Сегашният Путин не е Путин от 1999-2000 г.: от либерал той стана консерватор\", твърди политологът Константин Калачов, според когото причината за тази промяна е разочарованието от Запада.\n\r\nПовратен момент бе \"Оранжевата революция\" в Украйна през 2004 г., която доведе до избирането на прозападен президент. Кремъл изтълкува това като навлизане на Запада в неговата сфера на влияние.\n\r\nПрез 2007 г. Путин произнесе знаменитата си реч в Мюнхен, която съдържаше сериозни критики срещу Съединените щати.\n\r\nОттогава насетне кризите следват една след друга: войната в Грузия през 2008 г., интервенцията на Запада в Либия през 2011 г., която Москва възприе като предателство, украинската криза от 2014 г. с анексията на Крим и началото на конфликта в Източна Украйна между Киев и проруските сепаратисти.\n\r\n\"Конфликтът със Запада превърна Путин в реакционер\", смята журналистът Георгий Бовт.\n\r\nВътре в Русия признаците за това са защитата на традиционните консервативни ценности на православната църква, които влизат в противоречие с \"декадентството\" на Запада, и постоянното ограничаване на публичните свободи в името на реда и стабилността.\n\r\nНаближаването на края на мандата на Путин поставя въпроса пред руската политическа класа за неговите намерения. Дали той отново ще стане премиер, както през 2008-2012 г.? Или ще определи свой приемник, както направи Борис Елцин през 1999? Или пък ще се обяви за почетен президент, което ще му позволи да продължи да дърпа конците, както направи президентът на Казахстан?\n\r\nМакар Путин да е вече 20 години във властта, той остава далеч зад рекордите на други управлявали дълго време лидери като Фидел Кастро, Ким Ир-сен и Теодоро Обианг Нгуема, който наскоро отпразнува 40 години начело на Екваториална Гвинея.\n\r\nВ тази класация, разбира се, не участват монарсите, които по дефиниция прекарват целия си живот на трона: на първо място сред тях е 93-годишната британска кралица Елизабет Втора, която е на трона от 67 години.\n\r\nРекордът сред лидерите, управлявали най-дълго, е на Фидел Кастро, който беше начело на Куба 49 години.\n\r\nНа второ място е китайският лидер Чан Кайши, който беше на власт 47 години в Китай, а след това в Тайван. Следва го севернокорейският лидер Ким Ир-сен, който беше на власт 46 години.\n\r\nМуамар Кадафи бе начело на Либия близо 42 години преди да бъде убит през октомври 2011 г. след началото на въоръжения конфликт в Либия.\n\r\nЛидерът на Габон Омар Бонго Ондимба бе на власт 41 години преди да почине през 2009 г.\n\r\nВ Европа най-дълго управлявалият лидер е починалият през 1985 г. Енвер Ходжа, който управлява Албания в продължение на 40 години, отбелязва Франс прес. /БТА/", "date": "2019.08.09", "title": "Ерата Путин - 20 години на власт, започна като либерал, но стана консерватор"}
{"url": "https://www.dnes.bg/obshtestvo/2019/08/09/obrazovani-mladi-vyrshat-prestypleniia-drogirani-i-piiani.419080", "text": "Увеличават се младите и образовани хора, които извършват престъпления под въздействие на наркотици или алкохол, а след това молят да бъдат помилвани. Тази тенденция става видна от отчета на комисията по помилванията към вицепрезидента Илияна Йотова, пише .\n\r\nЗа първите 4 месеца на тази година в комисията са постъпили общо нови 110 молби за помилване и заедно със случаи от 2018 г. общо са разгледани 130 молби. По 111 от тях комисията е предложила на вицепрезидента да се произнесе с отказ. \n\r\nСамо един случай е бил предложен за помилване, но Йотова е резолирала с “не”. А за 18 от молбите е прекратено разглеждането - повечето от тях са повторно подадени след вече произнесен отказ.\n                    \n                    \n                \r\n                \r\n                \r\n                \r\nСериозен ръст за миналата година бележи броят на молителите със средно образование - 38% от всички, спрямо 23% през 2016 г. Съответно намалява броят на молителите без образование - от 15 на 8% за същите периоди. Намаляват и молителите с чисто съдебно минало.\n\r\nПо отношение профила на извършените от молителите престъпления следва да се изведе тревожната тенденция на значителен превес на по-тежките - по-тежко квалифицираните кражби и грабежи и такива, извършени при условията на рецидив, измами в особено големи размери, отчитат от комисията. Особено отчетлива е посочената тенденция при убийствата - по-тежко наказуемите са 73%, пише още в доклада ѝ. При по-тежките състави на престъпленията определено значим фактор е употребата на алкохол и наркотици.\n\r\nПод въздействието на алкохол се извършват повечето престъпления против личността. А след употребата на наркотици най-често са транспортните престъпления и тези против собствеността, сочи тенденцията.\n\r\nЗатова комисията препоръчва да се развият програми за съдействие на лица, при които за извършеното деяние доминиращ фактор е употребата на алкохол, наркотици или компрометирано психично здраве. В местата за лишаване от свобода тези хора преминават през програми за преодоляване на зависимостите и получават адекватно лечение при психични проблеми, но в условия на свобода такива подпомагащи ги елементи напълно липсват, казват експертите.\n\r\nСамо един човек е помилван в началото на тази година - с указ №1 от 9.01.2019 г. Става въпрос за 41-годишно лице, осъдено за притежание на високорисково наркотично вещество.\n\r\nТо е било осъждано веднъж през 2002 г., след което е извършило аналогично деяние в изпитателния си двугодишен срок. През 2006 г. е образувано наказателно производство, което е приключило с присъда през 2015 г. и на молителя е наложено наказание 6 месеца лишаване от свобода, както и изтърпяване на наказанието от 3 г. за деянието, осъществено през 2001 г.\n\r\nФактическото изтърпяване на наказанието обаче не е започнало, тъй като молителят през 2008 г. емигрира в Англия, за да се откъсне от средата и лошите навици и да започне нов живот. Там работи и сключва брак, от който през 2014 г. е родено дете с тежко изоставане в умственото развитие и признаци на аутизъм.\n\r\nБългарският съд е поискал екстрадиция на лицето от съда в Англия, но е получил отказ поради състоянието на детето. Експертите са установили, че отсъствието на бащата би довело до отказ от страна на детето да извършва основни за живота дейности, което може да доведе неговата смърт. Отсъствието на бащата би повлияло и на психическото състояние на майката, което ще рефлектира отново върху детето. Решението на съда е обусловено и от това, че разноските за нуждите на детето и особено за специфичните методи на лечение са непосилни за самотен родител.\n\r\nОсъденият е помилван изцяло с двете наказания лишаване от свобода. Освен възприетите доводи на английския съд за изключителни семейни обстоятелства, подкрепени с писмени доказателства, допълнително съображение е и обстоятелството, че деянията са извършени преди повече от 15 г.\n\r\n11 г. е отнело на българския съд произнасянето по казуса и се иска изтърпяване на наказание, наложено преди 13 г. Освен това през продължителния период на пребиваване в чужда държава лицето спазвало законосъобразно поведение и имало работа.\r\n ", "date": "2019.08.09", "title": "Образовани, млади вършат престъпления дрогирани и пияни"}
{"url": "https://www.dnes.bg/football/2019/08/09/sydyt-v-braziliia-prekrati-razsledvaneto-sreshtu-neimar.419081", "text": "Бразилски прокурори препоръчаха разследването срещу футболната звезда Неймар във връзка с обвинения за изнасилване да бъде прекратено поради липса на доказателства.\r\n\r\nПрокурорките на щата Сао Пауло Флавия Мерлини и Естефания Паулин казаха, че са съгласни с решението на полицията да не се повдигат обвинения срещу Неймар. След тази препоръка съдийката Ана Паула Виейра де Мораеш издаде разпореждане случаят да бъде прекратен.\n\r\nНеймар беше обвинен от бразилски модел в изнасилване в хотел в Париж през май. Във френската полиция не е била подадена жалба за посегателството.\r\n\r\nНеймар отхвърля обвиненията и казва, че с модела са имали отношения по взаимно съгласие, припомня БТА.\r\n ", "date": "2019.08.09", "title": "Съдът в Бразилия прекрати разследването срещу Неймар"}
{"url": "https://www.dnes.bg/eu/2019/08/09/kriza-v-italiia-kakvo-predstoi-shte-ima-li-izbori.419082", "text": "Лидерът на едната от двете управляващи италиански партии - Лига, вицепремиер и вътрешен министър Матео Салвини обяви, че управляващата коалиция с Движение 5 звезди се е разпаднала след месеци на вътрешни неразбирателства и спорове и че единственият път напред са предсрочните избори. \n\r\nТой каза, че може парламентът да бъде извикан от лятна ваканция следващата седмица, за да предприеме необходимите процедурни стъпки. \n\r\nДругият вицепремиер и лидер на Движение 5 звезди Луиджи Ди Майо каза, че не се страхува от предсрочен вот и обвини Салвини, че се подиграва със страната. \n\r\nПремиерът Джузепе Конте пък призова Салвини да обясни на хората защо слага предсрочно край на управляващата коалиция. По повод кризата в Италия Ройтерс и Франс прес анализират какво ще се случи сега в страната.\n                    \n                    \n                \r\n                \r\n                \r\n                \r\nДействително ли това е краят на правителството?\r\nВсе още не. Премиерът ще трябва да поиска вот на доверие за правителството си от парламента. Ако той изгуби, тогава ще подаде оставка. Ако не изгуби, ще продължи работа. Той може да подаде оставка и без да чака този вот на доверие.\n\r\nДействително ли отива Италия на предсрочни избори?\r\nТова е много вероятно, но не и сигурно. Президентът Серджо Матарела е този, който разпуска парламента и насрочва предсрочни избори, само ако се окаже невъзможно съставянето на ново правителство. Матарела ще трябва да се консултира с председателите на двете парламентарни камари, както и с парламентарните партийни лидери, преди да разпусне парламента.\n\r\nМоже ли ново правителство да се появи и без избори?\r\nДа, но ще е трудно да се състави нова коалиция. Една от възможностите ще е коалиция между антисистемното Движение 5 звезди и опозиционната Демократическа партия. Заедно те ще имат мнозинство от един глас в парламента и ще се нуждаят от помощта на по-малки парламентарни групи или доживотни сенатори, за да осигурят стабилност на управляващата коалиция. Много представители на Движение 5 звезди и на Демократическата партия, включително бившият премиер Матео Ренци се противопоставиха в миналото на подобна коалиция.\n\r\nКога ще има избори?\r\nЩе зависи от това кога ще се събере парламентът за вота на доверие и колко време ще отнеме проучването на други коалиционни варианти. Матарела даде ясно да се разбере, че иска действащо правителство, което да одобри бюджета за 2020 г. през есента. Това означава, че избори може да има през октомври или пък да се чака до следващата година. Ако няма избори до октомври и няма алтернативна коалиция до есента, президентът може да назначи служебно правителство от технократи, въпреки че и на него ще му е нужно доверие в парламента. Италия никога не е имала избори през есента от Втората световна война насам и е имала няколко правителства на технократи през последния четвърт век.\n\r\nКакви ще са резултатите от предсрочния вот?\r\nМиналата година на националните избори Движение 5 звезди спечели най-много гласове (32 процента), а Лигата получи около 17 процента. Сега нещата се промениха. На евровота Лигата спечели 34 процента, а Движение 5 звезди падна до 17 процента. Смята се, че сега Лигата може да получи 34-39 процента и с лекота да стане най-голямата партия в парламента. Ако не успее да си извоюва абсолютно мнозинство, Салвини може да се обърне към бившите си десноцентристки съюзници Форца Италия и Италиански братя, за да състави нов кабинет.\n\r\nСпоред агенция АДЖИ, цитирана от БТА, парламентът може да се събере на 20 август, за да реши каква ще е съдбата на правителството на Конте.\n\r\n ", "date": "2019.08.09", "title": "Криза в Италия: Какво предстои, ще има ли избори?"}
{"url": "https://www.dnes.bg/balkani/2019/08/09/nashi-turisti-blokirani-v-gyrciia-zaradi-povreda-na-feribot.419086", "text": "Много туристи, сред които и българи, са блокирани на пристанището в Александруполис и на остров Самотраки. Причината е повреда в единствения ферибот, който свързва острова с пристанищния град. \r\n\r\nОт фериботната компания обясняват, че от днес се осигурява трансфер на туристите, но не и на автомобилите, предаде . \r\n\r\nСпоред властите гръцкият флот за крайбрежно корабоплаване е стар и опасен за околната среда. Затова трябва да бъде подновен. \r\n\r\nСредната възраст на наличните 41 ферибота, експлоатирани от трите основни фериботни компании, е 19 години.\r\n ", "date": "2019.08.09", "title": "Наши туристи блокирани в Гърция заради повреда на ферибот"}
{"url": "https://www.dnes.bg/world/2019/08/09/v-nagasaki-pochetoha-jertvite-na-atomnata-bombardirovka.419084", "text": "Жителите на японския град Нагасаки си спомниха днес за жертвите на американската атомна бомбардировка отпреди 74 години, предаде ТАСС.\r\n\r\nВ 11,02 ч. местно време - часът, в който на 9 август 1945 г., падна бомбата, градът запази едноминутно мълчание. След това в Парка на мира в Нагасаки кметът на града Томихиса Тауе прочете декларация с призив за пълно ядрено разоръжаване. Той прикани Русия и САЩ да изиграят водеща роля в това разоръжаване.\r\n\r\nНа възпоменателната проява присъстваха премиерът Шиндзо Абе и представители на над 70 страни.\r\n\r\nВ момента на взрива в Нагасаки преди 74 години са загинали 70 000 души, а градът на практика е бил сринат със земята.\r\n \r\n/БТА/\r\n\r\n ", "date": "2019.08.09", "title": "В Нагасаки почетоха жертвите на атомната бомбардировка "}
{"url": "https://www.dnes.bg/obshtestvo/2019/08/09/razhlajda-no-sladoledyt-bez-mliako-i-pylen-s-himiia.419085", "text": "Сладоледите от ниския и средния ценови клас, които се продават опаковани в търговската мрежа, са пълни с емулгатори, подсладители и сгъстители, а в тях често липсва един от основните продукти, заложени в рецептата – мляко.\n\r\nСлед като „Активни потребители” обявиха, че в насипния сладолед, който продават в София, има бактерии – ешерихия коли, „Труд” направи проверка на сладоледите в търговските обекти в столицата. \n\r\nРезултатите показаха, че най-честите вредни вещества, които търговците слагат в опакованите сладоледи, са хидрогенирани мазнини, оцветители, емулгатори, ароматизанти и стабилизанти.\n\r\nВместо мляко в евтините сладоледи слагат суроватки на прах и възстановено сухо обезмаслено мляко. За да сгъстят продукта обаче, те използват и модифицирани нишестета (Е1404, E1420, E1422, E1412, E1414, E1440, E1442, Е1450) и сгъстител гума гуар (Е412), някои от които са с неблагоприятно действие за организма ни.\n                    \n                    \n                \r\n                \r\n                \r\n                \r\nВ продуктите се откриват и хидрогенирани мазнини, които са заместители на растителните мазнини в десертите. Те се смятат за „отровата на 21 век” заради по-високата им температура на топене, което означава по-трудно разграждане на веществото в организма.\n\r\nСладоледите са пълни с няколко вида подсладители, в това число глюкоза и декстроза, а отделно от тях добавят и захар, с която често въглехидратите в сладоледа достигат над 40% от съдържанието на етикета. \n\r\nВместо екстракт от ванилия в десертите масово слагат етилванилин, който обаче не се използва в храните, идващи от другите страни-членки на ЕС.\n\r\nДобавят и оцветители, по-често каротини, но се срещат и тартазин, и индиготин, които са доказани алергени.\n\r\nПри покупка на насипен сладолед в някои търговски обекти липсва изписан съставът на вложените продукти, което ни поставя под още по-голяма опасност да открием вредни съставки или алергени.\n\r\n ", "date": "2019.08.09", "title": "Разхлажда, но…: Сладоледът без мляко и пълен с химия"}
{"url": "https://www.dnes.bg/obshtestvo/2019/08/09/jivotyt-na-deputata-poevtinia-ocenen-e-na-30-000-leva.419083", "text": "Животът на народните представители ще е застрахован за 30 000 лева. Това става ясно от обществена поръчка, пусната на сайта на Народното събрание.\n\r\nЗастраховка на депутатите се прави всяка година, като миналата животът им е бил оценен по-високо - за 50 хил. лв., а през 2017 г. сумата е била пак 30 хил.\n\r\nПълната застрахователна полица от 30 хиляди ще се изплаща на наследниците на депутати, които починат вследствие на инфаркт или инсулт, настъпили при изпълнение на функциите им. Същата е сумата и за смърт при катастрофа по време на изпълнение на служебните задължения, както и при злоумишлени действия от трети лица, пише „24 часа“.\n\r\n15 хиляди лева ще се изплащат на законните наследници при смърт на депутат вследствие на общо заболяване, както и вследствие на злополука - битова или трудова.\n                    \n                    \n                \r\n                \r\n                \r\n                \r\nПри трайна загуба на работоспособност вследствие на инфаркт, инсулт или пътнотранспортно произшествие, настъпили в изпълнение на служебните ангажименти, депутат ще получава процент от 30 хиляди, равен на процента загубена трудоспособност, определен от ТЕЛК/НЕЛК. А при загуба на работоспособност вследствие на трудова или битова злополука процентът се изчислява по същия начин, но от 15 хиляди лева.\n\r\nПредвидено е изплащане на суми и при временна загуба на неработоспособност вследствие общо заболяване, като сумата е процент от 15 хиляди лева, който варира в зависимост от броя на болничните дни - от 3 до 12% по скала от 20 до 60 дни.\n\r\nЗастрахователната компания се задължава да не поставя условия за възрастта или намалена трудоспособност на някои от депутатите.\n\r\nЗастраховката не е поименна, а групова. При прекратяване на пълномощията на народен представител спира да тече и застраховката му, тя се прехвърля на следващия в листата, който влиза в парламента.\n\r\nСрокът на застрахователното покритие е 1 година.\r\n ", "date": "2019.08.09", "title": "Животът на депутата поевтиня, оценен е на 30 000 лева"}
{"url": "https://www.dnes.bg/stranata/2019/08/09/sled-tragediiata-v-primorsko-akvaparkyt-prodyljava-rabota.419088", "text": "След смъртта на 18-годишния младеж в Приморско, . Момчето загина на една от водните пързалки. \n\n\r\nМомчето е от старозагорското село Кирилово и заедно с компания бил на почивка на морето.\r\nИнцидентът е станал около 15:00 часа вчера в аквапарка в курортния град, когато двама 18-годишни младежи са се забавлявали по атракцията \"Цунами\". Според официалната информация.\r\nМладежите веднага били транспортирани до Спешното отделение на Бургаската болница, но въпреки усилията на лекарите единият младеж починал.\r\n                    \n                    \n                \r\n                \r\n                \r\n                Родителите му научили от негови приятели и веднага тръгнали от Стара Загора към Бургас.\r\n\"Знаем, че са се сблъскали глава с глава с негов приятел, казаха, че бил паднал от два метра височина, а той не е паднал, този, който е бил там, спасител, го награбил там и го изнесъл, може той да го е увредил, всичко е възможно\", коментираха родителите Ружа и Галин пред БНТ.\r\n\r\nНяколко часа след трагедията входът на аквапарка беше отворен за посетителите на лятното кино, което се намира там. Никой от собствениците не се е появил.\r\nИззети са видеозаписи от камерите в аквапарка, разпитват се свидетели. Работата по случая продължава от служители на Районно управление – Приморско. Образувано е досъдебно производство.", "date": "2019.08.09", "title": "След трагедията в Приморско: Аквапаркът продължава работа"}
{"url": "https://www.dnes.bg/obshtestvo/2019/08/09/leko-po-moreto-kat-sys-zasilen-kontrol-na-pytia-burgas-carevo.419092", "text": "От днес до 11 август по направлението Бургас - Созопол - Приморско - Царево ще има засилен пътен контрол. По този маршрут и в двете посоки ще се движат коли на сектор \"Пътна полиция\", съобщиха от Областната дирекция на МВР - Бургас. \r\n\r\nОт там обясниха, че това се налага заради трите най-интензивни по отношение на пътния трафик дни - петък, събота и неделя. \r\n\r\nЗаради разгара на отпуските и очаквания голям трафик към морските ни курорти, от 11.00 до 20.00 часа пътните полицаи ще контролират движението на участниците в пътния трафик за недопускане превишение на максимално разрешената скорост, както и за рисково управление на моторни превозни средства. \r\n\r\nНарушителите ще бъдат установявани, спирани, проверявани и санкционирани на място, предупреждават от МВР-Бургас.\r\n ", "date": "2019.08.09", "title": "Леко по морето: КАТ със засилен контрол на пътя Бургас-Царево"}
{"url": "https://www.dnes.bg/stranata/2019/08/09/90-godishna-jena-zagina-pri-tejka-katastrofa-na-trakiia.419112", "text": "”, съобщиха от полицията.\r\nИнцидентът е станал на 8 август на км 177 на автомагистрала „Тракия“ в посока Бургас.\r\n69-годишна водачка от Варна е изгубила управление над автомобила, който навлязъл в аварийната лента, .\r\nВ колата с нея пътували 70-годишен мъж, 90-годишна жена и 14-годишно момче.\r\nВследствие на удара 90-годишната жена е починала на път за болницата. , а мъжът е получил фрактура на дясната ръка.\r\nПострадалите са настанени за лечение в УМБАЛ-Стара Загора, без опасност за живота.", "date": "2019.08.09", "title": "90-годишна жена загина при тежка катастрофа на \"Тракия\""}
{"url": "https://www.dnes.bg/balkani/2019/08/09/pet-feribota-osigureni-dnes-ot-samotraki-za-aleksandrupolis.419120", "text": "Пристанищните власти на гръцкия остров Самотраки обявиха, че за днес са осигурили пет ферибота след съобщенията за проблеми с фериботните връзки между Самотраки и Александруполис. Това съобщиха от Министерството на външните работи.\n\r\nЧетири от тях ще обслужват пътници - в 10:30 ч., 15:30 ч., 20:30 ч. и 01:00 ч. В 18:30 ч. от Самотраки за Александруполис ще отплава и един ферибот, който може да превозва автомобили.\r\n\n\r\nЧаст от българските туристи на острова, изпитали проблеми заради прекъсване на фериботна връзка по-рано тази седмица, са успели да се придвижат до Александруполис на 8 август.\n                    \n                    \n                \r\n                \r\n                \r\n                \r\nГенералното ни консулство в Солун е в контакт е с гръцките пристанищни власти, следи ситуацията и е готово да окаже възможното съдействие при необходимост. Телефон за връзка с генералното консулство в Солун: +30 2310 829 210, дежурен телефон в извънработно време: +30 2310 869 520.", "date": "2019.08.09", "title": "Пет ферибота осигурени днес от Самотраки за Александруполис"}
{"url": "https://www.dnes.bg/health/2019/08/09/kapachki-za-bydeshte-shte-dariavat-transportni-kuviozi.419114", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Кампанията \"Капачки за бъдеще\" започва да дарява транспортни кувьози на някои от най-нуждаещите се болници у нас. Това съобщи организаторът на инициативата Лазар Радков в \"България сутрин\".\r\nПо думите му тези кувьози са по-скъпи от другите - цената е над два пъти по-висока.\r\nТой разкри, че у нас има малки лечебни заведения, които транспортират новородени, завити в одеяла и бутилки с топла вода, тъй като липсва апаратура.\n\r\nРадков допълни, че те очакват още една доставка на кувьози, които ще отидат за малките общински болници. По този начин всички апарати ще бъдат подменени. \n\r\n\"До края на есента ще сме подменили апаратите във всички малки общински болници. Няма да има болница, в която най-новият кувьоз да е от края на миналия век. В различните болници бебетата се транспортират по различен начин. Всеки се оправя както намери за добре\", обясни той.\n                    \n                    \n                \r\n                \r\n                \r\n                \r\nРадков бе категоричен, че кампанията вече има много последователи, които се опитват всячески да помогнат за подобряване на живота у нас. \n\r\n\"На последната кампания бяха събрани 70 тона капачки. Много хора споделят, че са започнали да използват по-малко пластмаса. Кампанията има положителен ефект върху цялото общество\", разказа той пред ", "date": "2019.08.09", "title": "\"Капачки за бъдеще\" ще даряват транспортни кувьози"}
{"url": "https://www.dnes.bg/stranata/2019/08/09/ustanoviha-chuma-po-svinete-i-v-smolianska-oblast.419113", "text": "Две положителни проби за чума по свинете са установени при изследване на материал от мъртви глигани, намерени край доспатското село Змеица, информират от Областната дирекция по безопасност на храните в Смолян. \n\nЗаради случаите общинската епизоотична комисия в Доспат ще заседава днес, за да се обсъдят мерките, които ще бъдат наложени заради наличието на заразата. Това са първите случаи на АЧС в Смолянска област. \r\n\r\nОчаква се в следващите дни да се получат резултатите и от останалите 9 проби от мъртви глигани, открити в горски местности в областта.\r\n\r\nПробите са от трупове на две диви свине, престояли от дълго време в местност между селата Змеица и Борино. \r\n\r\nВеднага, след като са намерени, мъртвите животни са загробени, а мястото е било дезинфектирано, съобщава БТА.\r\n ", "date": "2019.08.09", "title": "Установиха чума по свинете и в Смолянска област"}
{"url": "https://www.dnes.bg/zvezdi/2019/08/09/aktrisata-sania-borisova-hvashta-motikata-vyv-fermata.419118", "text": "Актрисата Саня Борисова ще бъде част от предстоящия сезон на \"Фермата\". Петото издание тръгва тази есен по bTV и ще продължи три месеца. По традиция голямата награда ще бъде 100 000 лева.\n\r\n36-годишната актриса, която отскоро се изявява като сценарист и режисьор, изгрява през 2008 г., когато дебютира с главна роля в телевизионен сериал. Следват няколко успешни филма у нас, на големия екран си е партнирала със световноизвестни актьори като Микеле Плачидо и Гари Дърден. \n\r\nТя попадна под прожекторите и с раздялата си с режисьора Ники Илиев, след като дълги години бяха тандем в живота и на сцената.\n\r\n\"Впускам се в това начинание с позитивни намерения. Вълнувам се и се надявам да изживея приятни емоции, да науча повече за себе си и да опозная нови и интересни хора\", заяви Саня.\n                    \n                    \n                \r\n                \r\n                \r\n                \r\nТя се определя като умерен човек, който води здравословен начин на живот – не яде месо и изкуствени храни, не е почитател на нощния живот и алкохола. От две години тя се е посветила на древното китайското изкуство тай-чи, което я зарежда с енергия и поддържа духа и тялото й здрави. Бойният спорт я вдъхновява да напише първия си сценарий за фентъзи филм, който завършва това лято и няма търпение да реализира.\n\r\n\"Не съм нахъсан състезател, но ако някой ме предизвика на дуел, ще дам най-доброто от себе си. За мен голямата награда е самото ми участие в тази игра\", разкрива актрисата и признава, че се намира в етап от живота си, който я подтиква да преживее нещо ново, различно и обогатяващо. ", "date": "2019.08.09", "title": "Актрисата Саня Борисова хваща мотиката във \"Фермата\""}
{"url": "https://www.dnes.bg/stranata/2019/08/09/dve-koli-se-udariha-zagina-na-miasto-77-godishna-shofiorka.419124", "text": "77-годишна жена е починала на място при катастрофа на кръстовище за с. Търнак, съобщиха от плевенската полиция. \r\n\r\nНа 8 август на път III-306 са се сблъскали два леки автомобила. \r\n\r\nЕдиният от водачите - 77-годишна жена, е починала на място. \r\n\r\nРаботата по изясняване на причините за катастрофата продължава в рамките на образуваното досъдебно производство под ръководството на ОП-Плевен.", "date": "2019.08.09", "title": "Две коли се удариха, загина на място 77-годишна шофьорка"}
{"url": "https://www.dnes.bg/health/2019/08/09/veche-i-u-nas-lechenie-na-miomni-vyzli-s-embolizaciia.419106", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Нов щадящ метод за лечение на миомни възли предлагат вече у нас. Миомите са най-разпространеното доброкачествено образувание сред жените. Методът се нарича емболизация, а повече за него разказа д-р Ивета Ташева, началник на клиника по инвазивна кардиология.\n\r\n\"Това е процедура, която е известна от над 30 години. Първият път е направена по спешност на родилка след цезарово сечение. Емболизацията означава запушване на артериите, които хранят матката. В годините този метод е станал средство за лечение и на хронично кървене, каквито се появяват при миомните възли\", обясни д-р Ташева пред \n                    \n                    \n                \r\n                \r\n                \r\n                \r\nОт думите ѝ стана ясно още, че по време на процедурата пациентката е в абсолютно съзнание, влиза се през брахиалната артерия над лакътя, стига се до двете утеринни артерии, където се поставят микрочастици, запушващи артерията. Те намаляват обема на миомните възли и клиничната симптоматика. Самата процедура отнема около един час.\n\r\nПри 80% от жените интервенцията е успешна, а при другите 20% се налага повторна процедура.", "date": "2019.08.09", "title": "Вече и у нас: Лечение на миомни възли с емболизация "}
{"url": "https://www.dnes.bg/temida/2019/08/09/poredna-porciia-oshte-dokazatelstva-sreshtu-tad-grup-ot-prokuraturata.419135", "text": "За втори път специализираната прокуратура огласява доказателствен материал по делото за кибертеризъм срещу ИТ компанията \"ТАД Груп\", нейният собственик Иван Тодоров, соченият за физически участник на хакерската атака срещу НАП Кристия Бойков и търговският директор на компанията - Георги Янков. \n\r\nВчера Апелативният специализиран наказателен съд не уважи искането на прокуратурата за разглеждане при закрити врати на мярката за неотклонение на обвиняемия Иван Тодоров.\n\n\n\r\nПред въззивната инстанция Апелативната специализирана прокуратура представи нови доказателства - протоколи от разпити на свидетели, експертни справки, както и други документи, имащи пряко отношение към предмета на доказване. След като съобрази събрания доказателствен материал съдът прецени, че са налице предпоставките на чл.63 от НПК и наложи на обв. Тодоров най-тежката мярка за неотклонение „задържане под стража“.\n                    \n                    \n                \r\n                \r\n                \r\n                \r\nВ съобщението на прокуратурата се припомня причините за задържането на Тодоров и обобщава п, който държавното обвинение показа пред медиите и обществеността. \n\r\nПоредната доза теч на доказателствен материал се обяснява с големия обществен интерес.\n\r\n\"Апелативната специализирана прокуратура и Специализираната прокуратура считат, че българските граждани имат право на информация по въпроси, които представляват за тях законен интерес, ако информацията не е държавна или друга защитена от закона тайна или не се засягат чужди права\", пише в съобщението. \n\r\nФайловете са със заличени лични данни и не съдържат факти и обстоятелства, увреждащи интересите на трети страни, както и нецензурни думи или изрази, допълват още от там. \n\r\n\" Водени от това разбиране, при абсолютно спазване на закона ще продължим да информираме обществеността по въпроси, представляващи голям обществен интерес. Българските граждани имат право да знаят\", категорични са от Специализираната прокуратура.\n\r\nЕто и доказателствата:\r\n\n\r\n\n\r\n\n\r\n", "date": "2019.08.09", "title": "Поредна порция: Още доказателства срещу ТАД Груп от прокуратурата"}
{"url": "https://www.dnes.bg/usa/2019/08/09/oryjiiata-vs-razumyt-debatyt-za-masovite-strelbi-v-sasht.419102", "text": "\"След две масови стрелби, ще променят ли републиканците позицията си за огнестрелните оръжия?\", гласи заглавието на в. \"Ню Йорк таймс\".\n\r\nИзданието отбелязва, че след двата последни случая на масови стрелби, при които 31 души загинаха, президентът Тръмп проучва възможността да подкрепи по-обстойни проверки на желаещите да купуват огнестрелно оръжие. Лидерът на републиканското мнозинство в Сената Мич Макконъл е дал да се разбере, че би обмислил такава идея.\n\r\nНе се знае дали президентът или Макконъл ще подкрепят подобна законова мярка, срещу която и двамата в миналото са се обявявали против и която ще трябва да преодолее отпора от Сдружението на притежателите на огнестрелно оръжие и други влиятелни консервативни групи, отбелязва вестникът.\n\n\n                    \n                    \n                \r\n                \r\n                \r\n                \r\nЖеланието им да проверят доколко такава мярка е политически приемлива и изпълнима обаче показва, че републиканците усещат натиск да предприемат някакви осезаеми действия след масовите стрелби в Ел Пасо и Дейтън. Макконъл каза, че законова мярка за разширяване на проверките за всички желаещи да купуват огнестрелно оръжие ще е приоритет, когато Сенатът възобнови работа следващия месец.\n\r\nАко Тръмп подкрепи такъв нормативен акт, а Макконъл покаже, че е готов да внесе такава мярка в Сената, това ще е знак за фундаментална промяна в дебата за контрола над огнестрелните оръжия в САЩ. След предишни масови стрелби подобни дискусии Тръмп и републиканците в Конгреса да спрат да се противопоставят на разширени проверки на купувачи на огнестрелни оръжия не стигаха доникъде, отбелязва \"Ню Йорк таймс\".\n\r\nСлед двете масови стрелби през уикенда демократите преосмислят нежеланието си да подновят забраната на продажбата на автоматични оръжия, която изтече през 2004 г., пише в. \"Вашингтон пост\".\n\r\nКонгресмените демократи не подновяваха тази продължила десет години забрана дори когато държаха мнозинство в Конгреса заради натиска от съпартийците си от селските райони и хората, които обвиняват тази забрана за поражението на партията в междинните избори за Конгрес през 1994 г., когато тя бе въведена, пише изданието.\n\r\nСпоред сенатора демократ Крис Мърфи противниците на тази забрана обаче вече са \"изчезващ вид\".\n\r\nВсе пак малцина смятат, че е вероятно да се въведе отново подобна забрана за продажба на този тип оръжия в близко време. Тази седмица президентът Тръмп каза, че \"няма политически апетит\" към подобна мярка, макар и публично да споменава възможността за разширени проверки на желаещите за купуват огнестрелни оръжия въпреки съпротивата на защитниците на правото на притежание на огнестрелно оръжие, отбелязва \"Вашингтон пост\".", "date": "2019.08.09", "title": "Оръжията vs. разумът: Дебатът за масовите стрелби в САЩ"}
{"url": "https://www.dnes.bg/crime/2019/08/09/51-godishna-otne-predimstvo-na-vlak-niama-postradali.419119", "text": "51-годишна жена отнела предимство на влака, пътуващ по линията Силистра - Самуил и се ударила в него, съобщиха от Областната дирекция на МВР. Произшествието е станало вчера около 16.00 часа на жп прелез край село Черник.\r\nНяма пострадали хора, нанесени са само материални щети. С автомобила си \"Фолксваген\" жената се опитала да пресече жп прелеза, без да спази предупредителната светлинна сигнализация и с предната част на колата се ударила в преминаващия влак.\r\nЕкип на РСПБЗН в Дулово е изтеглил катастрофиралия автомобил и е разчистил мястото на произшествието. На шофиращата е съставен акт.", "date": "2019.08.09", "title": "51-годишна отне предимство на влак, няма пострадали"}
{"url": "https://www.dnes.bg/index/2019/08/09/alen-delon-se-vyzstanoviava-sled-prekaran-insult.419117", "text": "Известният френски актьор Ален Делон, който преди няколко седмици е получил инсулт, в момента се възстановява в швейцарска клиника, съобщава Франс прес.\r\n\r\nЕкранният идол на Франция беше опериран в парижката болница \"Питие-Салпетриер\", където в продължение на три седмици бе настанен в отделението за интензивна терапия. \r\n\r\nПо думите на сина на актьора Антони Делон край него постоянно бдят брат му, сестра му и майка им Натали.\r\n\r\nСъстоянието на 83-годишния Делон вече е стабилизирано. Той се възстановява в Швейцария в една от местните клиники. \"Сестра ми, която живее в тази страна, следи за неговото укрепване и редовно ни държи в течение за неговото състояние\", заяви Антони Делон.\r\n\r\nАлен Делон обяви през 2017 година, че приключва своята актьорска кариера в киното, по време на която той се е снимал в над 90 ленти. На проведения през месец май кинофестивал в Кан той получи почетна \"Златна палма\" за цялостно творчество, припомня БТА. \r\n ", "date": "2019.08.09", "title": "Ален Делон се възстановява след прекаран инсулт"}
{"url": "https://www.dnes.bg/balkani/2019/08/09/voenno-neutralna-li-e-syrbiia-ili-prosto-ne-iska-v-nato.419115", "text": "Военен неутралитет на Сърбия не съществува, смятат събеседници на сръбския в. \"Данас\". Според експерти военният неутралитет на Сърбия се изчерпва с решението страната да не се включва в НАТО на фона на все по-тесни връзки с Русия, които могат да бъдат пречка в преговорите с Европейския съюз.\r\n\r\nСпециалистите оценяват като \"непредпазливо\" изявление на началника на сръбския Генерален щаб Милан Мойсилович за \"подкрепа на руската армия за предизвикателствата в Косово\", направено по време на негово посещение в Москва. \r\n\r\nЕкспертите смятат, че не е добре да се правят такива изявления в момент, когато все повече страни на Запад явно изказват загриженост от военно-техническото сътрудничество между Сърбия и Русия.\r\n ", "date": "2019.08.09", "title": "Военно неутрална ли е Сърбия или просто не иска в НАТО?"}
{"url": "https://www.dnes.bg/stranata/2019/08/09/piian-ukrainec-obyrna-tir-a-si-na-pytia-biala-ruse.419136", "text": "на пътя Русе-Бяла.\r\nИнцидентът е станал около 9:30 часа. При завой, мъжът е изгубил управление над превозното средство, блъснал се е в билборд и се е обърнал на пътя.\r\n44-годишният водач е в болницата с травми, а.\r\nДвижението в района е затруднено, защото по пътя са разпилени топове плат, с които бил натоварен камионът, съобщи БНТ.", "date": "2019.08.09", "title": "Пиян украинец обърна ТИР-а си на пътя Бяла - Русе"}
{"url": "https://www.dnes.bg/obshtestvo/2019/08/09/v-planinata-po-djapanki-kolko-struva-sigurnostta-na-turistite.419093", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n. Никой, който излиза в планините в чужбина, не си позволява да го прави без застраховка, заяви шефа на ПСС към БЧК Емил Нешев.\n\n\n\r\nВ последните 4 години у нас е имало случаи на спасени по 6-7 души в наистина критични ситуации с помощта на хеликоптер, но това вече е невъзможно, обясни той.\r\nГодишно застраховането на един турист излиза около 35-40 лв.\r\n\"Никой не си дава сметка какво струва поддръжката и екипировката на спасителите към ПСС.Най-ценен е животът на туристите и сигурността на спасителите\", категоричен беше Нешев.\r\n                    \n                    \n                \r\n                \r\n                \r\n                По думите му има елемент на подценяване на планината през лятото и винаги трябва да се подхожда с респект към нея.\r\n- по ски писти, както и при излизане на спаистели във високата планина.\r\n\"Много хора продължават да излизат в планината по джапанки. Със смесени чувства съм относно масовите изкачвания - имаме закони, те трябва да се спазват. 1500 души на поход в Рила - несериозно е, защото част от тях нямат планинарска подготовка\", подчерта той пред .\r\nНешев посочи, че двамата туристи, които бяха спасени в Пирин, в района на Спано поле, са казали, че не са имали чувството, че трябва да ги търсят.\r\nАкцията е започнала от съпругата на единия от изгубените. Планинските спасители са го упътили как да стигне до основната група. За случая  и по 40 лева на час във втория ден. В акцията са се включили и екипи с кучета-спасители.", "date": "2019.08.09", "title": "В планината по джапанки... Колко струва сигурността на туристите?"}
{"url": "https://www.dnes.bg/sport/2019/08/09/berbatov-kym-kein-ako-iskash-trofei-napusni-totnym.419156", "text": "Голмайстор №1 в историята на националния отбор на България Димитър Бербатов посъветва Хари Кейн да напусне Тотнъм, ако иска да печели трофеи, съобщава БТА. Бившият футболист на \"шпорите\" премина от лондонския отбор в Манчестър Юнайтед и на два пъти стана шампион на Англия.\n\r\n\"Някой трябва да попита Хари Кейн какво ще прави, ако Тотнъм не спечели трофей и през настоящия сезон. Бил съм в тази ситуация. Това се случва, когато играеш в даден отбор и не печелиш нищо за няколко сезона. Едновременното с това виждаш, че колегите ти в националния отбор печелят купи. Точно в тези моменти започваш да си задаваш такива въпроси и сменяш клуба. Решението за такова нещо винаги е трудно, защото феновете се разочароват изключително много, същото е и с треньорите\", призна Бербатов.\n                    \n                    \n                \r\n                \r\n                \r\n                \r\nХари Кейн има договор с Тотнъм до лятото на 2024 година. Името му многократно е било свързвано с Реал Мадрид и Манчестър Юнайтед, но той продължава да играе в Северен Лондон, където е любимец.\r\n\r\n ", "date": "2019.08.09", "title": "Бербатов към Кейн: Ако искаш трофеи - напусни Тотнъм"}
{"url": "https://www.dnes.bg/obshtestvo/2019/08/09/kevr-prisyediniava-klienti-kym-razpredelitelnite-elektricheski-mreji.419141", "text": "\nКомисията за енергийно и водно регулиране /КЕВР/ ще приеме на 19 септември промените в Наредба 6 на ведомството, съобщи днес председателят на Комисията Иван Иванов след обществено обсъждане на проект за промяна, предава БТА.\n\r\nНаредба 6 е за реда и условията за присъединяване на производители и клиенти на електрическа енергия към преносната или към разпределителните електрически мрежи. \n\n\n\n\r\nПромените в наредбата се налагат заради измененията на Закона за устройство на територията (ЗУТ).\n\r\nС изменението и допълнението са въведени процедури за служебно съгласуване и предоставяне на информация от експлоатационните дружества в хода на процедура по присъединяване на обект на клиент към съответната мрежа.\n                    \n                    \n                \r\n                \r\n                \r\n                \r\nОсвен това с изменението е отпаднало изискването за представяне на сключени с експлоатационните дружества предварителни договори за присъединяване към мрежите на техническата инфраструктура, като необходимо условие за съгласуване и одобряване на инвестиционния проект, посочват от КЕВР като мотиви за промени в наредбата. \n\r\nНеобходимост от изменения в Наредба 6 произтичат и от необходимостта за намаляване на административната тежест, която е предвидена в Решение 411 на Министерския съвет от 2016 г. за приемане на План за действие с мерки, адресиращи основните проблемни области, възпрепятстващи нарастването на инвестициите, допълват експертите на комисията.", "date": "2019.08.09", "title": "КЕВР присъединява клиенти към разпределителните електрически мрежи"}
{"url": "https://www.dnes.bg/mish-mash/2019/08/09/nelovko-policiiata-v-holandiia-razprati-link-kym-porno-sait.419147", "text": "Полицията в малък холандски град направи доста неловка грешка, след като разпрати масово съобщение до жителите на Ниевлуесен, в което вместо линк към сайта на полицията, прикачи линк за порно сайт. \n\r\nПочти 2000 човека са получили съобщението, което е било изпратено във връзка с пожар на 14 юли, при който е загинал 22-годишен мъж, пише англоезичният \"NL times\". В опит да потърсят свидетели, полицията изпраща съобщение до всички, чиито телефони са били в района на пожара. \n\r\nВместо обаче да изпратят съкратения линк към собственото си прессъобщение, полицията разпраща линк с две липсващи букви. Малката грешка в URL адреса изпраща хората към порно страницата \"Chubby Parade\". \n                    \n                    \n                \r\n                \r\n                \r\n                \r\nСитуацията се оказа доста неловка, коментират от местната полиция. \n\r\nДо грешката се стигнало, защото съобщението се оказало с няколко символа по-дълго, отколкото разрешават мобилните оператори и именно затова последните букви от линка липсвали. \n\r\nХората, които са кликнали на линка са получили предупреждение, че е възможно това да е грешен адрес, но все пак им е дадена и възможността да продължат към порно страницата. \n\r\nОт полицията обаче не знаят колко хора наистина са отворили линка.", "date": "2019.08.09", "title": "Неловко: Полицията в Холандия разпрати линк към порно сайт"}
{"url": "https://www.dnes.bg/stranata/2019/08/09/stara-zagora-specheli-evropari-za-obnoviavane-na-zooparka.419149", "text": "Oбщинa Cтapa Зaгopa бе одобрена от \"Фoнд зa ycтoйчиви гpaдoвe\" зa финaнcиpaнe нa пpoeĸт за реконструкция на зоологическата градина в града. Стойнocттa нa дoгoвopa e в paзмep нa 4 199 939 лв., cъoбщиxa oт Oбщинaтa.\n\r\nOт тяx 2 477 964 лв. ca финaнcиpaни oт \"Eвpoпeйcĸия фoнд зa peгиoнaлнo paзвитиe\" пo Oпepaтивнa пpoгpaмa \"Peгиoни в pacтeж\" 2014 - 2020“.\n\r\nΠpeдcтoи cĸлючвaнe нa дoгoвop c фиpмaтa, cпeчeлилa oбщecтвeнaтa пopъчĸa, а симвoличнaтa пъpвa ĸoпĸa нa цялocтнoтo oбнoвявaнe нa eмблeмaтичнoтo мяcтo зa oтмopa нa cтapoзaгopци щe бъдe пpeз ceптeмвpи. \n\r\nДoĸaтo тpaят peмoнтнитe дeйнocти зooпарка нямa дa paбoти, а чacт oт живoтнитe щe бъдaт пpeмecтeни временно в други зоологически градини в страната. \n                    \n                    \n                \r\n                \r\n                \r\n                \r\nCpoĸът зa изпълнeниe нa oбнoвявaнeтo e 18 мeceцa, но кметът на Стара Загора Живко Тодоров посочи, че пpи xyбaвo вpeмe cтpoитeлнитe paбoти мoжe дa cвъpшaт и пo-paнo.\n\r\nИдеята на ремонта е пълнo пoдoбpявaнe нa cъcтoяниeтo нa цялaтa зoнa нa зooпapĸa, ĸoятo дa бъдe в cъoтвeтcтвиe cъc cвeтoвнитe cтaндapти зa oтглeждaнe нa живoтни. Πpoeĸтът вĸлючвa oщe и пoднoвявaнe нa външнaтa oгpaдa нa гpaдинaтa, pexaбилитaция нa cъщecтвyвaщитe aлeи зa paзxoдĸa и нoви тaĸивa, нoви caнитapни възли и дpyги. Bcичĸи зaщитни oгpaди oĸoлo ĸлeтĸитe щe бъдaт oбнoвeни.\n\r\nЗooпapĸът, ĸoйтo ce нaмиpa в cъpцeтo нa нaй-гoлeмия пapĸ в гpaдa – \"Mитpoпoлит Meтoдий Kyceв\", познат на старозагорци като Аязмото, e cъздaдeн пpeз 1957 г. и e втopият в cтpaнaтa cлeд coфийcĸия. \n\r\nГoдинa пo-paнo ce пocтaвя нaчaлoтo мy, ĸoгaтo oт тpyдoвoтo пoдeлeниe в гpaдa yлaвят вepoятнo избягaл eлeн лoпaтap oт гopиcтa мecтнocт Opмaня ĸpaй Ямбoл. Πoдeлeниeтo пoдapявa живoтнoтo нa тoгaвaшнoтo пpeдпpиятиe \"Гpaдини и пapĸoвe\". Гpaдcĸият нapoдeн cъвeт peшaвa c нeгo дa ce пocтaви нaчaлoтo нa бъдeщaтa зooлoгичecĸa гpaдинa. \r\n ", "date": "2019.08.09", "title": "Стара Загора спечели европари за обновяване на зоопарка"}
{"url": "https://www.dnes.bg/obshtestvo/2019/08/09/fitnes-modeli-pomagat-na-momche-s-cerebralna-paraliza.419123", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n18-годишната Ралица Ненова от Созопол стана Miss Summer Queen FIT 2019, който се проведе в Бургас.\r\n\"Различното при нашия конкурс е, че \", каза Виктор Ангелов, организатор на конкурса.\r\nСледващите етапи на конкурса, след този в Бургас, ще са в Пловдив и София. Победителката от всички етапи ще може да се включи в изложение за спортни модели в Германия.\r\n\"Конкурсът се провежда с идеята Неговата мечта е да проходи и съм щастлив, че присъствалите на конкурса в Бургас се отзоваха и го подкрепиха финансово. Рехабилитацията му е изключително скъпа\", допълни той.\r\n                    \n                    \n                \r\n                \r\n                \r\n                \"Не успявам да ходя често на тренировки, но и опитвам да се движа възможно повече\", каза пред  Силвия Соколова, която е подгласничка на Miss Summer Queen FIT 2019.", "date": "2019.08.09", "title": "Фитнес модели помагат на момче с церебрална парализа"}
{"url": "https://www.dnes.bg/zvezdi/2019/08/09/shtastliva-gloriia-pokaza-novata-si-liubov.419165", "text": "Глория показа мъжа до себе си. Певицата сподели техен общ кадър в профила си в Instagram, с който потвърди, че не е сама. На него двамата се прегръщат на плажа.\r\nИзпълнителката е добавила цитат на Александър Глог към снимката: „Мястото на жената е в прегръдките на истински мъж, не на страхливци“.\r\n \r\nФолкфурията излиза с бизнесмена Йордан Джермански от няколко месеца, но до момента криеше връзката си от публичното пространство.\r\n \r\nСамо за няколко часа снимката на влюбената Глория събра множество харесвания.\r\n \r\n„Бъди щастлива с човека до теб, Глория! Заслужаваш цялата любов и цялото щастие на света“, написа последователка на певицата в социалната мрежа.\r\n \r\nГлория и приятелят ѝ са на почивка в Халкидики. По-рано певицата сподели един кадър по бански и показа, че е в страхотна форма.\r\n \r\nПреди броени дни хитовата изпълнителка сподели със своите фенове, че е загубила баба си.\r\n \r\n\r\n ", "date": "2019.08.09", "title": "Щастлива: Глория показа новата си любов"}
{"url": "https://www.dnes.bg/sofia/2019/08/09/vremenno-zakrivat-spirkata-na-72-pod-mosta-na-vliubenite.419162", "text": "От 10 август 2019 г. до 15 август 2019 г. временно се закрива автобусна спирка \"бул. \"Черни връх\", която е разположена на бул. \"България” и е за автобусни линни с № 72 и №76, съобщиха от Столичната община.\n\n\r\n\r\nАвтобусите от линии №72 и №76 ще спират на бул. \"Евлоги и Христо Георгиеви\" на автобусна спирка с код 0401 \"бул. \"Черни връх\".\r\n\r\nПромяната в движението се налага във връзка с ремонта на бул.\"България\" между бул. \"Черни връх\" и бул.\"Акад. Иван Гешов\".", "date": "2019.08.09", "title": "Временно закриват спирката на №72 под Моста на влюбените"}
{"url": "https://www.dnes.bg/ipotechen-kredit/2019/08/09/teglim-poveche-krediti-za-jilishte-remonti-plashtame-vakanciiata-ot-djoba.419096", "text": "През 2019 година българските домакинства са изтеглили с 8% повече кредити от предходната година. Това каза пред bTV изпълнителният директор на най-голямата консултантска компания \"Кредит център\" Тихомир Тошев. \n\r\nПо думите му, в момента лихвите по жилищните кредити в промоционалните оферти на банките са с исторически ниски нива - средно са 2,8 и 3,2%. \n\n\r\nОказва се, че статистиката показва, че българите теглят средно малко над 100 000 лв. за покупка на собствено жилище. \n\r\nТошев обясни, че БНБ миналата година е предупредила банките да са по-внимателни в оценка на кредитоспособността, да ограничат финансирането при ипотечните кредити над 80% от стойността на имота, защото това води до сериозен риск. \n                    \n                    \n                \r\n                \r\n                \r\n                \r\n\"Има стабилизиране на цените на имотите, а пазарът се успокоява и няма спад на броя на сделките. Цените на имотите в София са по-високи и затoва се теглят по-големи кредити, хората искат да живеят в по-големи жилища\", изтъкна експертът. \n\r\nОсвен на ипотечните кредити обаче, се наблюдава и сериозен ръст на потребителските кредити. Българинът тегли такъв тип банков заем най-вече за ремонти и премебелиране на дома.\n\r\nПочивките си обаче предпочитаме да финансиране със собствени спестени средства и делът на хората, които теглят потребителски кредит за ваканция е все по-малък. \n\r\nТихомир Тошев коментира и изтеклите данни от НАП от преди няколко седмици и каква е опасноста за хората. \n\r\n\"Изтеклите лични данни през системите на приходната агенция са непълни, затова, ако някой реши да тегли кредит от наше име, ще му трябват допълнителни\", категоричен е той. \n\r\nСъветът на специалиста е да не даваме лични данни по телефона, ако някой ни се обади и добави, че в кредитния регистър винаги може да проверим какви кредити има на наше име.\n\r\n ", "date": "2019.08.09", "title": "Теглим повече кредити – за жилище, ремонти. Плащаме ваканцията от джоба"}
{"url": "https://www.dnes.bg/temida/2019/08/09/kradec-ubi-3-kucheta-za-da-obere-2-000-lv.419171", "text": "Служителите на полицията в Полски Тръмбеш разследват кражба на пари и смъртта на три домашни кучета в града, съобщават от полицията, цитирани от \r\n\r\nСигнал по случая е получен вчера малко преди обяд. \r\n\r\nИзпратеният на адреса полицейски екип е установил, че в жилището е проникнато без взлом. Собственикът на къщата казал на органите на реда, че липсват 500 евро и 1000 лв. \r\n\r\nШокиращото е, че в двора на имота са намерени телата на три кучета, за които стопанинът е полагал грижи. \r\n\r\nНа местопризшествието е извършен оглед. Иззети са проби от животните. По случая е започнато досъдебно производство.", "date": "2019.08.09", "title": "Крадец уби 3 кучета, за да обере 2 000 лв. "}
{"url": "https://www.dnes.bg/temida/2019/08/09/sled-zapoi-jena-prebi-myj-vkara-go-v-bolnica.419183", "text": "Мъж е в болница след побой от 40-годишна жена, съобщиха от полицията, цитирани от Нова. \r\n\r\nНападателката е задържана за срок до 24 часа в районното управление, след като било установено, че на 4 август е нанесла удари на свой 58-годишен познат, в резултат на което мъжът е настанен в болница.\r\n\r\nДвамата се скарали, докато били под въздействието на алкохол. После жената се нахвърлила върху мъжа.\r\n\r\nРаботата по случая продължава под наблюдението на Районната прокуратура в Асеновград.", "date": "2019.08.09", "title": "След запой: Жена преби мъж, вкара го в болница"}
