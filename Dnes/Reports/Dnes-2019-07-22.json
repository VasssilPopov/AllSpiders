{"url": "https://www.dnes.bg/sofia/2019/07/22/fasadata-na-stolichnata-biblioteka-gotova-do-kraia-na-septemvri.417240", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        До края на септември трябва да приключи ремонтът на фасадата на Столичната библиотека на пл. \"Славейков\".\r\n\r\nПочти завършила е обществената поръчка за избор на проектант, който ще изготви проектно решение за основен ремонт на цялата сграда. Такъв не е правен никога, въпреки възрастта на зданието.\r\n\r\nДокато бъде избран проектант за цялостния ремонт на сградата на Столичната библиотека, от общината са решили да направят авариен ремонт на фасадата, тъй като от нея често са падали парчета и мазилка, съобщи зам.-кметът на София Тодор Чобанов, цитиран от БНР.\r\n\r\nПокрай библиотеката преминават хиляди граждани всеки ден, не е добре да се рискува здравето им. Двете фасади ще бъдат готови във втората половина на септември, обясни той.\r\n\r\nВ библиотеката се помещава и общинския театър Възраждане.", "date": "2019.07.22", "title": "Фасадата на Столичната библиотека готова до края на септември"}
{"url": "https://www.dnes.bg/politika/2019/07/22/obshtinski-syvetnik-s-peticiia-da-se-spre-sdelkata-za-f-16.417251", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Общински съветник от София иска да спре сделката за F-16. Симеон Славчев от „Политическа група 5“ е публикувал петиция в сайта на Белия дом и събира подписи срещу сделката. Освен това той иска и изцяло да промени работата на общинските съветници, предава Bulgaria ON AIR. \r\n\r\nСлавчев по никакъв начин не одобрява, че Народното събрание реши да отпусне повече от 2 млрд. лв. за нови изтребители и публикува петиция в сайта на Белия дом с искане сделката да бъде развалена. За целта до 19 август тя трябва да получи 100 хиляди подписа. До момента са събрани 200.\r\n\r\n\"България няма нужда от изтребители тъй като няма да изтребваме никого. Ние се нуждаем от мир, а не от изтребители\", категоричен е представителят на \"Политическа група 5\".", "date": "2019.07.22", "title": "Общински съветник с петиция: Да се спре сделката за F-16!"}
{"url": "https://www.dnes.bg/usa/2019/07/22/iran-sasht-velikobritaniia-vyzmojen-li-e-nov-voenen-konflikt-v-zaliva.417225", "text": "Това се случва за първи път, откакто те напуснаха Саудитска Арабия през 2003 г.: американските войски ще се завърнат в петролното кралство в Залива на фона на силно напрежение с Иран и нови инциденти в региона.\r\nТова ще е първото подобно разполагане от изтеглянето на американските войски от саудитска територия, намирали се там в продължение на 12 години и по време на две войни срещу Ирак (1991 и 2003 г.). Дали това разполагане вещае нов конфликт в Залива?\r\n\r\nКрал Салман се съгласи да приеме американски сили, за да повиши нивото на двустранното сътрудничество, да защити сигурността и стабилността в региона и да гарантира мира\", посочи в петък миналата седмица саудитското министерство на отбраната.\r\n                    \n                    \n                \r\n                \r\n                \r\n                Това \"ще има допълнителен възпиращ ефект и ще укрепи способността ни за защита на нашите интереси в региона, в условията на възникващи и достоверни заплахи\", посочи Сентком, централното командване на всички родове войски, което отговаря за американските военни операции в Персийския залив.\r\nНо за Андреас Крийг, преподавател в Кингс колидж в Лондон, това разполагане е част от \"демонстрация на сила и от усилията на САЩ да увеличат военните си варианти в случай на удар срещу Иран\". От май насам Вашингтон обвини Иран в поредица от саботажи и нападения, насочени срещу шест кораба в стратегическия район на Залива, което Техеран отрича, пише в свой анализ  Франс прес.\r\nВ петък напрежението се покачи с още една степен, след като Иран обяви, че е \"задържал\" петролен танкер, плаващ под британски флаг, в Ормузкия проток след 24 часа полемика с Вашингтон за \"ирански\" дрон, който американците казват, че са унищожили.\r\nНапрежението между Техеран и Вашингтон се изостри след едностранното американско оттегляне от ядреното споразумение от 2015 г. и възстановяването на американските икономически санкции, които много навредиха на Иран.\r\nНе се съобщава колко ще са американските войници, които ще бъдат разположени в Саудитска Арабия, но според американските медии става дума за 500 войници, които ще бъдат разположени във военновъздушната база \"Принц Султан\".\r\n\"500 американски войници в Саудитска Арабия, това трудно може да се приеме за укрепване (на войските), особено с оглед на война с Иран\", смята Крийг.\r\n\"Тези войници са там, за да подготвят военно-въздушната база \"Принц Султан\" за евентуално разполагане на въздушна ескадрила\", посочва той.\r\nБлизо 200 американски самолети бяха базирани в \"Принц Султан\", на около 80 километра южно от Рияд, в разгара на операциите между 1991 и 2003 г.\n\r\n\r\nСпоред експерти обявеното разполагане има за цел да засили връзките - особено в отбраната, между Вашингтон и Рияд, в които тази година се появи напрежение.\r\n\"Саудитците казват: ако останете с нас, ние ще останем на ваша страна\", обяснява Джеймс Дорси, изследовател във висшето училище за международни изследвания \"С. Раджаратнам\" в Сингапур. \"Американците искат да кажат: можете да разчитате на нас\", продължава той.\r\nАдминистрацията на американския президент Доналд Тръмп е под натиск от Конгреса заради твърде отстъпчивия начин, по който е реагирала според някои от членовете му на убийството на саудитския журналист Джамал Хашоги в саудитското консулство в Истанбул през октомври миналата година.\r\nПо време на посещение в четвъртък във въздушната база \"Принц Султан\" началникът на Сентком генерал Кенет Макензи обеща да \"работи енергично\" за гарантиране на сигурността на морския транспорт в Залив.\r\nНеговото посещение стана ден след блокирането от Камарата на представителите в САЩ на продажба на оръжие за 8,1 милиарда долара на саудитското кралство и на други съюзници - решение, на което президентът Тръмп вероятно ще наложи вето.\n\r\n\r\nВ началото на април американският Конгрес вече одобри резолюция, в която призовава Тръмп да прекрати всякаква помощ за коалицията, водена от саудитската армия, която от 2015 г. участва във войната в Йемен срещу близки до Иран бунтовници.\r\nСлед намесата на коалицията конфликтът взе близо 10 000 жертви и предизвика \"най-тежката хуманитарна криза в света\", а милиони хора са заплашени от глад\" според ООН.\r\nВъпреки критиките Доналд Тръмп възхвалява отличните си отношения с престолонаследника Мохамед бин Салман (наричан МБС), авторитарният саудитски управник, който е и министър на отбраната.\r\nЗа МБС разполагането на американски войски \"подчертава, че САЩ остават важен гарант за сигурността и са ангажирани със сигурността на Саудитска Арабия\", подчертава Крийг.\r\nСпоред него \"за МБС е важно да покаже, че е подходящ партньор за Вашингтон по отношение на сигурността\", докато около 35 000 американски войници се намират в други страни от Залива, главно в Катар (10 000), както и в Кувейт и Бахрейн, главна база на Пети американски флот. (БТА)", "date": "2019.07.22", "title": "Иран, САЩ, Великобритания... Възможен ли е нов военен конфликт в Залива?"}
{"url": "https://www.dnes.bg/obrazovanie/2019/07/22/v-7-uchilishta-v-dobrichko-shte-praviat-sleti-i-malomerni-paralelki.417204", "text": "В седем училища в община Добрич ще бъдат сформирани слети и маломерни паралелки, в които ще учат едва до десетина деца. Причината за това е продължаващата демографска криза.\r\nУчилището в село Батово ще посрещне в първия учебен ден само 7 първокласници, а в Хитово - осем, съобщават от кметската управа.\r\nСедмокласниците в село Ведрина са едва трима, а в Смолница - четирима, но ще учат сами в класната стая. В Божурово ще съберат заедно шестокласници и седмокласници, за да бъде сформирана паралелка от осем ученици. Слети и самостоятелни паралелки с малко деца ще има и в учебните заведения в Дончево, Ведрина, Овчарово, посочват от общината.\r\nВ още училища, между които и обединени, новата учебна година в някои класове ще започне в маломерни и слети паралелки, в които децата ще бъдат повече от десетина, но пак няма да могат да достигнат стандарта.\r\n                    \n                    \n                \r\n                \r\n                \r\n                В Добричката община училищната мрежа беше оптимизирана преди няколко години като бяха закрити осем училища поради трайната тенденция на намаляване на учениците. От общината обясниха тогава кризата със социално-икономически причини, безработицата, ниските доходи на семействата и миграцията към големите градове.\r\nОбщинският съвет ще реши на предстоящото си заседание дали да подкрепи сформирането на паралелки под стандарта като допълнителни финансови средства трябва да бъдат предвидени в бюджета на общината и за 2020 година.", "date": "2019.07.22", "title": "В 7 училища в Добричко ще правят слети и маломерни паралелки"}
{"url": "https://www.dnes.bg/cars/2019/07/22/katastrofa-s-batmobila-kola-za-1-mln-liri-unishtojena.417232", "text": "Батмобилът не съществува само във филмите за супергероя. Всъщност, и в нашия свят съществуват някои екземпляри на колата, която Батман би карал. \r\n\r\nУви, Батмобилът под чиито капак се крие V 10 двигател на Lamborghini, преживя катастрофа във Франция. \r\n\r\nИнцидентът е станал на знак Стоп, когато Renault Scenic удря спрелия суперавтомобил. \r\n\r\nЗад волана на суперавтомобилът е бил популярен създател от YouTube, който за щастие не е пострадал. \r\n\r\nКолата обаче е почти напълно унищожена. Създателите й обаче вярват, че ще могат да поправят щетите, нанесени при катастрофата. \r\n\r\nТова обаче ще се окаже един изключително скъп ремонт, защото самата кола струва около 1 млн. британски лири, но пък все пак - Батман е богат!\r\n", "date": "2019.07.22", "title": "Катастрофа с Батмобила? Кола за 1 млн. лири – унищожена"}
{"url": "https://www.dnes.bg/obshtestvo/2019/07/22/raboteshti-ne-iskat-trudov-dogovor-imali-byrzi-krediti.417214", "text": "Расте броят на работещите, които не искат да бъдат назначени на трудови договори, според КНСБ.\r\nПредставители на различни отрасли от синдикатите и други институции участват в кампанията на синдиката \"Сивото убива\", чиято цел е да се ограничи недекларираната заетост и сивата икономика.\r\nСпоред Тодор Капитанов, национален секретар на КНСБ, не само работодателите, но и работниците отказват договор заради множеството бързи кредити, които са взели.\r\nОт КНСБ са разработили мобилно приложение за подаване на сигнали в случаите, когато правата на работещите са нарушени. Приложението е в сила от един месец и до момента е било инсталирано от над 400 потребители, а подадените сигнали са 30, отбеляза Даниела Алексиева от КНСБ във Велико Търново.\r\n                    \n                    \n                \r\n                \r\n                \r\n                По един от казусите, който е в Дупница, има вече подготвено предписание от Инспекцията по труда, посочи тя, цитирана от БТА. В приложението могат да бъдат публикувани и положителни отзиви за коректни работодатели, а една от целите е в края на годината да бъде изготвен регистър с коректните и некоректни работодатели.\r\nЧрез програмата \"Моето първо работно място\", експерти представят пред ученици и студенти колко е важно да бъдат устроени на работа с трудов договор и какви са загубите им, ако работят в \"сивия сектор\" по отношение на обезщетенията им и размера на пенсиите.", "date": "2019.07.22", "title": "Работещи не искат трудов договор, имали бързи кредити "}
{"url": "https://www.dnes.bg/obrazovanie/2019/07/22/5-srebyrni-i-1-bronzov-medal-novi-vyrhove-za-matematicite-ni.417234", "text": "С пет сребърни и един бронзов медал се завръща българският отбор от 60-та Международна олимпиада по математика /IMO2019/, която се състоя в град Бат, Великобритания, съобщават от Министерството на образованието и науката.\r\nСребърните медалисти са: Евгени Кайряков, Иво Петров и Къонг До от Софийската математическа гимназия /СМГ/, Борислав Кирилов от Първа частна математическа гимназия - София, и Кристиан Минчев от Профилирана природоматематическа гимназия \"Акад. Никола Обрешков\" - Бургас. Бронзовият медал е за Кристиян Василев от Първа частна математическа гимназия в София.\r\nВ състезанието, проведено от 11 до 22 юли, 621 ученици от 112 страни са решавали по шест задачи. В отборното класиране България е в световния топ 20, заемайки 19-то място със 152 точки. Българските ученици са запазили и лидерските си позиции в рамките на ЕС, където са четвърти.\r\nОтборът се завръща в 22.45 ч. тази вечер с редовен полет от Лондон (Хийтроу), информират от МОН.", "date": "2019.07.22", "title": "5 сребърни и 1 бронзов медал - нови върхове за математиците ни"}
{"url": "https://www.dnes.bg/world/2019/07/22/poreden-atentat-v-somaliia-17-zaginaha.417243", "text": "Седемнадесет души са убити, а повече от 28 са ранени, след като в Могадишу избухна кола-бомба, предава AFP, цитирана от Агенция Фокус. \r\n\r\nОтговорността за взрива, близо до контролно-пропусквателен пункт на главния път към международното летище, е поета от групировката \"Ал-Шабаб\", африканското крило на \"Ал-Кайда\".\r\n\r\nСвидетели заявяват, че автомобил се отклонил от основното движение и се е насочил към входа на хотел, след което се взривил. Взривът е бил много силен и са нанесени щети на околните сгради. \r\n\r\nБолница \"Медина\", главното спешно заведение в столицата на Сомалия, е приела ранените. Там са докарани и телата на загиналите. \r\n\r\n\"Телата на 17 души, загинали при взрива, са докарани в болницата, а други 28 са лекувани за различни наранявания\", казва Мохамед Юсуф - директор на здравното заведение. \r\n\r\n ", "date": "2019.07.22", "title": "Пореден атентат в Сомалия, 17 загинаха"}
{"url": "https://www.dnes.bg/obshtestvo/2019/07/22/na-9-septemvri-schupeni-petolychki-na-kliuchovi-mesta-za-komunizma.417198", "text": "На 9 септември 9 пречупени петолъчки ще бъдат поставени на 9 знакови места на паметта, свързани с комунистическото минало. \n\r\nИнсталациите са част от проекта 'Памет за утре\" на едноименния Инициативен комитет, в който влизат историците проф. Евелина Келбечева, доц. Михаил Груев, доц. Лъчезар Стоянов, журналистите Христо Христов и Калин Манолов, бизнесмена Георги Георгиев и адвокат Марио Топчийски. \n\n\n\n\r\nПроектът е одобрен на 15 юли тази година от художествено-експертния съвет на Столична община и има за цел да припомни кои са местата, свързани най-тясно с авторитарния комунистически режим и неговите престъпления. \n                    \n                    \n                \r\n                \r\n                \r\n                \r\nПетлъчката пък е избрана като символ на тоталитарната власт и според организаторите тя трябва да бъде разпознавана като не по-малко тежък символ от нацистката свастика. \n\r\nЗвездите на проекта \"Памет за утре\" ще се появят на паважа пред емблематични монументи и сгради на 1 септември тази година – бившия мавзолей на Георги Димитров; Държавна Агенция „Архиви“ (където са били арестантските килии на Държавна сигурност); Паметника на жертвите на комунистическия режим (пред НДК); хотел „Славянска беседа“ (първия щаб на Народната милиция); Народното събрание (Партийния дом); ЦК на ДКМС (ул. „Съборна“ 13); Президентството (Държавен съвет), Отечествен фронт (бул. „Витоша“ 18) и църквата „Света Неделя“.\n\r\nЗвездите ще бъдат поставени още на 1 септември, а на 9-ти ще се проведе обиколка на 99 млади хора, родени след 1990 година, която ще завърши пред Мемориала на жертвите на комунистическия режим пред НДК.\n\r\nПо този повод днес от столичната организация на БСП разпратиха протестно писмо до медиите. Според социалистите готвената акция \"цели да раздели обществото ни, да всее омраза и ненавист към другомислещите\". \n\r\n\"И изразяваме нашата тревога от опасността България да бъде заразена от \"кафявата чума\"! На 1 септември – денят, в който човечеството ще отбележи 80-годишнината от началото на най-кървавата война в неговата история - Втората световна – неолибералите организират поставяне на пречупени звезди на знакови места в София, свързани с антифашизма. Чудовищен е замисълът им да бъдат въвлечени в тази акция и млади момичета и момчета, родени след 1990 година\", пишат още в писмото си червените. \n\r\nТе призовават кмета Йорданка Фандъкова да се противопостави на това, по техните думи, \"престъпно деяние\". \n\r\nОсъществяването на акцията пък щяло да нареди България до страните, които възраждат фашизма и щяло да отклони страната от демократичния й европейски път. \n\r\n\"Използването на млади хора като оръдие за осъществяване на профашистки идеи е престъпление, което не можем да отметнем с лека ръка. През 30-те години на миналия век Адолф Хитлер използва млади германци, които пречупват кръстове, поставят жълти звезди по къщи, квартали и ревери на костюми и изпращат в газовите камери на смъртта милиони хора\", категорични са столичните социалисти. \n\r\nВсичко това се случва на фона на тежкия скандал от последните няколко седмици, който показа, че готвените учебници по история за 10 клас представят управлението на комунистическия режим изкривено и манипулирано. Данни за тези факти първи показаха именно проф. Кебелчева и Христо Христов, които са част от инициативния комитет на \"Памет за утре\". \n\r\nСлед като данните придобиха публичност, министърът на образованието Красимир Вълчев пое ангажимент, че информацията ще бъде променена и че зверствата на режима ще бъде представени в пълнота. ", "date": "2019.07.22", "title": "На 9 септември: Счупени петолъчки на ключови места за комунизма"}
{"url": "https://www.dnes.bg/notifikacii/2019/07/22/hvanaha-17-godishen-otkradnal-15-lv-ot-cyrkva.417186", "text": "17-годишен младеж е задържан за кражба на пари от църквата в местността Илинден, в землището на село Кавракирово, съобщиха от полицията в Благоевград. \r\n\r\nМомчето е заловено след проведени издирвателни мероприятия. \r\n\r\nКражбата е извършена в периода 12 – 14 юли и е на стойност около 15 лв. \r\n\r\nЗадържаният е от село Първомай. \r\n\r\n17-годишният е привлечен като обвиняем и за това, че през май е извършил кражба на велосипед от гараж на къща в село Първомай.", "date": "2019.07.22", "title": "Хванаха 17-годишен, откраднал 15 лв. от църква"}
{"url": "https://www.dnes.bg/obshtestvo/2019/07/22/kartofi-domati-a-ot-plodovete-chereshi-kakvo-otglejdame-u-nas.417162", "text": "Картофи и череши се отглеждат най-много у нас. Картофи растат на 8262 хектара земи и са на първо място при отглеждането на зеленчуци, показват данните на земеделското министерство.\r\nОтчита се сравнително голямо нарастване на площите, на които земеделците заявяват, че ще отглеждат зеленчуци.\n\r\nПрез 2016 г. общо те са били 21 133 ха, докато през 2019 г. нарастват с над 10 000 ха - до 31 342 ха. Това е малко по-малко спрямо 2018 г., когато зеленчуци с подпомагане се отглеждат на 33 498 ха. Година по-рано за подпомагането са били заявени 29 548 ха, пише .\n\r\nСпоред данните при плодовете първенец са черешите, за които са заявени 9860 ха площи през 2019 г. Размерът им е сравнително постоянен през последните четири години.\n                    \n                    \n                \r\n                \r\n                \r\n                \r\nПо схемата за оранжерийно производство заявените площи плавно нарастват, като се отчита задържане на нивата при краставиците и постепенно увеличаване на площите с домати и пипер, отчитат от министерството.\n\r\nВторото място при зеленчуците заемат доматите с 4961 ха, площите с тях почти са се удвоили спрямо 2016 г., когато са се простирали на 2428 ха.\n\r\nПри дините, за които през 2019 г. са заявени 4906 ха, не се наблюдава драстична разлика през разглеждания период. Докато пъпешите растат на 1447 ха през 2016 г., а през 2019 г. - 2458 ха.\n\r\nЗемеделците заявяват почти идентични площи за пипер от 2016 г. досега - между 2634 и 2915 ха.\n\r\nИнтересна е тенденцията при краставиците - от едва 81 ха, цифрата плавно расте докато през 2019 г. достига 1425 ха. Леко намаление на годишна база има при корнишоните.\r\nПрез 2019 г. за ябълки са заявени 3227 ха, горе-долу толкова и през предходните години. От 382 ха на 509 ха растат площите за круши от 2016 г. до момента. Праскови и нектарини се заявяват за отглеждане на между 2730 и 2820 ха за разглеждания период, от 2317 на 2874 ха нарастват кайсиите от съответно 2016 на 2019 г.\n\r\nБез драстични изменения са площите с вишни - 1191 ха през 2016 г. и 1241 през 2019 г., ягодите остават на нивата между 614 и 663 ха. Отчита се нарастване на площите за сливи - през 2016 г. се равняват на 5754 ха, 6775 стават през 2017 г., година по-късно се заявяват 8316, а през 2019 г. - 8306 ха. Десертното грозде през 2017, 2018 и 2019 г. се отглежда на между 1727 и 1779 ха.\n\r\nЛеко нарастват площите с малини. През 2016 г. са заявени 1804 ха, 2353 и 2381 през следващите две години, а през 2019 г. - 2198 хектара.\n\r\nСпоред Божидар Петков, председател на Българската асоциация на малинопроизводителите и биоягодоплодните, данните показват, че има сериозни проблеми в сектора на малинопроизводството.\n\r\n“Отчитаме, че във връзка с градушките, които паднаха, и есенните слани добивите са с 30% по малко от миналогодишните. Това значи, че средният добив, който се беше очертал да бъде в рамките на 470 кг за страната, вече е в рамките на 410-420 средно”, коментира Петков.\n\r\nЦените са доста ниски в момента, когато се отнася за индустриалното производство на малини. Иначе на пазара средно те се движат в граници между 4 и 6 лева, което е много малко според производителите. Малки количества от продукцията се продават на борсите, по Черноморието, в Пловдив и София. Една част отива за Румъния, но като обеми продукцията е малка. Според Петков големите консуматори са хладилните предприятия.\n\r\n“Но там цените все още са неуточнени, тъй като се очаква информация за международните пазари, най-вече от по-големите играчи като Полша, Украйна и т.н. По тази причина в момента сме в една изчаквателна ситуация”, коментира той.\n\r\nСпоред него основен акцент в писането на българската стратегия за Общата селскостопанска политика на ЕС при неговия сектор, както и при другите, ще е получаването на субсидии за преодоляване на въздействието на климатичните фактори.\n\r\nВ Испания и Португалия например, над 50% от ягодоплодните се отглеждат в защитена среда. \"Резултатите при тях са впечатляващи. Чакаме този опит и тези нови технологии да бъдат приложени в България с помощта на национални и европейски средства\", добави Петков.\n\r\nСпоред Атанас Кунчев, изпълнителен директор на Българската асоциация на производителите на оранжерийна продукция, този пазар е бил кризисен през май. Тогава оранжерийните домати са били 80 ст./кг на едро, а на пазара са продавани за 2,5-3 лв. \n\r\nЕкспертът обясни, че скъпо излиза първата реколта. Доматът например се сади през януари, за да започне да дава плод в края на април.\n\r\nДа се създаде национален регистър за идентичност за производителите на плодове и зеленчуци - по тази задача ще работи земеделското министерство, съобщи инж. Десислава Иванова, директор на областната дирекция “Земеделие” в Добрич.\n\r\nПроблем в сектора е обратното начисляване на ДДС. Всички плодове и зеленчуци, които влизат от Гърция, Турция и др., не са обложени с ДДС и оттам се получават разликите в цените. Производителите предлагат онези от тях, които продават изцяло за българския пазар, и преработватели да получават субсидия. Така може да се постигне изравняване на цените и да няма нужда от внос.", "date": "2019.07.22", "title": "Картофи, домати, а от плодовете - череши. Какво отглеждаме у нас?"}
{"url": "https://www.dnes.bg/akoshtete-vqrvaite/2019/07/22/izvliakoha-nad-60-000-godishno-dnk-na-neandertalci.417184", "text": "Специалисти от Института по еволюционна антропология Макс Планк и едноименния природонаучен музей в Германия за пръв път извлякоха ДНК от открити в Гибралтар тленни останки на неандерталци, съобщи Физ.орг. Възрастта на въпросните вкаменелости досега бе неизвестна, но се смяташе, че става въпрос за някои от последните представители на вида, пише БТА. \n\n\r\n\n\r\nУчените използвали метод, при който се намалява \"замърсяването\" на генетични образци, преди да се прибегне до секвенирането им, т.е. до определяне на първичните структури (нуклеотидните последователности) на генома. Образци били извлечени от части на фосилизирани неандерталски черепи, открити в каменоломната Форбс през 1848 г. и в района на Дяволската кула през 1926 г. Въпросната кула е разрушена през Втората световна война.\n                    \n                    \n                \r\n                \r\n                \r\n                \r\nОказало се, че тленните останки от Дяволската кула са на 3-5-годишно момче, а костите от каменоомната Форбс - на възрастна жена, която от генетична гледна точка била близка с ранните неандерталци, които се срещали в Европа и Западна Азия преди 60 000 - 120 000 години, но не и с живелите по-късно представители на вида. Следователно макар Гибралтар да е смятан за последния обитаван от неандерталци район, откритите вкаменелости всъщност са по-древни, отколкото досега се предполагаше.\n\r\nФосилите от последните неандерталци датират отпреди 37 000 - 42 000 години и са открити в Белгия, Франция и Русия.", "date": "2019.07.22", "title": "Извлякоха над 60 000-годишно ДНК на неандерталци "}
{"url": "https://www.dnes.bg/rusia/2019/07/22/papata-pisa-na-asad-zagrijen-za-humanitarnata-situaciia-v-siriia.417241", "text": "Папа Франциск изрази в писмо до сирийския президент Башар Асад загриженост за хуманитарната ситуация в Северозападна Сирия и призова за край на сраженията чрез преговори, предадоха Ройтерс и ТАСС, като се позоваха на Ватикана.\n\r\nПисмото е било предадено днес на Асад от кардинал Питър Кодво Апиа Търксън - ръководител на департамента на Ватикана за насърчаване на човешкото развитие.\n\nВ писмото папата е призовал за безопасно връщане на милионите хора, разселени заради продължаващите от години сражения, хуманно отношение към политическите затворници и подновяване на преговорите за търсене на политическо решение на конфликта.\n\r\n\"В основата на тази нова инициатива стои загрижеността на папа Франциск и Светия престол за критичната хуманитарна ситуация в Сирия, в частност в провинция Идлиб\", заяви държавният секретар на Ватикана Пиетро Паролин.\n                    \n                    \n                \r\n                \r\n                \r\n                \r\nПо думите му в писмото Франциск е призовал Асад \"да покаже добра воля и да работи за намиране на осъществими решения, с което да сложи край на конфликт, продължил твърде дълго и довел до загубата на много невинни животи\".\n\r\nСпоред сирийската информационна агенция САНА Асад е казал на Търксън, че е важно да се окаже натиск върху страните, подкрепящи терористите - това е формулировката, която Дамаск използва за бунтовниците, с цел легитимиране на войната с тях., съобщава БТА.\n\r\nВ същото време не спират да идват новини за загинали в боевете между правителство и бунтовници. Най-малко 23 души загинаха днес при въздушен удар срещу пазар в град Северозападна Сирия, контролиран от бунтовниците, предаде Асошиейтед прес, като се позова на опозиционни активисти и наблюдаваща конфликта организация.\n\r\nСпоред цитираните източници нападението е било извършено в град Маарат ан Нуман в провинция Идлиб и при него са били ранени над 30 човека. \n\r\nСирийската армия, подкрепяна от руската военна авиация, извършва настъпление в региона, подложен на почти ежедневни интензивни бомбардировки. \n\r\nИдлиб е последната голяма бунтовническа крепост в Сирия извън контрола на сирийския президент Башар Асад.\n\r\nРуското министерство на отбраната побърза да опровергае информациите, че е участвало в атаката. Според официалните лица на Кремъл,  \"изявленията на анонимни представители на финансираната от Великобритания и САЩ организация \"Бели каски\", че Въздушно-космическите сили (ВКС) на Русия са нанесли удар срещу пазар в селището Маарат ан Нуман, са неверни\".", "date": "2019.07.22", "title": "Папата писа на Асад, загрижен за хуманитарната ситуация в Сирия"}
{"url": "https://www.dnes.bg/notifikacii/2019/07/22/ukraincite-izbrali-zelenski-iskali-krai-na-voinata-v-donbas.417250", "text": "Гражданите на Украйна подкрепиха на изборите за Върховна рада партията на президента Володимир Зеленски \"Слуга на народа\", тъй като се надяват да приключат бойните действия в Донбас. Това заяви днес действащият председател на ОССЕ и словашки външен министър Мирослав Лайчак в интервю за братиславската телевизия \"Таблет\", цитиран от ТАСС.\n\n\n\n\r\n\"Резултатите от парламентарните избори потвърдиха дадения (от избирателите) силен мандат на президента Зеленски\", подчерта Лайчак и добави: \"Видимо е, че хората в Украйна са уморени от войната и Зеленски победи, тъй като обеща по време на президентските избори да приключи тази война\".\r\n                \r\n                \r\n                \r\nЛайчак, който в качеството си на председател на ОССЕ се срещна със Зеленски увери, че украинският президент възнамерява да подходи сериозно към въпроса за скорошното спиране на бойните действия в Донбас и като цяло към стабилизирането на обстановката в Украйна, предава БТА.\n\r\nКъм този момент ЦИК на Украйна е обработила повече от 76 процента от изборните протоколи. Партията \"Слуга на народа\" води с 42,77 процента от гласовете. Резултатите на \"Опозиционна платформа - За живота\" са 12,99 процента. \"Европейска солидарност\" на Порошенко влиза в парламента с 8,35 процента, \"Отечество\" на Тимошенко с 8,08 процента, а пета е партия \"Глас\" на Вакарчук с 6,12 процента.\r\n ", "date": "2019.07.22", "title": "Украинците избрали Зеленски, искали край на войната в Донбас"}
{"url": "https://www.dnes.bg/stranata/2019/07/22/otkriha-tialo-na-myj-v-napoitelen-kanal-v-pazardjishko.417164", "text": "Тяло на мъж е открито в напоителен канал близо до Пазарджишкото село Лозен. Сигналът е получен тази сутрин, съобщава \"Фокус\".\n\r\n\r\n\r\nНа място е изпратена дежурна група при полицейското управление в Пазарджик. \r\n\r\nИзяснява се самоличността на мъжа и причината за настъпване на смъртта. \r\n\r\nПо всяка вероятност се касае за удавяне, но това е само предположение на този етап, обясниха от полицията.", "date": "2019.07.22", "title": "Откриха тяло на мъж в напоителен канал в Пазарджишко"}
{"url": "https://www.dnes.bg/politika/2019/07/22/rosen-jeliazkov-provede-pyrviia-5g-razgovor-v-bylgariia.417230", "text": "Технологията 5G е революция за икономиката, индустрията, обществото и за хората. Това заяви министърът на транспорта, информационните технологии и съобщенията Росен Желязков по време на първия разговор през 5G мобилна мрежа у нас, съобщават от МТИТС.\n\r\nДемонстрацията беше част от серия практически тестове на 5G, които провежда телекомуникационна компания.\n\r\nМинистър Желязков подчерта, че технологията от пето поколение ще бъде този ускорител, който наистина ще промени нашите общества. \n\n\n\r\n\"Държавата, за да изпълнява целенасочената си политика, има три неща, които трябва да направи - разпределението на радиочестотния спектър, насърчения, свързани с редукция на тарифите, за да може цената все пак да не бъде понесена от крайния потребител и намаляване на административната тежест\", каза министърът. \n                    \n                    \n                \r\n                \r\n                \r\n                \r\nПо думите му, разгръщането на новата мрежа за 5G е свързано с изключително голяма инвестиционна, териториално-устройствена и административна работа. \"Тази триада на държавната политика и политиката на регулатора, трябва да бъде изключително хармонично реализирана в най-скоро време\", категоричен бе Росен Желязков. \n\r\nТой заяви, че Министерството на транспорта, информационните технологии и съобщенията и Комисията за регулиране на съобщенията разбират значимостта на този подход.\n\r\n\"Имаме изключително ползотворен диалог с телеком операторите, за което благодаря - не само за демонстрациите, а за смелостта да инвестират заедно с големите европейски телекоми в този момент, в това начинание и в това приключение\", добави той.\n\r\nВ рамките на събитието днес е бил извършен медицински преглед от разстояние на пациент в Хасково от лекари в София.", "date": "2019.07.22", "title": "Росен Желязков проведе първия 5G разговор в България"}
{"url": "https://www.dnes.bg/temida/2019/07/22/prokurorite-haresaha-geshev-pritejaval-opit-i-visoki-moralni-kachestva.417236", "text": "Разчитаме да се обединим около тази кандидатура и да намерим подкрепа от страна на съдийската колегия. Това каза говорителят и член на прокурорската колегия Даниела Машева на пресконференция по повод предложението за номинация на Иван Гешев за главен прокурор, предава БТА.\n\r\nПо-рано днес зам.-главният прокурор Иван Гешев беше номиниран от цялата прокурорска колегия за позицията на главен прокурор по време на заседание на Пленума на Висшия съдебен съвет.\r\nМашева посочи още, че членовете на прокурорската колегия са провели неформална среща с Иван Гешев, а той след известно мислене се е мотивирал и е изразил своето съгласие да бъде номиниран. Решението му е в разрез с негово изказване от месец юни на тази година, в което той каза, че няма да приеме такава номинация. \n\n\nМашева допълни, че колегията очаква прокурор Гешев да представи концепция, с която изцяло да отговори на очаквания на магистратите за развитието на прокуратурата. Както и да покаже новаторско и модерно мислене, което да бъде в съответствие с идеите и перспективите за организация на работата на прокуратурата и съдебната система.\n                    \n                    \n                \r\n                \r\n                \r\n                \r\nДаниела Машева коментира, че проверките по сигнали срещу зам.-главния прокурор Иван Гешев са приключили и те не са показали неправомерно поведение или такова, което да сочи за зависимости или конфликт на интереси. Тя допълни, че колегията не отчита като негатив начина на провеждане на акции от прокурор Гешев.\n\r\nГоворителят на прокурорската колегия каза още, че Иван Гешев притежава висок професионализъм, много добър практически опит и високи нравствени и морални качества.\n\r\nПо думите на Машева резултатът от процедурата за избор на нов главен прокурор няма как да бъде предизвестен, дори и в нея да участва само един кандидат.\n\r\nПрокурорската колегия няма възможност за друга номинация за нов главен прокурор, такава законът предоставя единствено на министъра на правосъдието. Остават още две заседания на Пленума на ВСС, на които може да се представи друга кандидатура. За избор на нов главен прокурор са необходими не по-малко от 17 гласа, а прокурорската колегия разполага с 11. Очаква се изборът за нов главен прокурор да се състои на 24 октомври.", "date": "2019.07.22", "title": "Прокурорите харесаха Гешев. Притежавал опит и високи морални качества"}
{"url": "https://www.dnes.bg/temida/2019/07/22/sanitar-ograbi-vyzrastna-jena-v-starcheski-dom-chaka-go-syd.417219", "text": "41-годишен мъж, който работел като санитар в старчески дом, е ограбил жена от дома през април месец тази година. Той влязъл в стаята на възрастната жена, настанена в заведението и след като притиснал възглавница в лицето й, със сила издърпал от ръката й дамска чанта.\n\r\nДокато бягал от стаята й, санитарят бил забелязан от хигиенистката в дома. Тя уведомила дежурната сестра, като й казала да повика полиция.\r\nПодсъдимият се качил в обитавана от него стая на втория етаж, разгледал ограбеното и напускал старческия дом. Ненужното изхвърлил в контейнер близо до дома, а парите – 73,50 лева, и мобилния телефон запазил за себе си. Общата стойност на отнетото със сила от възрастната пациентка е 164 лева.\n                    \n                    \n                \r\n                \r\n                \r\n                \r\nДнес, няколко месеца по-късно, санитарят е клиент на прокуратурата във Варна и вече е предаден на съд. Той ще бъде съден по член 199 от Наказателния кодеск и ако бъде признат за виновен го очакват от 5 до 15 години затвор, както и конфискация до една втора от имуществото му, съобщават от Държавното обвинение. \n\r\nПодсъдимият е осъждан многократно и ефективно за престъпления от общ характер. Преведен е в затвора, където ще чака произнасянето на Варненския окръжен съд за извършения грабеж, представляващ опасен рецидив. \r\n ", "date": "2019.07.22", "title": "Санитар ограби възрастна жена в старчески дом, чака го съд"}
{"url": "https://www.dnes.bg/index/2019/07/22/otkriha-podvodnica-izcheznala-prez-1968-g-krai-franciia.417226", "text": "Останките от френската подводница \"Минерва\", изчезнала през 1968 г. с 52 души на борда, бяха открити след повече от 50 години край бреговете на френския град Тулон, предаде Франс прес, като се позова на съобщение на френската министърка на въоръжените сили Флоранс Парли.\n\r\n\"Намерихме подводницата \"Минерва\". Това е успех, това е облекчение и техническо постижение. Мисля за семействата, които очакваха този момент толкова дълго\", написа министърката в Туитър.\n\r\nОтломките от подводницата бяха открити на 45 километра от Тулон в Средиземно море, на 2370 метра дълбочина. Мястото е било открито от американския кораб \"Сийбед констрактър\", пристигал в зоната миналия вторник. Дронове на борда му първо потвърдиха къде може да се намира \"Минерва\".\r\n                \r\n                \r\n                \r\nКорабът е собственост на американската частна компания \"Оушън инфинити\", участваща в подобни издирвателни мисии. Именно с този кораб беше открита аржентинската подводница \"Сан Хуан\", потънала с 44 души на борда през 2018 г. край бреговете на Аржентина.\n\r\nВоенната подводницата \"Минерва\" потъна само за четири минути на 27 януари 1968 г. и въпреки предприетите незабавно операции, така и не беше открита. Миналия октомври семействата на изчезналите членове на екипажа поискаха подновяване на издирвателните операции. В началото на годината Флоранс Парли обяви, че искането им е удовлетворено.\n\r\nНяколко са причините сочени за потъването - от авария, до сблъсък с кораб, взрив на ракета или на торпедо или инцидент с вентилационната система, пише БТА.", "date": "2019.07.22", "title": "Откриха подводница, изчезнала през 1968 г. край Франция"}
{"url": "https://www.dnes.bg/za-da-se-razbirame/2019/07/22/tyrsite-mechtanata-rabota-7-vyprosa-shte-vi-pomognat-da-ia-otkriete.416986", "text": "Колко хора могат да се похвалят, че работят мечтаната си работа? Със сигурност по-малко от онези, които работят нещо просто за да имат работа или за да изкарат пари. Причините, поради които хората продължават да стоят на позиции, които не харесват, са много и различни. Всички те се питат какво ли е да работиш онова, което обичаш.\r\nС течение на времето хората, които работят с омраза, започват да стават напрегнати, мрънкащи, винаги недоволни и негативни към живота като цяло. Стават критични към хората около себе си, оплакват се за всичко, подсъзнателно обвинявайки живота за несгодите си.\r\n \r\nАко ви се е случвало и на вас, вероятно в някакъв момент сте чули въпроса от близките си: \"Какво в крайна сметка искаш да правиш?\", \"Напусни работа тогава!\". Да, обаче не е толкова лесно, колкото изглежда по много причини. Някои от тях са свързани с неувереност, с липса на самочувствие, че можете да се справите с нови предизвикателства. С годините става все по-трудно да си представите, че можете да правите нещо друго освен това, с което сте свикнали. До голяма степен комфортът на познатото ви дава някаква сигурност, но това е пътят към бърнаута.\r\n \r\nНе е важно просто да отворите сайтовете с обяви за работа и да започнете просто да разпращате биографията си където ви падне. Важно е преди това да си отговорите на някои много важни и специфични въпроси, които ще ви помогнат да изясните пред себе си какво означава понятието „мечтана работа“. То е много повече от това просто изведнъж да станете фрилансър или да си отворите кафене. Трябва да се вгледате в нещата, които ви правят щастливи, за да разберете.\r\n \r\n\r\n\r\n\r\n\r\n\r\n\r\n", "date": "2019.07.22", "title": "Търсите мечтаната работа? 7 въпроса ще ви помогнат да я откриете"}
{"url": "https://www.dnes.bg/temida/2019/07/22/pri-kakvi-vredi-mojem-da-tyrsim-obezshtetenie-ot-nap.417170", "text": "Някои хора обмислят да сменят личните си карти, тъй като има информация, че сред изтеклите данни са и номера на лични карти. Също така има изтекли квалифицирани електронни подписи, ако това означава, че всеки, чийто електронен подпис и чиято лична карта се намират вътре и те трябва да бъдат сменени от съображения за сигурност, това е пряка и непосредствена вреда. Това каза пред БНР адвокат Емил Георгиев по повод хакерската атака срещу сървъри на НАП. Той коментира и при какви условия и нанесени вреди гражданите могат да заведат дела за обезщетения. \n\n\nГеоргиев посочи още, че смята за нормална и наложителната проверката на НАП от Комисията за защита на личните данни, която се очаква да наложи глоба на Агенцията. \n                    \n                    \n                \r\n                \r\n                \r\n                \r\nАдвокат Георгиев коментира обратите в разследването на обвинения в хакерска атака срещу сървърите на НАП младеж.\n\r\n\"Първо тук е много важно да се каже, че принципите на наказателното производство на разследването предполагат, че онзи, който е повдигнал обвинение, в случая това е прокуратурата, следва и да може да си докаже обвинението. В закона никъде не пише, че обвиняемото лице е длъжно да съдейства на разследващите.\r\nМоже би затова премиерът Борисов го формулира като съвсем човешка молба\", каза Георгиев и допълни, че няма да се учуди, ако премиерът вземе правосъдието в свои ръце.", "date": "2019.07.22", "title": "При какви вреди можем да търсим обезщетение от НАП? "}
{"url": "https://www.dnes.bg/temida/2019/07/22/zversko-ubiistvo-vyv-varna-otkrito-razchleneno-tialo.417249", "text": "Жестоко убийство е извършено във Варна, съобщи Dir.bg, като се позова на свои източници в прокуратурата.\r\n\r\nПо неофициална информация е било открито разчленено човешко тяло, а сигналът е подаден в края на миналата седмица. Оттогава разследващите усилено работят, за да разкрият извършителя на престъплението.\r\n\r\nОт Областната дирекция на МВР в морския град потвърдиха, че се работи активно по такъв случай, но отказаха всякаква информация на този етап.\r\n\r\n\"Когато можем да дадем повече информация, ще има изявление\", лаконичен бе и говорителят на Окръжната прокуратура Радослав Лазаров.", "date": "2019.07.22", "title": "Зверско убийство във Варна, открито разчленено тяло?"}
{"url": "https://www.dnes.bg/stranata/2019/07/22/trafikyt-kym-slynchaka-natovaren-tapata-s-kilometri.417203", "text": "Пътуващите от Бургас към Слънчев бряг могат да използват и алтернативните маршрути.\r\nТрафикът в участъка е изключително натоварен, движението е затруднено, образувани са километрични опашки от автомобили, информираха от полицията.\r\nПрез активния летен сезон поради натоварения трафик по път I-9 Бургас - \"Слънчев бряг\" шофьорите, пътуващи към Равда, Несебър, \"Слънчев бряг\", Свети Влас и Обзор могат да използват и алтернативните маршрути през Каблешково и Тънково, обясни Цветелина Рандева, говорител на ОД на МВР в Бургас.\r\nЗаради интензивния трафик има затруднения на движението най-вече в района на Поморие, където предстои да започне изграждането на обходния път на града.", "date": "2019.07.22", "title": "Трафикът към Слънчака натоварен, тапата - с километри"}
{"url": "https://www.dnes.bg/akoshtete-vqrvaite/2019/07/22/kolko-dylgo-da-nosim-gel-laka.417192", "text": "Гел маникюрът е предпочитан от много дами, тъй като се задържа по-дълго върху ноктите, не се бели и разваля лесно.\r\n \r\nАко нанасяте сами обикновен лак, ще ви се наложи да го оправяте или да се лакирате наново почти всеки ден, но гел лакът е издръжлив.\r\n \r\nВсе още обаче се спори точно колко време е редно да стоите с един гел маникюр. Някои казват, че лакът издържа над месец - 5 седмици, други си правят нов маникюр след 3 или 4 седмици. Стилистите имат различни отговори на този въпрос.\r\n \r\n\"Най-дългият период, в който можете да носите гел лак, без да правите компромис със здравината на ноктите, е 2 седмици\", посочва Евелин Лим, американски стилист, пред американското издание на \"Cosmopolitan\".\r\n \r\nДори лакът още да не се е ожулил и маникюрът ви да изглежда перфектно след 2 седмици, рискувате да увредите ноктите си, ако продължавате да го носите, обяснява специалистът.\r\n \r\n", "date": "2019.07.22", "title": "Колко дълго да носим гел лака?"}
{"url": "https://www.dnes.bg/sofia/2019/07/22/blizo-6-000-sofiianci-iskat-da-zameniat-starite-si-pechki-s-novi.417233", "text": "Общо 5875 заявления са подадени по време на първия етап на кампанията на Столична община за безплатна подмяна на стари печки от домакинствата, съобщиха от пресцентъра на общината.\n\n\r\n\n\r\nГражданите подаваха заявления в периода от 13 март до 13 юни 2019 г. в районните администрации на Столичната община.\n\r\nПървият етап от кампанията цели да събере информация за намеренията и желанията на домакинствата да подменят стария си начин на отопление.\n                    \n                    \n                \r\n                \r\n                \r\n                \r\nНай-голям интерес е проявен от районите, които нямат достъп до централно отопление на ТЕЦ. Най-много заявления са подали в район Кремиковци – 1 083 бр. Следва район Нови Искър – 886 бр., район Панчарево – 735 бр., район Красна поляна 685 бр. и район Витоша – 661 бр. В район „Красна поляна“ са подадени 685 заявления, което е около 11,6% от общия брой заявления.\n\r\nПовече от половината заявили желание за смяна на стария си начин на отопление са предпочели да преминат на пелети, ¼ са поискали електричество/климатик/, около 500 домакинства са заявили желание за отопление на газ, останалите са пожелали да се свържат към топлофикационната мрежа.\n\r\nПрез есента ще започне вторият етап от кампанията с подаване на заявления и разясняване на реда и процедурите, по които гражданите ще могат да заменят отоплителните си устройства.\n\r\nСъгласно изискванията на Оперативната програма „Околна среда“ 2014-2020г., преди да започне подмяната на отоплителните уреди, общините трябва да направят поредица от проучвания и да разработят механизми за изпълнение.", "date": "2019.07.22", "title": "Близо 6 000 софиянци искат да заменят старите си печки с нови "}
{"url": "https://www.dnes.bg/televizia/2019/07/22/kolektiven-isk-za-techa-na-danni-sreshtu-nap-vyzmojen-li-e.417245", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\r\nКолективен иск за теча на данни срещу НАП. Възможен ли е? Говорят специалисти\r\nНастроенията на времето. Как влияят на сърцето и как да го предпазим?\r\nЗаплаха за родното земеделие. Може ли да останем без качествен мед?\r\nЕлектрически тротинетки превзеха София. Какви ще са регулациите?\r\nМузикална алтернатива. Фестивал връща младите в Северозапада", "date": "2019.07.22", "title": "Колективен иск за теча на данни срещу НАП. Възможен ли е? "}
{"url": "https://www.dnes.bg/world/2019/07/22/mylnii-pogubiha-33-dushi-v-severnata-chast-na-indiia.417157", "text": "Тридесет и трима души станаха жертви на мълнии в Индия, а 13 души бяха ранени, предадоха световните агенции, цитирани от БТА.\r\n\r\nГръмотевичните бури се разразили в щата Утар Прадеш, в северната част на страната, докато хората са работели на полето.\r\n\r\nНай-много жертви са отчетени в района на градовете Канпур и Фатехпур.\r\n\r\nТам са починали по 5 човека. \r\n\r\nРоднините на убитите от мълниите ще получат компенсации от около 400 000 рупии (6000 долара).", "date": "2019.07.22", "title": "Мълнии погубиха 33 души в северната част на Индия"}
{"url": "https://www.dnes.bg/notifikacii/2019/07/22/pirati-otmyknaha-hiliadi-dolari-obuvkite-na-ekipaja-syshto.417242", "text": "Пирати нападнаха рано тази сутрин товарен кораб под южнокорейски флаг в Южнокитайско море и откраднаха хиляди долари в брой и дори обувките на моряците, съобщиха южнокорейските власти, цитирани от Ройтерс.\n\r\nДвама души са получили леки наранявания, когато седмината пирати се качили на борда на \"Си Кей Блубел\" и избягали с 13 00 долара и лични вещи на 22-членния екипаж, между които мобилни телефони, дрехи и обувки, съобщиха представители от министерството на морското рибното стопанство в Сеул.\n\r\nПо-строгите полицейски действия през последните години доведоха до по-редки пиратски атаки по стратегическия маршрут, посочва Ройтерс.\n\r\nТоварният кораб \"Си Кей блубел\" беше тръгнал от пристанище в Сингапур в събота следобед към североизточното южнокорейско пристанище Инчон. Корейските власти съобщиха, че след обира корабът плава в нормален режим.\r\n                \r\n                \r\n                \r\nИнцидентът е станал близо до Сингапурския проток - натоварен морски маршрут, който преминава покрай Индонезия, Малайзия и Сингапур, предаде южнокорейската агенция Йонхап.\n\r\nСингапурските морски и пристанищни власти съобщиха, че инцидентът е станал в Южнокитайско море, близо до островите Анамбас, пише БТА.", "date": "2019.07.22", "title": "Пирати отмъкнаха хиляди долари, обувките на екипажа - също"}
{"url": "https://www.dnes.bg/crime/2019/07/22/mitnichari-otkriha-mente-alkohol-v-styklarski-sklad-v-pleven.417185", "text": "Митничари откриха над половин тон нелегален алкохол и 125 литра дизелово гориво в складово помещение на територията на град Плевен, съобщиха от митниците.\r\n\r\nНа 16 юли служителите извършват проверка в складово помещение за стъкларски изделия, при която са открити 520 литра кафеникава и безцветна течност с мирис на алкохол, в пластмасови и стъклени съдове с различна вместимост.\r\nОткрити са и 7 пластмасови туби, съдържащи 125 литра енергиен продукт с характеристики на дизелово гориво. \r\n\r\nЗа откритите алкохол и гориво не са представени никакви документи за произход и платен акциз.\r\n\r\nЕтиловият алкохол е иззет и е образувано досъдебно производство, което се провежда от разследващ митнически инспектор, под надзора на Районна прокуратура - Плевен.\r\nОт задържаното гориво са взети проби, които са предадени за лабораторен анализ. Работата по случая продължава.", "date": "2019.07.22", "title": "Митничари откриха менте алкохол в стъкларски склад в Плевен"}
{"url": "https://www.dnes.bg/notifikacii/2019/07/22/indiia-izstrelia-uspeshno-lunnata-si-raketa.417195", "text": "Индийската организация за космически изследвания изстреля към Луната космическата си станция \"Чандраян-2\" с луноход на борда, предадоха световните агенции.\n\n\r\n\n\r\nСтартът на ракетата-носител GSLU Mk III, който беше предаван пряко от индийските телевизиони канали, се състоя от космодрума на остров Шрихарикота в Бенгалския залив.\r\nСтанцията с обща маса над 3,8 тона се отправи в космоса при втория си опит. Индийското космическо ведомство отложи първия старт, предвиден за 15 юли, по технически причини, 56 минути преди изстрелването.\r\n                \r\n                \r\n                \r\nОчаква се \"Чандраян-2\" да достигне до Луната на 6-7 септември. Индия възнамерява да стане четвъртата държава, след САЩ, Русия и Китай, успешно осъществила меко кацане на естествения спътник на Земята.\n\r\nСтанцията се състои от орбитален модул, спускаем модул и малък луноход. Последните трябва да се прилунят на Южния полюс на Луната, който досега никой не е изследвал. Очаква се 27-килограмовият луноход \"Прагиян\" да работи най-малко един лунен ден, равняващ се на 14 земни денонощия.", "date": "2019.07.22", "title": "Индия изстреля успешно лунната си ракета "}
{"url": "https://www.dnes.bg/stranata/2019/07/22/pojar-na-kymping-kavaci-stresna-turistite.417221", "text": "Пожар на къмпинг \"Каваци\" край Созопол стресна летовниците този следобед. Пламъците тръгнали от каравана, но бързо се прехвърлили на съседно бунгало, съобщиха от полицията в Бургас. Огънят е бил потушен от няколко екипа пожарникари, които не са допуснали разрастване на пламъците.\nНяма пострадали хора, нанесени са само материални щети по караваната и бунгалото, каза говорителят на Областната дирекция на МВР Цветелина Рандева. От полицията уточниха, че причина за инцидента е късо съединение, възникнало в караваната. Няма данни за взривени газови бутилки. \r\n\r\nДвата обекта, засегнати от пламъците, са собственост на мъж от София, който в момента на инцидента е бил там, казаха осведомени.", "date": "2019.07.22", "title": "Пожар на къмпинг \"Каваци\" стресна туристите "}
{"url": "https://www.dnes.bg/zvezdi/2019/07/22/tita-s-bliaskavo-parti-za-20-i-rojden-den.417183", "text": "Тита навърши 20 години на 19 юли и отпразнува рождения си ден с бляскаво парти. На една от снимките, които певицата качи в Instagram, се вижда, че още на сутринта е била затрупана с подаръци и букети.\r\nА на купона Тита е с къса рокля в бонбонено розово. С дългата си руса коса, тя прилича на истинско Барби, коментират феновете ѝ. Звездата се е щракнала на фона на плакат с нейния образ, на който пише \"Честит рожден ден, Тита!\", а около постера има много розови и бели балони.\r\n \r\nСред специалните гости на партито е била певицата Михаела Маринова, вижда се от снимките. Гаджето на изпълнителката на \"Късай\" - Викторио, също е присъствало на купона, въпреки че доскоро се твърдеше, че двамата вече са се разделили.\r\n \r\nТита разкри чрез публикации в социалните мрежи, че във вторник ще излезе новата ѝ песен, която е дует с Папи Ханс. От тийзъра си личи, че певицата отново е заложила на доста провокативна визия за клипа.\r\n \r\n", "date": "2019.07.22", "title": "Тита с бляскаво парти за 20-и рожден ден"}
{"url": "https://www.dnes.bg/sofia/2019/07/22/sofiia-bori-jegata-vodnite-choveci-otnovo-na-vitoshka.417191", "text": "\nТрите мобилни чешми, познати като Водните човеци на „Софийска вода“, отново влизат в действие и вече посрещат софиянци и гости на града в най-горещите часове на дните 22, 23 и 24 юли, съобщават от \"Софийска вода\".\n\r\nИнициативата се провежда за девети пореден път под мотото \"Утоли жегата!\".\n\r\nИнсталациите са разположени на пешеходната зона на булевард \"Витоша\".\n\nВодните човеци са направени изцяло от материалите, от които е изградена ВиК мрежата на София. В близост до тях, на 22 юли от 10:30 ч., ще бъде разположена и мобилна лаборатория на \"Софийска вода\", която ще демонстрира качеството на водата в столицата.   \n                    \n                    \n                \r\n                \r\n                \r\n                \r\nТрадиционно всяка година в най-горещите дни на месец юли от дружеството раздават в центъра на столицата чиста питейна вода. \n\r\n\"Целта е да напомним колко е важно за здравето ни да пием вода и хидратираме тялото си, особено в по-топлите дни, и да изтъкнем конкретните предимства на питейната вода на София и ползването й по щадящ природата начин – без пластмаса и еднократни опаковки поне за вода\", обясняват от \"Софийска вода\". \r\n \r\n ", "date": "2019.07.22", "title": "София бори жегата: \"Водните човеци\" отново на \"Витошка\" "}
{"url": "https://www.dnes.bg/index/2019/07/22/ujasiavashta-gledka-zemedelec-otkri-obesena-bylgarska-studentka-v-italiia.417199", "text": "22-годишна българска студентка от Университета в Павия била намерена обесена, след като 24 часа преди това била обявена за изчезнала. Според местното издание \"Ла провинча павезе\" момичето изчезнало от общежитието си в университетския кампус в събота, съобщава \"\".\n\r\nВ неделя местен земеделец я намерил съвсем случайно обесена на дърво на пътя \"Кампеджи\". \n\r\nВсе още не се знае по какви причини момичето е сложило край на живота си. Полицията разпитала съквартиранта на българката в двустайното жилище в общежитието, но засега няма яснота. \n\r\nСред хипотезите за трагедията е любовно разочарование, но се разследва и какви са резултатите от следването на момичето.То не е оставило никакво писмо. \r\n                \r\n                \r\n                \r\nЗа последен път момичето било видяно живо в събота сутринта.\n\r\nСлед това българката излязла от общежитието, минавайки през рецепцията. Предполага се, че е изминала няколкостотин метра по пътя, успереден на кампуса, след което е пристигнала до горичката в дъното на пътя \"Кампеджи\", близо до автобусния гараж.\n\r\nБългарската студентка носела със себе си въже, което според властите означава, че вече била решила да сложи край на живота си. \n\r\nТревога за изчезването надали приятелки на студентката и съквартирантът й, след като не могли да я открият вечерта в събота. На следващата сутрин тялото, увиснало на едно дърво, било открито от земеделеца, след което на мястото дошли и пожарникарите.\n\r\nВластите вече са започнали да разпитват познати на момичето, за да стигнат до мотивите за самоубийството. Тялото на студентката се намира в Съдебна медицина, където ще бъде направена аутопсия.", "date": "2019.07.22", "title": "Ужасяваща гледка! Земеделец откри обесена българска студентка в Италия"}
{"url": "https://www.dnes.bg/obshtestvo/2019/07/22/nov-jivot-za-chiniiata-na-buzludja-shte-izgotviat-li-plan-za-konservaciiata-i.417165", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Паметникът на Бузлуджа ще получи безвъзмездно финансиране в размер на 185 хил. долара от американската фондация Getty. Предстои да бъде изготвен план за неговата консервация.\n\nОт 2014 година насам финансова подкрепа от американската фондация са получили 64 проекта от цял свят, между които Операта в Сидни, сградата на общината в Бостън и много други значими обекти.\n\r\n\"Идеята е да се направи обследване на паметника, негова моментна снимка\", каза в \"България сутрин\" Васил Христов от Фондация \"Проект Бузлуджа“.\n\r\nТой подчерта, че българският обект е натоварен с много политическа символика, а проектът се осъществява в партньорство с няколко организации. Всички дейности по реализирането се случват в партньорство с областната управа на Стара Загора.\n                    \n                    \n                \r\n                \r\n                \r\n                \r\n\"Ще се определи състоянието му – всичко, което е било и какво е налично сега\", подчерта Христов пред .\"Изучването на паметника в учебните часове е задължително, той е символ на полярност в историята ни\", посочи още събеседникът.\n\r\nСпоред изследване 94% от запитаните казват, че биха плащали такса, за да разгледат монумента. \n\r\n\"След една години резултатите от направеното ще са публично достояние и ще може да бъдат ползвани за други проекти, касаещи монумента\", обясни още той. \n\r\nЩе бъде изследвано състоянието на носещата конструкция, за да се изчисли доколко тя може да бъде запазена и как трябва да бъде укрепена. ", "date": "2019.07.22", "title": "Нов живот за чинията на Бузлуджа: Ще изготвят ли план за консервацията й?"}
{"url": "https://www.dnes.bg/mish-mash/2019/07/22/princ-djordj-stana-na-6-maika-mu-go-snima-s-futbolen-ekip.417181", "text": "\nДворецът Кенсингтън публикува три нови снимки на принц Джордж, който днес навършва 6 годинки, предаде Асошиейтед прес.\r\nЗа двореца стана традиция да пуска фотографии, направени от майка му Катрин, херцогинята на Кембридж.\r\nВ две от снимките принц Джордж е изобразен широко усмихнат, облечен в бяла футболна фланелка. Третият кадър е от семейна ваканция с него.\r\nПринц Джордж е трети поред в наследяването на британския престол след дядо му принц Чарлз и баща му принц Уилям, припомня агенцията. (БТА)", "date": "2019.07.22", "title": "Принц Джордж стана на 6, майка му го снима с футболен екип"}
{"url": "https://www.dnes.bg/notifikacii/2019/07/22/myj-si-zanese-nezakonni-pistolet-i-pushka-na-sybora-v-rojen.417193", "text": "Пловдивчанин отиде на събора в Рожен с незаконни оръжия. \r\n\r\nВ събота сутринта, при полицейска проверка в местността Роженски поляни, в палатката на 31-годишния мъж са открити пистолет марка \"Blow\" калибър 9 мм с един патрон в пълнителя, една ловна пушка марка „\"Gumusifp\" с монтиран на нея фенер и лазерен прицел, както и 2 бр. ловни патрони калибър 12 и 18 бр. малокалибрени патрони. \r\n\r\nОръжията и боеприпасите са иззети, а 31-годишният пловдивчанин е задържан за срок от 24 часа, допълват от МВР.", "date": "2019.07.22", "title": "Мъж си занесе незаконни пистолет и пушка на събора в Рожен "}
{"url": "https://www.dnes.bg/zvezdi/2019/07/22/vyrnahme-si-krim-shte-si-vyrnem-i-bradli-kupyr-rusnaci-obijdat-gaga.417187", "text": " Руснаци не спират да обиждат Лейди Гага в социалните мрежи. Те все още смятат, че певицата има вина за раздялата на Ирина Шейк и Брадли Купър.\r\nСкоро Гага публикува снимка в профила си в Instagram, на която се вижда как е готова да вдигне наздравица с чаша шампанско, а причината е създаването на собствена козметична линия. Но вместо да получава поздравления, звездата беше нападната.\r\nРуски тролове започнаха да пишат обидни коментари под въпросната снимка, като твърдят, че така се опитват да защитят модела Ирина Шейк. Доста от коментарите са написани на руски, съобщават от американското издание на \"Cosmopolitan\".\r\nВсе още не се знае дали Брадли Купър и Лейди Гага наистина са двойка и дали Гага е била причина за раздялата на актьора с руската манекенка.\r\n \r\nЕто и някои от коментарите на руските потребители в Instagram:\r\n \r\n1. Не сте написали коментар на снимка на Лейди Гага? Значи не сте истински руснак.\r\n \r\n2. Върнахме си Крим, ще си върнем и Брадли Купър.\r\n \r\n3. Все пак, краката на нашата Ирина са по-дълги.\r\n \r\n\r\n ", "date": "2019.07.22", "title": "Върнахме си Крим, ще си върнем и Брадли Купър: Руснаци обиждат Гага"}
{"url": "https://www.dnes.bg/stranata/2019/07/22/samo-za-sedmica-svinskoto-meso-u-nas-poskypna-s-19-st.417197", "text": "Свинското месо поскъпна с , отчетоха от Държавната комисия за стоковите борси и тържищата.\n\n\r\nСредната цена на килограм свинско в момента е , докато по същото време миналата година цената е била 7,53 лв., посочиха от комисията, но обясниха, че движението на цената на пазара е в норма.\r\n\r\nСтраната ни разполага с 65 свинекомплекса в които се произвежда 40% от свинското у нас. В тях се отглеждат близо 600 хиляди прасета.", "date": "2019.07.22", "title": "Само за седмица свинското месо у нас поскъпна с 19 ст."}
{"url": "https://www.dnes.bg/temida/2019/07/22/turciia-ni-vyrna-myj-ubil-svoi-syselianin-po-mychitelen-nachin.417200", "text": "Искането на Окръжната прокуратура в Шумен да бъде задържан под стража 21-годишният Юзджан, обвиняем за убийството по особено мъчителен начин и с особена жестокост на свой съселянин, е било уважено от състав на Шуменския окръжен съд, съобщават от Държавното обвинение. \n\r\n21-годишният обвиняем е бил привлечен към наказателна отговорност  задочно, след като на 20 септември 2018 г. напуснал България с полет за Истанбул от летище Варна, три дни след извършеното на 16 срещу 17 септември в село Вълнари убийство. Младият мъж бил обявен на общодържавно, а след това и на международно издирване.\n\r\nТурските власти установили местонахождението на Юзджан и на 31 март тази година той бил задържан за срок до 40 дни с цел екстрадицията му в България. Предаден е на българските власти на 17 юли тази година.\n                    \n                    \n                \r\n                \r\n                \r\n                \r\nСлед убийството на съселянина си, извършено с метална щанга, обвиняемият  преместил тялото му в двора на изоставена къща. Завил го в одеяло. \n\r\nС помощта на друг човек натоварил трупа в багажника на лек автомобил и го транспортирал до гората, на около 5 км извън село Вълнари. Там запалил тялото и без да го заравя или прикрива, го оставил. След предприетото издирване доброволци от селото открили обгореното тяло на 34-годишния на 21 септември 2018 г. близо до горски път.\n\r\nОпределението на Шуменския окръжен съд, с което е била взета най-тежката мярка за процесуална принуда спрямо Юзджан Р. – задържане под стража, подлежи на обжалване пред Апелативния съд във Варна.", "date": "2019.07.22", "title": "Турция ни върна мъж, убил свой съселянин по мъчителен начин"}
{"url": "https://www.dnes.bg/akoshtete-vqrvaite/2019/07/22/gladna-chaika-otmykna-chihuahua-ot-angliiski-dvor.417194", "text": "Гладна чайка отмъкна домашния любимец на двойка в английския град Пейнтън, намиращ се в югозападната част на страната, съобщава РИА новости. \n\n Нападението върху кучето е станало пред очите на шокираните му собственици. Англичаните пуснали чихуахото на разходка в двора на дома си. То тичало безгрижно, но изведнъж гладна чайка се нахвърлила върху него, сграбчвайки го и отлитайки в неизвестна посока. \r\n\r\n„Нямаме идея къде е нашето съкровище Гизмо, мъртво ли е, живо ли е, не знаем. Надяваме се полицията и социалните мрежи да помогнат в издирването му“, споделиха собствениците пред британски медии. \r\n ", "date": "2019.07.22", "title": "Гладна чайка отмъкна чихуахуа от английски двор "}
{"url": "https://www.dnes.bg/temida/2019/07/22/ivan-geshev-e-pyrvoto-predlojenie-za-glaven-prokuror.417205", "text": "Иван Гешев е първото предложение за нов главен прокурор. Зад кандидатурата му застават 11 човека, сред които и сегашният главен прокурор Сотир Цацаров, чийто мандат изтича през януари, съобщава БТА.\n\r\nПредложението идва на второто от четири заседания на Висшия съдебен съвет, на които може да се номинират кандидати. На първото преди няколко дни не бяха излъчени предложения. \n\n\nСледващите заседания са на 25 и 29 юли. \n\r\nСамият Иван Гешев, който в момента е заместник на Сотир Цацаров, преди време обяви, че няма да се кандидатира \"на 99% сигурност\", защото нямал време да се занимава с \"кални борби\". Според  Даниела Машева обаче, която представи номинацията му, днес той е дал своето съгласие за участие в конкурса. \n                    \n                    \n                \r\n                \r\n                \r\n                \r\nГешев е едно от знаковите лица на прокуратурата през последните години и някои от най-известните дела на държавното обвинение се водят именно от него. Той беше и водещият прокурор по делото за \"КТБ\".\n\r\nКандидати могат да издигат не по-малко от трима членове на прокурорската колегия на ВСС и министърът на правосъдието. Данаил Кирилов обаче вече публично обяви, че се отказва от правото си да предложи име. \n\r\nИзборът ще се състои на 24 октомври, като за да бъде валиден са необходими 17 от общо 25 гласа на членовете на Висшия съдебен съвет. Гласуването е явно.\n\r\n\r\n ", "date": "2019.07.22", "title": "Иван Гешев е първото предложение за главен прокурор"}
{"url": "https://www.dnes.bg/familen-dom/2019/07/22/koi-sa-tendenciite-v-interiorniia-dizain-za-2019-godina.415194", "text": "\n\r\nПрез последните години наблюдаваме известно преливане на стилове и тенденции в модата като всеобхватно понятие. Границите между ежедневен и официален начин на обличане например, често вече не са толкова отчетливи. Тази свобода намира отражение и в интериорния дизайн. Сякаш няма визия, която да не е актуална. Всичко, което е премислено и позиционирано удачно в дадено пространство, винаги ще стои добре.\n\r\nКато основна тенденция ние, , се стремим да използваме все повече естествени материали или инженерингови продукти, наподобяващи естествената визия. Не подхождайте с предразсъдъци към изделия, които \"имитират\" материалите от природата. Те са създадени целево с по-добри свойства, което ги прави удачен избор при ситуации, за които естествената суровина не е достатъчно устойчива. Разбира се, винаги е добре да избираме продукти с високо качество. \n                    \n                    \n                \r\n                \r\n                \r\n                \r\nНапример в някои случаи многослойният естествен паркет като инженерингов продукт е по-подходящ от масивния. А широкоформатните плочи грес, които определено са тренд, имат предимството, че са изключително тънки (обикновено 6-8 мм) и много по-устойчиви от естествения камък. Техните декори повтарят мрамор, оникс, травертин, бетон, метал, както и други материали. Лепят се както по под и стени, така и по фронт на корпусно обзавеждане или плотове на маси. За плотове на кухни се използват също такива гресно-керамични плочи, но с малко по-голяма дебелина и допълнително защитена повърхност. От тях може да се \"излее\" и коритото на мивката.\n\r\nМраморът и мозайката тази година са много актуални като визия. Метализираните повърхности се превръщат във все по-устойчив тренд. Най-използваните са мед и розово злато – полирано или brushed (минато с четка), както и хром и инокс. Стъклото като материал никога не излиза от мода.\n\r\nОтносно актуалният колорит в интериорите тази година, всички знаем, че цветът на 2019-та е Pantone 16-1546 Living Coral. Някои от най-добрите производители на бои обявиха сходни по тоналност топли цветове: Sherwin-Williams отличиха Cavern Clay SW 7701, Dunn-Edwards - Spice of Life (DET439), Dulux - Spiced Honey, а Pratt & Lambert - Earthen Trail 4-26. Benjamin Moore представиха Metropolitan AF-690 - спокоен, премерен и изтънчен тон. Ето ги и студените нюанси: Blueprint S470-5 на Behr, Night Watch PPG1145-7 на PPG Paints, Peacock Blue KMA29 на Kelly-Moore Paints и Garden Patch 326-5DB - изборът на Dutch Boy. Българският цвят за 2019-та е „Органик“ на Оргахим.\n\r\nПоявиха се модели на извити дивани и заоблени кресла сред продуктовата гама на водещи световни производители на мека мебел. Флоралните и геометричните мотиви при текстилното обзавеждане и тапетите отново са актуални, особено ако такъв тапет е предвиден върху акцентна стена в дадено помещение. Кадифето също намира своето приложение като дамаска и завеси.\n\r\nСтилът Бохо-шик и духът на петдесетте години на миналия век се завръщат с някои характерни за тях елементи. При модерния стил наблюдаваме изключително изчистена визия. Неподвижното обзавеждане е от пода до тавана и е без цокъл или с минимален такъв, за още по-силно изявена линеарност. Понякога, когато липсва мебелен обков, такъв фронт изглежда като ламперия, а в същото време крие удобни обеми за съхранение. Това дава възможност дори и минималистичния интериор да е функционален и да предоставя удобство.\n\r\nС изключение на актуалните интериорни цветове, които се сменят и обявяват за всяка следваща година, останалите изброени тенденции са характерни за последните няколко години. Предполагам, че ще останат предпочитани и през 2020-та. А ние винаги ще следим с интерес развитието им, защото знаем, че всеки тренд и всеки нов материал е реакция както на функция и естетика, така и на начина ни на живот и на нуждите ни едновременно.\n\r\n\n\r\nSoff Design Studio\n\r\n( и )\r\n\r\nА ако търсиш най-подходящия кредит, за да сбъднеш мечтите в своя дом, може би ние ще успеем да ти помогнем. Благодарим ти, че ще ни отделиш няколко минути за ", "date": "2019.07.22", "title": "Кои са тенденциите в интериорния дизайн за 2019 година?"}
{"url": "https://www.dnes.bg/stranata/2019/07/22/tir-i-avtobus-s-50-deca-se-udariha-chelno-krai-tyrgovishte.417216", "text": "Автобус, превозващ деца за лагер,  на пътя София-Варна, съобщават от Областната дирекция на МВР в Търговище.\r\nСигналът за катастрофата, която е станала в района на село Пробуда, е подаден около 13:45 часа.\r\nВ автобуса е , които са пътували за лагер.\r\nОт МВР потвърдиха за инцидента, като уточниха, че . Три деца и една жена са били откарани в болица, съобщиха от полицията.\r\nПо първоначални данни автобусът се е на намиращ се в същата лента за движение аварирал товарен автомобил с полуремарке.\r\nДвижението по главния път временно е затруднено. Трафикът се регулира от пътни полицаи, а водачите се пренасочват към алтернативни маршрути.", "date": "2019.07.22", "title": "ТИР и автобус с 50 деца се удариха челно край Търговище"}
{"url": "https://www.dnes.bg/notifikacii/2019/07/22/kakvo-moje-da-nauchi-nap-ot-sasht.417206", "text": "На фона на мащабната хакерска атака срещу българската приходна агенция, един случай в САЩ показва колко трудно е възстановяването дори от по-малка като дял на засегнатото население атака. Въпреки че точна аналогия не може да се прави заради различната законова база и простия факт, че в случая със САЩ става дума за частна компания, развитието на казуса все пак показва пред колко сложен процес са изправени мениджърите на Националната агенция по приходите (НАП).\r\nСтава дума за американската кредитна компания Equifax, която според в. \"Wall Street Journal\" е близо до сделка за плащането на около 700 млн. долара за извънсъдебно уреждане с американските регулатори и щати по темата с нарушаването на личните данни. При това случаят датира от преди две години.\r\r\n                \r\n                \r\n                Equifax ще плати сумата от около 700 млн. долара за извънсъдебно уреждане на спора с Федералната търговска комисия, Бюрото за финансова защита на потребителите и повечето щатски прокурори. \r\nХакерският пробив през 2017 г. в компанията засегна повече от 143 милиона души по целия свят.\r\nСумата, която трябва да бъде платена от компанията, може да се промени в зависимост от броя на исковете, подадени в крайна сметка от потребителите, твърди материалът на WSJ, като добавя, че споразумението може да бъде обявено още в понеделник.\r\nСпоразумението ще изисква от фирмата за финансови услуги да направи нови промени в начина, по който защитава и обработва потребителските данни, твърди  \"Wall Street Journal\". Ще бъде създаден фонд за обезщетяване на потребителите за щетите, които са претърпели те в резултат на хакерската атака. \r\n", "date": "2019.07.22", "title": "Какво може да научи НАП от САЩ?"}
{"url": "https://www.dnes.bg/blizak-iztok/2019/07/22/iran-zalovil-17-shpioni-na-cru-osydi-niakolko-na-smyrt.417167", "text": "Иран залови 17 шпиони, работещи за американското Централно разузнавателно управление (ЦРУ) и някои от тях бяха осъдени на смърт, съобщиха ирански медии, цитирани от Ройтерс.\n\n\r\n\r\n\r\nМинистерството на разузнаването заяви, че е разбило шпионска група на ЦРУ и е заловило 17 шпиони. Според министерски служител някои от арестуваните са осъдени на смърт, пише БТА. \r\n\r\nИнформацията е изнесена на фона на продължаващото напрежение между Иран и САЩ. През уикенда Ислямската република публикува видео, което оборва твърденията на президента Доналд Тръмп, че американски разрушител е унищожил ирански дрон.\r\n\r\nВеликобритания и Иран обтегнаха отношенията, след като Техеран задържа танкер под британски флаг в Ормузкия проток.", "date": "2019.07.22", "title": "Иран заловил 17 шпиони на ЦРУ, осъди няколко на смърт "}
{"url": "https://www.dnes.bg/stranata/2019/07/22/malko-turisti-ama-platejosposobni-simeonov-ot-varna-kriza-niama.417201", "text": "Туристите са по-малко това лято в сравнение с 2018 г., но има ръст на приходите.\r\nТова коментира във Варна лидерът на НФСБ Валери Симеонов, според когото сведенията за криза в сектора са силно преувеличени. \n\n\nОсвен че гостите от чужбина са по-платежоспособни, се отчита ръст и в  посещаемостта на културните и исторически забележителности във Варна,  каза още Симеонов след заседание на Областния съвет по туризъм в крайморския град.\r\nДепутатът отчете, че няма сериозни проблеми с шума от заведенията в курортите около и във Варна.\r\nПо думите му новият закон за шума е започнал да действа още преди официално да влезе в сила благодарение на засиления контрол през последните 3 години, предаде БТА.\r\n                    \n                    \n                \r\n                \r\n                \r\n                Симеонов припомни, че вече действат законови промени, които прецизират правилата за поставяне на преместваеми търговски обекти в големите курортни комплекси.\r\nКонтрол ще осъществява дирекцията за строителен контрол, а не общините. Според Симеонов това е много положителен фактор.\r\nЗа промените в законодателството за дивото къмпингуване депутатът уточни, че предложенията са направени от групата на Обединените патриоти, а не от Министерството на туризма и сформираната от него работна група.\r\n ", "date": "2019.07.22", "title": "Малко туристи, ама платежоспособни! Симеонов от Варна: Криза няма!"}
{"url": "https://www.dnes.bg/politika/2019/07/22/bylgarinyt-iska-subsidiia-ot-levche-za-partiite-no-se-opasiava-ot-zavisimost.417146", "text": "Намаляването на държавната субсидия за партиите среща подкрепата на по-голяма част от българите, но близо половината наши сънародници смятат, че така политическите организации ще станат по-зависими от бизнеса. Това сочат резултатите от представително проучване на Изследователски център \"Тренд\" по поръчка на \"\".\n\r\nИнициативата на ГЕРБ за намаляването на държавната субсидия за партии на 1 лев на получен глас предизвика сериозна дискусия в парламента, като породи много полярни мнения. Според проучването обаче тя среща одобрението на 69% от всички български граждани, а едва 14% не я подкрепят. \n\n\nНа въпрос колко трябва да получават партиите като субсидия от държавата, най-висок процент събира опцията 1 лев (42%), а 25% смятат, че партиите не трябва да получават пари от държавата. Само 2% са на мнение, че партиите трябва да получават повече от 7 лева на получен глас на избори.\n                    \n                    \n                \r\n                \r\n                \r\n                \r\nВъпреки внушителното мнозинство, което подкрепя намаляването на държавните субсидии за партиите, 47% от интервюираните изразяват опасение, че с това решение партиите ще станат по-зависими от бизнеса, а 26% са на противоположното мнение.\n\r\nПобедата на ГЕРБ на проведените през май избори за европарламент показват тенденция на ръст на дела на хора, според които правителството ще изкара пълен мандат. Точно 57% от всички български граждани през юли са убедени, че кабинетът Борисов ще изпълни мандата си, а на обратното мнение са една пета от запитаните.\n\r\nЩо се отнася до рейтингите, Бойко Борисов продължава да е най-одобряваният партиен лидер с 36% положително отношение. Освен него в първата петица по симпатии са Красимир Каракачанов (29%), Корнелия Нинова (24%), Веселин Марешки (24%) и Татяна Дончева (19%). \n\r\nНай-ниски резултати по този показател имат Христо Иванов (10%), Мустафа Карадайъ (10%), Румен Христов (9%), Румен Петков (9%), Костадин Костадинов (8%) и Атанас Атанасов (7%).", "date": "2019.07.22", "title": "Българинът иска субсидия от левче за партиите, но се опасява от зависимост"}
{"url": "https://www.dnes.bg/eu/2019/07/22/policiiata-v-italiia-goni-nashi-kradci-s-helikopter.417145", "text": "Български крадци влязоха в гонка с полицията в Италия.\r\nДвамата нашенци – на 30 и 31 години, в крайна сметка бяха Преследването започнало, след като жители на италианска провинция забелязали, че мъже със съмнително поведение обикалят около домовете.\r\nДвамата управлявали автомобил с италианска регистрация. Задържаните са, предаде Нова.\r\nИма и други случаи на задържани българи заради провинения в Италия. Преди дни български тираджия карал на зиг-заг 4 км. След като полиция е спряла превозното средство и е извършена проверка на водача е установено, че той е шофирал с .\r\nНа пристанището в Неапол пък беше конфискувана и запорирана луксозна 18-метрова яхта наета от българска фирма. Предполага се, че с нея е превозван контрабанден алкохол.  Арестувани са 23 души.", "date": "2019.07.22", "title": "Полицията в Италия гони наши крадци с хеликоптер"}
{"url": "https://www.dnes.bg/obshtestvo/2019/07/22/slynchevi-ochila-mente-vnimavaite-kriiat-goliam-risk-za-zrenieto.417147", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНад от служители на ГДБОП, обозначени с търговските брандове на световноизвестни марки. Очилата са били подготвени за онлайн продажба.\r\nНиското качество на иззетите реплики ги прави  - при употребата им зеницата на очите се разширява, а заради липсата на UV защита навлизат повече от вредните лъчи.\r\nЗа да проверим дали даден чифт очила са качествени или не, , какъвто има във всяка добра оптика, каза оптометристът Христо Благоев. При ползване на недобри апарати се случва измерването на стъклото да е само относно затъмнението му, а не за UV защитата.\r\n                    \n                    \n                \r\n                \r\n                \r\n                Той препоръча да не се доверяваме на тестове в интернет и приложения, а да се обърнем задължително към специалист.\r\n\r\n\"Съществуват митове, че колкото по-тъмно е стъклото на очилата, толкова по-голяма е UV-защитата, но всъщност това въобще не е така.  – стъкла с по-висока степен на затъмнение да нямат никаква защита. Така че това не е гаранция\", обясни Благоев.\r\nТой посочи, че гаранция за добра защита на слънчевите очила имат донякъде големите и известни марки.\r\nПо думите му мит е още и че слънцето е вредно най-много около обяд.  и сме на плажа.\r\nСилно препоръчително е хората, работещи с компютр, да ползват специални очила за екрани и дисплеи, допълни той пред . Все повече са тези, които избират да си направят комбинирани очила – за защита от слънцето и с диоптър.\r\nЕкспертите съветват при избор на слънчеви очила онлайн потребителите да пазаруват от официалните интернет страници на търговските марки.", "date": "2019.07.22", "title": "Слънчеви очила менте? Внимавайте, крият голям риск за зрението! "}
{"url": "https://www.dnes.bg/obshtestvo/2019/07/22/rodnite-turoperatori-protiv-nova-naredba.417149", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСъкращаване на работни места, затваряне на офиси и данъчна емиграция в други страни. Това са част от възможните сценарии, които предричат от туристическия бранш заради спорната наредба номер 18, която би трябвало да влезе в сила от 1 октомври.\n\r\nТя предвижда лицензиране на системите за продажби на туроператорите и свързването им с касовите апарати, както и други точки, които според мнозина са в ущърб на бизнеса.\n\r\nВ \"България сутрин\" Димитрина Горанова от Асоциацията на българските туроператори и туристически агенции заяви, че наредбата е неприложима за бизнеса у нас и ако се наложи туристическите агенции да инвестират в този проект, то това неминуемо ще се отрази на цените.\n                    \n                    \n                \r\n                \r\n                \r\n                \r\n\"От нас се иска до 1 октомври да лицензираме системите си за продажби и да ги свържем с касовите апарати. Очаква се да инвестираме в един изцяло нов продукт, който да управлява нашите продажби. Никой не се ангажира с конкретна цифра, но става въпрос за няколко десетки хиляди лева. Подобна инвестиция ще рефлектира на цените\", каза Горанова.\n\r\nИ обясни, че вече има фирми, които изнасят част от дейността си в чужбина. Горанова разкри, че спадът в резервациите за този сезон е факт и вече се говори за сериозен отлив в продажбите.\n\r\n\"Има български фирми, които са направили постъпления за регистрирането им в чужбина. Това са предимно електронни магазини. Те изнасят част от дейността си, отварят работни места в чужбина и парите отиват там, а не у нас. Има разговори с НАП, искаме и срещи с министъра на финансите и премиера. Спадът в резервациите за този сезон е факт. Вече се говори за над 20 процента спад в продажбите\", ", "date": "2019.07.22", "title": "Родните туроператори против нова наредба"}
{"url": "https://www.dnes.bg/stranata/2019/07/22/piian-anglichanin-se-udavi-v-burgas.417148", "text": "63-годишен  в морето в района на \"Мостика\" в Морската градина, съобщиха от МВР – Бургас.\nСпоред информацията на полицията мъжът е скочил от плочата, намираща се до моста, с цел да плува до брега, но се удавил в морето.\r\nМъжът бил . Тялото му е извадено от водата и откарано за аутопсия.\r\nРаботата по случая продължава от Първо Районно управление – Бургас.", "date": "2019.07.22", "title": "Пиян англичанин се удави в Бургас"}
{"url": "https://www.dnes.bg/notifikacii/2019/07/22/kanadski-samolet-se-razbi-v-reka-atabaska.417151", "text": "Малък  в провинция Албърта в Канада, съобщи CBC. Загинал е един от пътниците на летателния апарат.\r\nИнцидентът е станал  на самолета от летището в град Джаспър. Той е паднал в близконамиращата се река Атабаска.\r\n. Единия е загинал, а другия е транспортиран в болница в тежко състояние.", "date": "2019.07.22", "title": "Канадски самолет се разби в река Атабаска"}
{"url": "https://www.dnes.bg/notifikacii/2019/07/22/kakvi-opasnosti-krie-kafeto-na-gladno.416987", "text": "има много почитатели по цял свят. Милиони хора стават сутрин и първото нещо, което правят, е да си приготвят чаша черно ароматно кафе, за да се събудят. Пиенето на кафе на празен стомах обаче крие много рискове за здравето.\r\nСпоред скорошно изследване, \"пиенето на кафе на гладно рано сутринта преди закуската увеличава значително нивата на кортизол в кръвта. Този хормон отговаря за регулирането на имунния отговор, метаболизма и реакцията на стреса\", обяснява доктор Никола Джорджевич пред rd.com.\r\n \r\nПикът на кортизола е именно рано сутрин. С напредване на денонощието неговите нива спадат. Ако заредите тялото си с кофеин на гладно точно в момента, в който този хормон е най-висок, подлагате организма си на още по-голям стрес.\r\n \r\nДруги изследвания показват, че голям процент от хората пият кафе именно на гладно. Те са с повишен риск от резки промени в настроението и възможна поява на различни здравословни проблеми в дългосрочен план. Това е така, защото кафето стимулира производството на киселини в стомаха, което вреди не само на неговата лигавица, но и създава цялостна киселинна среда в организма.\r\n \r\nВисоката киселинност на тялото от своя страна създава благоприятна основа за различни възпалителни и ракови заболявания.\r\n \r\n\r\n\r\n\r\n\r\n", "date": "2019.07.22", "title": "Какви опасности крие кафето на гладно?"}
{"url": "https://www.dnes.bg/politika/2019/07/22/bychvarova-iskam-izraelskiia-opit-i-postijeniia-v-bylgariia.417152", "text": "Като посланик в Израел ще работя за това израелският опит и постижения да стигат до българския бизнес, заяви пред bTV новият български емисар в Израел Румяна Бъчварова. \n\r\nПреди дни отбелязахме 140 години от началото на дипломатическата дейност на страната ни. Това беше причина и за обща конференция на нашите дипломати в София, на която присъства и премиерът Бойко Борисов. Срещата събра и нашите първи посланици в света. Сред тях бе и Бъчварова.\n\n\nДнес тя заяви, че отношенията между България и Израел са от стратегическо значение за нашата страна и че тя ще се бори за пренасяне на положителните примери за правене на бизнес от там в България.\n                    \n                    \n                \r\n                \r\n                \r\n                \r\nБъчварова коментира и скорошния скандал, в който български хотелиер посегна физически на група израелски туристи. Тя обясни, че не е останала с впечатление случаят да се е отразил лошо върху имиджа на страната ни там. \n\r\n\"След този инцидент излязоха няколко публикации, които представят българския туризъм. Излъчването на случая в Израел беше в контекста на един национален дебат, който имат, а именно за насилието в ежедневието\", поясни тя. \n\r\nПо думите й фирмите, които работят с България, инвестират в реклама. Рекламират шопинг туризма у нас, както и семейният туризъм.\n\r\n\"Цели семейства идват у нас за да прекарат празниците си\", поясни посланикът. \n\r\nТя благодари на израелското посолство у нас за умерената позиция по случая и за заявеното доверие към българските власти, че ще се справят с проблема. \r\n ", "date": "2019.07.22", "title": "Бъчварова: Искам израелския опит и постижения в България!"}
{"url": "https://www.dnes.bg/temida/2019/07/22/kristiian-boikov-progovori-nevinen-sym-a-ciala-bylgariia-e-sreshtu-men.417150", "text": "Не съм аз човекът, който проби системата на НАП. Това заяви пред bTV обвиненият за кибератаката срещу сървър на Агенцията ИТ специалист Кристиян Бойков. \n\r\n\"Има за какво да съм притеснен, защото цяла България се е обърнала срещу мен. Конкретно за самия случай не се притеснявам толкова\", сподели той. \n\r\nКристиян прекара 72 часа в ареста. Няколко дни след задържането си Софийска градска прокуратура го освободи с мярка подписка, тъй като към момента са липсвали ясни доказателства за неговата вина. Обвиненият разказа, че е имало \"неудобни въпроси и леки заплахи\" по време на задържането му. Кристиян каза, че не може да навлиза в подробности за заплахите, защото се води следствие, но поясни. че \"всичко е описано и когато му дойде времето, съдията ще го прочете\".\n                    \n                    \n                \r\n                \r\n                \r\n                \r\nТой обясни, че когато от ГДБОП са му сложили белезниците, се притеснил изключително много. Акцията в офиса на фирмата, където работи, продължила около 7 часа. Иззет е един служебен компютър и два лични. \n\r\nБойков изтъкна, че властите са стигнали до него след получен сигнал, но заяви, че няма право да казва повече информация. Според него атаката не е конкретно срещу него, а срещу фирмата, в която работи. \n\r\n\"Резултатите върху фирмата са точно такива. От една седмица сме като под обсада\", коментира пък работодателят му Георги Янков. \n\r\nКристиян беше категоричен, че на този етап не би отключил компютрите си, както поискаха от ГДБОП и лично премиерът Бойко Борисов, защото там е целият му личен живот. \n\r\n\"Не можем да отключим компютрите. Това е част от политиката за сигурност, която гарантира защитата на данни на нашите клиенти\", допълни и неговият шеф. \n\r\nКристиян коментира и похвалите, които получи от Борисов, който го нарече \"истински вълшебник\".  \"Не съм вълшебник, аз съм просто един 20-годишен ученик\", изтъкна той. \n\r\nIT специалистът разкри, че се страхува и все още не може да осмисли това, което му се случва, но допълни, че има пълната подкрепа на майка си и на своите работодатели.\n\r\n\"Притесняват ме медиите, защото не съм искал по никакъв начин да ставам известен. Бяха изписани неща, свързани с личния ми живот. Подразни ме това, че се ровят в него, без да знаят. По-удобно е за някои хора да пишат за неща, за които нямат представа, вместо да питат. Опитаха се да ме изкарат богат, а не съм такъв\", каза още той. \n\r\nОтносно кибератаката, с която Кристиян пробива системата на сайта на МОН преди време, 20-годишното момче обясни, че просто е опитал да предупреди ведомството, че сайтът им не е защитен и че не е използвал информацията за облагодетелстване.", "date": "2019.07.22", "title": "Кристиян Бойков проговори: Невинен съм, а цяла България е срещу мен!"}
{"url": "https://www.dnes.bg/stranata/2019/07/22/7-pyti-razlika-v-dohodite-na-nai-bednite-i-nai-bogatite-u-nas.417154", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nДоходите на най-богатите у нас са били, сочат данни на Европейската статистика за миналата година. Разликата ни отвежда на първо място сред страните в Европа.\n\n\nНай-малка в Европа е разликата в Чехия и Словения, където тя е 3,5. Следват ги Финландия, Словакия и Белгия.\r\n\"Проблемът на България е, че . Проблем е това, че имаме ръст на БВП, защото той е основа за създаването на богатството, който не е достатъчен за кохезия, т. е. да се приближаваме. Проблемът е това, че нямаме инвестиции и по иновации сме на последно място, което не предполага създаване на стоки с висока добавена стойност\", коментира финансовият експерт Мика Зайкова.\r\n                    \n                    \n                \r\n                \r\n                \r\n                Проблем има обаче и в , коментира от своя страна Емил Хърсев.\r\n\"Според мен все още има какво да мислим за условията, които се предлагат за българската икономика. Дори да речем при набирането на работна сила\", смята той.\r\nФинансистът посочи, че у нас съществуват два основни проблема. Единият е все още , а вторият е трансграничният внос на доход.\r\nОт думите на Зайкова стана ясно, че от години .\r\n\r\n\"Основният проблем е образованието на човек да върви напред и да увеличава доходите си, защото в България безработицата е ниска, няма какво да се заблуждаваме. Не става въпрос за малцинствени групи, а за 30-годишно съзнателно държане на едни хора в гета, които служат за електорат и не е необходимо да мислят. А тези деца можеха да бъдат изведени оттам, да бъдат обучени. Има хора от същия етнос извън гетото, които са професори\", добави тя пред ", "date": "2019.07.22", "title": "7 пъти разлика в доходите на най-бедните и най-богатите у нас"}
{"url": "https://www.dnes.bg/notifikacii/2019/07/22/shestima-zaginaha-sled-goreshtata-vylna-v-sasht.417155", "text": "Рекордни температури бяха измерени в няколко американски щата по време на горещата вълна, обхванала територии от Средния запад до атлантическото крайбрежие.\nЗасегнати от горещините бяха общо .\r\nРекорди бяха отчетени в седем метеорологични станции, сред които на летище Кенеди в Ню Йорк и в Атлантик сити в Ню Джърси.\r\nСпоред местни медии . Четири от жертвите са в щата Мериленд.\r\nбяха отворени в Ню Йорк заради горещата вълна, а триатлонът, в който трябваше да участват 4000 души, както и фестивал в Сентръл парк и надбягване на хиподрума Саратога, бяха анулирани.\r\r\n                \r\n                \r\n                \r\nВ разгара на горещата вълна десетки хиляди потребители се оказаха без ток в Ню Йорк. Беше възстановено електроподаването на 13 000 от тях в Бруклин, но още 40 000 из различни части на града все още нямат електричество, предаде БТА.", "date": "2019.07.22", "title": "Шестима загинаха след горещата вълна в САЩ"}
{"url": "https://www.dnes.bg/politika/2019/07/22/stres-strah-v-dfz-samo-trima-ot-direktorite-sa-na-rabota.417156", "text": "Само трима от 23-мата директори в ДФЗ са на работа. Ситуацията е наистина шокираща. Имаме кардинален проблем, който надявам се, още днес да бъде решен. Това каза новият изпълнителен директор на Държавен фонд \"Земеделие” Васил Грудев пред Нова тв.\n\r\nТой заяви, че заради специализираната акция и обвиненията във Фонда служителите били в стрес.\r\n\"Не забравяйте, че се намираме и в летен сезон, но аз се надявам, че и тази ситуация, която доведе до едно голямо стресиране на служителите в ДФЗ, ще бъде преодоляна. От работата на всички тези хора зависи разпределянето на целия бюджет”, добави той.\n\r\nГрудев обясни, че ДФЗ получава най-големия бюджет на европейски пари в България. \"Не само е най-големият, но сравнен с всички други европейски фондове, представлява около 45% от целия бюджет”, каза още той.  \n                    \n                    \n                \r\n                \r\n                \r\n                \r\n\"Това, което е открито в дома на служителя на Фонда, е било абсолютно шокиращо и аз не знам какво прави той в ДФЗ, каква е идеята му за работа и какво кариерно развитие очаква. Говорейки си за този служител, ние не бива да обобщаваме с работата на всички служители във фонда”, обясни Грудев.\n\r\nВасил Грудев отрече да познава служителя, но обясни, че той е работил в оторизацията на плащанията на ниско експертно ниво.\n\n\n\n\r\nНовият изпълнителен директор на Фонда коментира и повдигнатото обвинение на действащия заместник-изпълнителен директор Калоян Костадинов.\r\n\"Аз го познавам като един изключително добър професионалист и съвестен и честен експерт. Аз не разполагам с данни и не знам какво е конкретното обвинение”, заяви той.\n\r\nГрудев отрече да има връзка между разследванията на къщите за гости и обвиненията във Фонда.\n\r\n600 000 лева са върнати към момента от собственици на къщи за гости, финансирани по европроекти, които обаче не ги използвали по предназначение. След многобройните проверки и констатираните нарушения, стана ясно, че общата сума, която трябва да се върне е в размер на 10 милииона лева.\n\r\nНовият изпълнителен директор на ДФЗ обясни и схемите с къщите за гости.\r\n\"Става дума със създаване на изкуствени условия, за да се надхвърли лимитът за даден бенефициент. Представете си, че един бенефициент е допустим да получи подпомагане по една мярка в рамките на 1,3 млн. или 3 млн. лв., но когато имаме огромни стопанства, а тук очевидно става дума за опит за изкуствено разделяне на тези стопанства на 5 или 10 бенефициента и всеки един от тях да кандидатства за този лимит. Така се нахвърля единичният лимит на стопанство и се заобикалят правилата на различни програми. Накрая получаваш в пъти по-голяма сума”, обясни той.\n\r\nСпоред Грудев е необходимо работата на Фонда да стане абсолютно прозрачна. По думите му трябва да се пристъпи към пълна електронизация на системите във Фонда, както и да се подобри комуникацията чрез изграждане на модерен колцентър, който да свързва бенефициентите с експертите в ДФЗ.", "date": "2019.07.22", "title": "Стрес, страх в ДФЗ: Само трима от директорите са на работа"}
{"url": "https://www.dnes.bg/crime/2019/07/22/moreto-vze-poredna-jertva-myj-se-udavi-v-sv-konstantin.417158", "text": "43-годишен варненец се удави на плажа в курорта \"Св. Константин\". Все още не е ясно как точно се е случила трагедията, но в случая няма данни за престъпление, коментираха от дирекцията на варненската полиция пред \"\".\r\n\r\nСигнал, че труп на мъж плува в морето до корабчето на хотел \"Сириус\" в курорта е подаден в събота рано сутринта.\r\n\r\n На мястото пристигнали екипи на полицията, гражданска защита и спешна помощ и изкарали тялото от водата.\r\n\r\n\"Изясняват се причините за трагедията. Въпреки, че няма данин за престъпление, случаят е докладван на Районна прокуратура във Варна. Образувано е досъдебно производство\", обясниха от полицията във Варна.\r\n ", "date": "2019.07.22", "title": "Морето взе поредна жертва, мъж се удави в \"Св. Константин\""}
{"url": "https://www.dnes.bg/obshtestvo/2019/07/22/inovativno-bylgarskata-birena-cyrkva-shte-pravi-pivo-sys-svetena-voda.417159", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Българската бирена църква ще прави пиво със светена вода. Това разкри представителят на общността Гергана Гугунска. Тя обясни, че все още не е избистрена с точност рецептата за напитката, но се надява в най-скоро време това да се случи и бирата да бъде сварена до септември, когато е 10-годишнината на църквата.\n\r\n\n\r\nГугунска обясни, че Българската бирена църква е онлайн общност с над 30 хиляди последователи. \n                    \n                    \n                \r\n                \r\n                \r\n                \r\n\"Това ще е първата бира в света, която ще бъде сварена със светена вода. Ние сме онлайн общност от последователи на пивото и обединени около идеята, че човек може да си прекарва добре в компанията на няколко бирички. Всичко започна на шега, но вече сме доста хора\", каза тя.\n\r\nГугунска допълни, че бирата със светена вода ще бъде произведена от родни крафт пивовари, като най-вероятно тя ще е от видовете светъл ейл или лагер.\n\r\n\"Светената вода може да се вземе отвсякъде. Някои от пивоварите предлагат дори да вземем от Атон. Хубаво е в съвременния живот да проявяваме малко повече чувство за хумор. Ние сме отворени към всички религии и нашите миряни са с различни вероизповедания. Производството ще бъде бутиково и не знам дали бирата ще бъде пускана на свободния пазар\", каза тя пред .", "date": "2019.07.22", "title": "Иновативно! Българската бирена църква ще прави пиво със светена вода"}
{"url": "https://www.dnes.bg/sofia/2019/07/22/spirat-vodata-v-stolichni-kvartali-vyv-vtornik-i-sriada.417161", "text": "\"Софийска вода” временно ще прекъсне водоснабдяването в някои части на столицата във вторник и сряда, 23 и 24 юли 2019 г., съобщиха от дружеството.\r\nЗа двата дни във връзка с монтаж на измервателно устройство след ПСПВ Мала Църква, и ремонт на спирателен кран се налага спиране на водоподаването на клиентите на \"Софийска вода”, живеещи в района на:\r\nс. Плана – от 14:00 ч. на 23.07.2019г. до 02:00 ч. на 24.07.2019 г.\r\nс. Железница -  от 14:00 ч. на 23.07.2019г. до 02:00 ч. на 24.07.2019 г.   \r\nс. Бистрица -  от 13:30 ч. на 23.07.2019г. до 01:30 ч. на 24.07.2019 г.   \r\nс. Панчарево /висока зона/ и с. Кокаляне /висока зона/ - от 14:30 ч. на 23.07.2019г. до 02:30 ч. на 24.07.2019г. \r\nв.з. \"Косанин дол“ -  от 14:30 ч. на 23.07.2019г. до 02:30 ч. на 24.07.2019г\r\nв.з. \"Ловджийска чешма“ – от 14:30 ч. на 23.07.2019г.  до 02:30 ч. на 24.07.2019г.\r\nв.з. \"Бункера“ – горна част  – от 14:30 ч. на 23.07.2019г.  до 02:30ч. на 24.07.2019 г.\r\nв.з. \"Градище“ – от 14:30 ч. на 23.07.2019г.  до 02:30 ч. на 24.07.2019г.  \r\nкв. \"Симеоново“, в.з. \"Симеоново – Драгалевци“, кв. \"Драгалевци“ - от 14:00 на 23.07.2019г.  до 02:00 ч. на 24.07.2019г. \r\nв.з. \"Малинова долина“  – от 14:30 ч. на 23.07.2019г.  до 02:00 ч. на 24.07.2019 г.\r\nкв. \"Киноцентъра“ - от 15:00 ч. на 23.07.2019г.  до 03:00 ч. на 24.07.2019 г.  \r\nc. Владая - района заключен между ЖП линия \"София-Перник“, ул. \"Лесковец“, ул.“Войнишко въстание“ , ул.“Любомир Миланов“,ул. \"Акад. П. Стайнов“, ул.“Равнище“ и в.з. \"Приплат“ - от 14:00ч. на 23.07.2019г. до 02:00ч. на 24.07.2019г. \r\nкв. \"Бояна“-  от 16:30 ч. на 23.07.2019г.  до 04:30 ч. на 24.07.2019г. \r\nв.з \"Беловодски път“- от 17:00 ч. на 23.07.2019г. до 05:00 ч. на 24.07.2019 г. \r\nв.з. \"Килиите“ - от 17:30 ч. на 23.07.2019г. до 05:30 ч. на 24.07.2019 г.  \r\nв.з. \"Мала кория“- от 17:30 ч. на 23.07.2019г. до 05:30 ч. на 24.07.2019 г. \r\nкв. \"Княжево“, района заключен между ул. “Панорамен път”, ул.“Проф. Державин”, бул. “Цар Борис III”,ул. “Ген. Михаил Кутузов”, ул.“Карамфил”, ул.“Бойна слава”, ул.“Клек”, ул.“Сребриста липа” и ул.“Бял равнец”- от 17:30 ч. на 23.07.2019г.  до 05:30 ч. на 24.07.2019 г\r\nкв. \"Княжево“, района заключен между бул. “Цар Борис” III и ул. “Княжевска”, ЖП линията \"София  - Перник“ и ул. “Владайско въстание”-  от 17:30 ч. на 23.07.2019г. до 05:30 ч. на 24.07.2019г \r\nкв. \"Горна баня“ и в.з. \"Горна баня“ – от 17:30 ч. на 23.07.2019г. до 05:30 ч. на 24.07.2019 г. \n                    \n                    \n                \r\n                \r\n                \r\n                \r\nПри продължителност на спирането над дванадесет часа, ще бъде осигурено алтернативно водоснабдяване с водоноски на адреси: \n\r\nс. Бистрица - на площада  от 01:30 ч. на 24.07.2019г.\r\nкв. \"Симеоново“ – на площада  от 02:00 ч. на 24.07.2019г.\r\nкв. \"Драгалевци“ - на площада  от 02:00 ч. на 24.07.2019г.\r\nкв. \"Княжево“ - ул. “Войводина могила” и ул. \"Стойчо Бачийски“ от 05:30 ч. на 24.07.2019г. \r\nкв. \"Горна баня“ на площада до хотел \"Горна баня“ от 05:30 ч. на 24.07.2019г.\n\r\nНа 23 юли във връзка с изпълнение на инвестиционен проект за подмяна на уличен водопровод на ул. \"Феликс Каниц“ кв. \"Крива река“, се налага спиране на водоподаването от 09:00 до 19:00 часа на клиентите на \"Софийска вода”, живеещи в района на: ул.“Феликс Каниц“ - от ул. \"Богдановец“ до ул. \"Яков Крайков“.\r\nПри продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Яков Крайков“ ъгъла с ул. \"Феликс Каниц“. След възстановяване на водоснабдяването е възможно временно повишаване  мътността на водата.\r\nСлед реализацията на този инвестиционен проект клиентите на \"Софийска вода” живеещи в района ще почувстват значително подобреното качество на предоставяните услуги.\r\nНа 23 юли във връзка с подмяна на сградно водопроводно отклонение на бул. \"Никола Петков“ местност “Гърдова глава“ , се налага спиране на водоподаването от 09:00 до 21:00 часа на клиентите на \"Софийска вода”, живеещи в района на: ул. \"Карамфил“ от ул. \"Ген. Михаил Кутузов“ до ул. \"Маринковица“.\n\r\nПри продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Карамфил“ ъгъла с ул. \"Ген. Михаил Кутузов“. \r\n ", "date": "2019.07.22", "title": "Спират водата в столични квартали във вторник и сряда"}
{"url": "https://www.dnes.bg/notifikacii/2019/07/22/pochina-trenioryt-povel-grisho-kym-vyrha.417171", "text": "Питър Макнамара, който е носител на три титли на двойки от турнирите по тенис от \"Големия шлем\", и бивш треньор на Григор Димитров, почина на 64-годишна възраст.\n\r\nМакнамара, триумфирал с шампионските трофеи заедно със своя австралийски сънародник Пол Макнами, загуби битката за живота си след заболяване от рак на простатата.\n\r\nМакнамара и Макнами са част от дуета \"Супер Макс\", които печели две титли на \"Уимбълдън\" (1980 и 1982 година), както и шампионския трофей от Откритото първенство на Австралия през 1979 година.\n\r\nСлед края на състезателната си кариера Питър Макнамара работи в Париж като треньор в академията на Патрик Муратоглу. Българинът Григор Димитров е един от популярните тенисисти, работили заедно с Макнамара.\r\n                \r\n                \r\n                \r\n\"Той беше изключително харизматичен и страстно отдаден на своята работа. Беше невероятен съотборник. Той свърши великолепна работа с Григор Димитров, помагайки му да пробие сред професионалистите\", написа Патрик Муратоглу в Туитър.\n\r\n", "date": "2019.07.22", "title": "Почина треньорът, повел Гришо към върха"}
{"url": "https://www.dnes.bg/politika/2019/07/22/deputatite-vakancuvat-celi-34-dni-prez-liatoto-vryshtat-se-pri-veto.417138", "text": "34 дни лятна ваканция се събират на депутатите през тази година. Съгласно парламентарния правилник те трябва да са в почивка от 1 до 31 август, но тъй като завръщането им зад банките се пада през уикнеда, ще имат пленарно заседание чак на 4 септември.\n\r\nПоследният им работен ден за сезона пък ще бъде на 31 юли, когато в края на редовното заседание ще удари финалният за тази сесия парламентарен звънец. \n\n\r\nНе е изключено обаче депутатите да бъдат привикани от шефката на НС Цвета Караянчева за извънредни заседания по време на полагащата им се по устав ваканция, пише \"Монитор\".\n\r\nДали отдихът им ще бъде прекъснат зависи от президента Румен Радев, чиито намерения относно евентуалното налагане на вето върху промените в Изборния кодекс, предвиждащи отпадането на машинния вот за парламентарните и местните избори или върху актуалиацията на дръжавния бюджет, заради разходите за покупката на новите изтребители за ВВС F-16, все още не са ясни.\n                    \n                    \n                \r\n                \r\n                \r\n                \r\nКрайният срок за предложения между първо и второ четене на Изборния кодекс изтече в петък. Именно затова за вторник управляващите планират извънредно заседание на правната комисия, на което поправките за машинния вот трябва да минат и на второ четене. Целта е те да влязат по бързата процедура като първа точка в дневния ред за сряда (24 юли – бел.р.). От мнозинството се надяват, че ако Радев наложи вето върху промените, това да се случи още тази седмица и евентуално на 30 юли Караянчева да свика извънредно пленарно заседание, на което връщането на измененията за повторно разглеждане да бъде обсъдено и гласувано. Иначе крайният законов срок, в който президентът може да върне закона в НС, ще изтече чак около 8-9 август. \n\r\nПри това положение, ако държавният глава изчака до последно и наложи вето през август, депутатите ще трябва да прекъснат ваканцията си, за да се съберат на извънредно заседание заради машините. Крайният срок за ветото, касаещо покупката на самолетите пък ще изтече около 11-12 август. Така при възможно най-негативния за тях сценарий, в случая народните избрани ще трябва прекъснат ваканцията си за втори път, за да се съберат извънредно. Според управляващите обаче едва ли ще се стигне до такъв развой на ситуацията с оглед на това, че едно евентуално вето би създало риск за самия проект за модернизиране на ВВС, като забавяне на доставката на самолетите от САЩ или дори неговото оскъпяване. По време на дебатите по темата в НС стана ясно, че ратифицирането на договорите трябва да мине до 31 юли, а самите оферти от американската страна са със срок на валидност между 3 и 5 септември.\n\r\n\n\r\n ", "date": "2019.07.22", "title": "Депутатите ваканцуват цели 34 дни през лятото, връщат се при вето"}
{"url": "https://www.dnes.bg/top-novini/2019/07/22/turisti-se-oplakvat-ot-hoteli-mente-dublirani-rezervacii-losh-net.417135", "text": "От началото на годината туристи най-често се жалват от хотели менте, дублирани резервации или нелоялни търговски практики, сочи информация от Комисията за защита на потребителите (КЗП) и Европейския потребителски център (ЕПЦ).\n\n Единият случай е с британски студенти, които правят резервация през един от сайтовете за настаняване във вила в Свети Влас (собственост на техен съгражданин от Острова), която се оказала в лошо състояние. Парите са им върнати и са настанени на друго място. Проверка на контролните органи установява, че къщата е била затворена, както и че не е вписана в регистъра на категоризираните места за настаняване. Въпросният обект вила вече не се предлага в портала.\r\n                \r\n                \r\n                \r\nВ КЗП е постъпил и сигнал за хотел в Китен за дублиране на резервации. След проверката се оказва, че хотелът наскоро е продаден на търг, а предишният собственик е продал настанявания, с което новият не е запознат, пише \"Монитор\".\n\r\nНашумелият в медиите случай с израелските туристи в Слънчев бряг, за който първоначалната версия за дублиране на резервации и последвалата схватка между гостите на хотела и неговия управител беше опровергана. Всъщност до създалото се напрежение се е стигнало поради настояването на израелците да влязат в стаята си веднага с пристигането им в 11,00 часа, докато настаняването навсякъде стандартно е от 14,00 ч. Туроператорът веднага е намерил друг хотел, в който да настани клиентите си. Проверка на КЗП в хотела, в който е трябвало те да изкарат почивката си, установи наличие на удостоверение за категоризация и съответствие с изискванията за притежаваните вид и категория съгласно наредбата.\n\r\nДруг сигнал от чуждестранен турист е за услугите на плажа. Рускиня е наела на първа линия шезлонг и чадър, за което е платила 20 лв., докато по думите й на табелата на плажа пише, че всеки от атрибутите е по 6 лв. Проверката на комисията констатира, че върху информационната табела на плажа освен цените за наемането на чадър, шезлонг и шалте, е посочено и следното: \"I линия комплект: 20 лв.\" Комисията се произнесе за наличие на нелоялна търговска практика, която се изразява в принудителна продажба на услуги в комплект.\n\r\nОт Европейския потребителски център обясниха за \"Монитор“, че едва 5% от всички оплаквания и жалби, получени при тях от началото на годината, са свързани с проблеми с резервации и хотели.\n\r\nЕдин от тях е с нашенка резервирала къща в Гърция за няколко семейства през онлайн платформа. В описанието пишело, че освен 12 легла има и 2 бебешки кошарки. Жената смята, че това означава, че може да спят 12 души и 2 бебета. Плаща 545 евро. Впоследствие получава резервация, в която пише, че собственикът на къщата разрешава до 12 души. Жената иска да анулира, но трябва да плати близо 220 евро неустойка. След намесата на ЕПЦ резервацията е анулирана без неустойка\n\r\nВторият случай също се отнася за южната ни съседка. Жена резервира стая в хотел там за след няколко месеца, плаща и получава потвърждение. Малко след това получава известие, че се преустановяват отношенията между хотела в Гърция и онлайн платформата. Парите не са й преведени обратно по сметката, а тя е препращана от едната инстанция към другата. След намесата на ЕПЦ-Гърция и ЕПЦ-България сумата от 175 евро е възстановена на потребителката.\n\r\nДруг случай е за далечна дестинация. Семейство с дете купува пакетна почивка от немски туроператор до Доминиканската република за близо 5000 евро. Плаща си за по-широки седалки в самолета, но така и не ги получава, а на летището в Пунта Кана се оказва, че един от куфарите с джапанки, бански, слънчеви очила, козметика и по-официални дрехи липсва. Куфарът пристига чак на края на цялата почивка и така семейството не може да влиза в по-официалните ресторанти, където се изисква дрескод. След жалбата към нашата мрежа търговецът се съгласява да плати 350 евро компенсация за забавения куфар.\n\r\nСпоред Румен Драганов, шеф на Института за анализи и прогнози в туризма, най-често курортистите се жалват от неизпълнение на договори. По думите му понякога се обещава едно, но се оказва нещо съвсем друго. „Повечето жалби са от чужденци, защото при тях има такива договори. Нашите отиват, избират и ако им хареса, се настаняват“, обясни експертът. „За това трябва снимките на офертите в сайтовете да бъдат ясни, а не да се предлагат стари фотоси от времето, когато хотелът е бил нов, и да се споменава в рекламата, че има бележки (някакви недостатъци - б. р.) и да се отбележат точно какви са и тогава не би имало проблеми“, добави той.\n\r\nКонстантин Занков от същия институт припомня, че туристите се жалват не само от нашите курорти. По думите му най-често има разминавания между очакванията и реалността при ол инклузив офертите. Същото важи и за обслужването на плажа, като при резервацията хората са очаквали чадърите и шезлонгите да са включени в цената на пакета, а не да им се налага да ги плащат отделно. Случва се и снимката в сайта да е била на лукс стая, а тя да се окаже стандартна. Нерядко се лъже за разстоянието от хотела до плажа, което се оказва доста по-голямо. „За това трябва внимателно да четем описанията на стаите, на хотела, за гледката, която има, и цялата друга информация в офертата. Другата уловка е, когато се съгласим да направим резервация без право на промяна. Тогава дори да си тръгнем по-рано, ако времето на морето е лошо, то няма да ни върнат парите за неизползваните нощувки“, обяснява експертът.\n\r\nНай-често туристите се оплакват, че няма интернет в стаите, споделят хотелиери. Те мрънкат, че трябва да се тъпчат с останалите гости на рецепцията, където има интернет. Често се оказва, че контактите не стигат за включване на лаптопите и… следва ново мрънкане.\n\r\nИма и изобретателни туристи, които измислят всякакви начини да поставят хотелиерите на колене. На първо място браншовиците поставят така наречените хленчещи гости. „Водата не ми е достатъчно топла”, „Не ми харесват тапетите”, „Кранчето ми в банята не работи”, „Мивката ми е тясна и плитка”, „Етажът ми е висок, имам фобия”. Има и куриози като „Климатикът ми е шумен”, „Камериерката ме мрази” „Направете нещо, имам чувството, че морето ще влезе в стаята ми”. След оплакванията, разбира се, следват заплахи за пускане на жалби „по-нагоре”. За да си спестят подобни главоболия и писане на напоителни обяснения, хотелиерите веднага компенсират оплаквачите. Два са начините за това – или преместване в по-луксозна стая, или бонус още една или две нощувки. „На тази, дето се страхуваше, че морето ще й влезе в стаята, дръпнах пердето и й закрих гледката“, обясни хотелиер.\n\r\nИмената на мрънкащите туристи се вкарват в регистъра на хотела и за тях никога в бъдеще няма свободни места.\n\r\nОт две години румънски туристи тарикати мамят ол инклузива, обясниха очевидци. Схемата е следната. Семейство си плаща две нощувки пакет ол инклузив на първа линия в елитен курорт. След като освободят хотела, те не свалят гривните си разпъват палатка в близка горичка до плажа, предварително проучена, хапват си безплатно в ресторанта с гривните, ползват си чадър и шезлонги на плажа. И така, докато някой внимателен концесионер не забележи ситуацията и не алармира полицията. Но до този момент са минали поне три-четири дни, в които чуждестранните гости са събирали тен и са яли безплатно.\n\r\nСпоред браншовици най-претенциозни са българите, а най-хленчещите - румънците, които вечно се оплакват от всичко. Майстори на лъжите пък са германците Немските туристи редовно вдигали аларма, че са ограбени, за да могат да приберат обратно част от парите си от застрахователните компании.\n\r\nСлучва се понякога жалбите на туристите да са основателни. Най-често се получава разминаване между предварителната информация за мястото, което туристите са избрали и за което са предплатили, с фактическата обстановка, с която се сблъскват. Например семейство с две деца получава стая с две единични легла и никаква възможност да се сложат допълнителни. Понякога се получава и дублиране в резервациите, споделят хотелиери. Подобни грешки се решават на място и недоволните туристи се настаняват на друго, по-добро място.\n\r\nМрънкащи туристи просят компенсации, като са превърнали това свое поведение в бизнес. Обикновено т.нар. професионални туристи търсят, откриват и се жалват от нещо, което ги е подразнило, или от несъответствие в рекламите. Други направо си измислят, за да получат компенсации, често на стойността на почивката им. Това коментират препатили хотелиери, които са имали подобни случаи.\n\r\nСпоред собствениците обаче оплакването за тези хора е бизнес, който се развива с все по-бързи темпове. Чужди туристи, предимно от Великобритания и Германия, измислят всевъзможни причини - често абсурдни, за да недоволстват. И отчитат щети. Данните показват, че в края на всяко лято хотелиерите връщат заради жалби обезщетение средно по 2,5 евро на английски турист и по 2 евро на германски турист. Според собствениците оплакването се е превърнало в печеливш бизнес, който се развива с все по-бързи темпове. Обикновено вълната от жалби от чужди туристи е след края на сезона по Черноморието. Някои от тях граничат с абсурда. Скърцащи матраци, стари фъстъци в минибара, намусени камериерки и дори липса на мемори пяна във възглавниците са част от оплакванията всяко лято.", "date": "2019.07.22", "title": "Туристи се оплакват от хотели менте, дублирани резервации, лош нет"}
{"url": "https://www.dnes.bg/politika/2019/07/22/borisov-nameri-vreme-za-vnucite-si-krysti-boiko-i-ivan.417136", "text": "\"Бойко и Иван вече са християнчета“, похвали се премиерът Бойко  Борисов в профила си във фейсбук. \r\n\r\nТой пусна и снимки, от които става  ясно, че внуците му са били кръстени в храма \"Св. Петка“, ден след  големия празник Илинден.\r\n\"Труд“ съобщи, че премиерът е поел ролята на кръстник, т.е. станал е духовен баща на малките Бойко и Иван.\r\nБорисов  рядко публикува снимки на внуците си. \r\n\r\nПоказвал е първородния – Бойко,  два-три пъти. През януари той навърши три години. Вторият внук – Иван,  преди седмици – на 13 юли, навърши 1 годинка.\r\nОт снимките, които  премиерът пусна във фейсбук, става ясно, че кръщенето е било в тесен  семеен кръг.", "date": "2019.07.22", "title": "Борисов намери време за внуците си, кръсти Бойко и Иван"}
{"url": "https://www.dnes.bg/notifikacii/2019/07/22/partiiata-na-zelenski-se-gotvi-za-koaliciia.417137", "text": "Пропрезидентската партия \"Слуга на народа\" е започнала да подготвя коалиционно споразумение за новия състав на украинската Върховна рада. Това съобщи лидерът на партията Дмитро Разумков, цитиран от ТАСС и БТА.\n\r\n\"Проектът на коалиционното споразумение се пише, определени неща от него вече са готови\", каза Разумков пред изданието \"Бабел\". \"Сега няма да се разпростирам върху тях, няма да бъде коректно. Сега изхождаме от това как ние виждаме нещата. По-натам ще видим - самостоятелно ли ще формираме мнозинство или ще започнем да обсъждаме с някого коалиционно споразумение\", допълни той. \n\n\r\nЛидерът на партията потвърди, че партия \"Глас\" на музиканта Святослав Вакарчук може да стане коалиционен партньор на \"Слуга на народа\", но отбеляза, че за по-конкретни обсъждания по този въпрос е нужно да се изчакат изборните резултати.\r\n                \r\n                \r\n                \r\n\"Смятам, че нашата политическа сила показа нелош резултат, такъв, какъвто, ако не се бъркам, в Украйна досега не е имало. Точно така, както през пролетта президентът Зеленски показа резултат, какъвто в тази страна не е имало, и не съм уверен, че някой ще успее да го повтори\", каза той.\n\r\nПри обработени 20,75 процента от протоколите \"Слуга на народа\" получава 41,98 процента при пропорционалния вот, съобщи украинската ЦИК. В парламента влизат пет партии - \"Опозиционна платформа\" (12,55 процента), \"Европейска солидарност\" на бившия президент Петро Порошенко (8,67 процента), \"Баткившчина\" на бившия премиер Юлия Тимошенко (8,38 процента) и \"Глас\" на Вакарчук (6,33 процента).\n\r\nРадата се състои от 255 пропорционално избрани депутати и 199 мажоритарно. \n\r\nПо последни данни на украинската ЦИК \"Слуга на народа\" побеждава в 118 от 199-те едномандатни избирателни района. Според екзитполовете при многомандатните избирателни райони \"Слуга на народа\" ще получи от 123 до 127 мандата.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.07.22", "title": "Партията на Зеленски се готви за коалиция"}
{"url": "https://www.dnes.bg/index/2019/07/22/receptata-dnes-carevica-na-gril-po-meksikanski.416927", "text": ":\r\n½ чаша майонеза\r\n1 лайм, изцеден\r\n1 супена лъжица лют червен пипер\r\n1 чаена лъжица пушен червен пипер\r\n8 големи царевици\r\n¼ чаша масло, разтопено\r\n½ чаша настърган кашкавал\r\nСол на вкус\r\n1 лайм, нарязан на полумесеци\r\n \r\n:\r\n \r\nЗагрейте скарата. Намазнете леко, за да не залепват царевиците, когато ги поставите.\r\n \r\nСмесете в купа майонезата, сока от лайм, лютия и пушения червен пипер. Разбъркайте добре. Оставете в хладилник за известно време. Кипнете вода междувременно. Подсолете я и в нея сварете царевицата за 5-6 минути. Отцедете. Поставете царевиците на скарата до получаване на карамелен цвят от всички страни или около 3-4 минути на страна.\r\n \r\nНамажете обилно царевицата с разтопеното масло и майонезения дресинг. Поръсете с настъргания кашкавал, докато са горещи и сервирайте. Добавете по резенче лайм във всяка чиния.\r\n\r\n", "date": "2019.07.22", "title": "Рецептата Dnes: Царевица на грил по мексикански"}
{"url": "https://www.dnes.bg/obshtestvo/2019/07/22/komisiiata-za-zashtita-na-lichnite-danni-vliza-na-proverka-v-nap.417139", "text": "Комисията за защита на личните данни влиза на проверка  в НАП. Специални екипи ще проверяват причините за теча на лични данни на над 5 млн. българи от Приходната агецния. \n\r\n\r\nОчаква се проверката да причключи за по-кратко от предивиденото време. Становище на Комисията се очаква да има около 20 август. Тогава ще стане ясно и каква точно ще бъде глобата за НАП. \r\n\r\nПо закон максималният размер може да бъде до 2,5% от оборота, но не повече от 20 млн. лева, припомня Нова тв.\r\n\r\nВ момента в НАП се извършва цялостна проверка за уязвимост на електронните услуги - софтуер и хардуер. Някои от електронните услуги на данъчните, които се предполага, че са опасни за пробиване при хакерска атака в момента са спрени. \r\n\r\n\r\n ", "date": "2019.07.22", "title": "Комисията за защита на личните данни влиза на проверка  в НАП"}
{"url": "https://www.dnes.bg/eu/2019/07/22/ek-naliva-miliardi-v-irlandiia-pri-brexit-bez-sporazumenie.417140", "text": "Европейската комисия подготвя многомилиарден пакет за подпомагане на Ирландия, за да компенсира икономическите щети при Брекзит без споразумение, съобщава днес британският в. \"Таймс\", цитиран от Ройтерс. \n\r\nБлокът ще \"похарчи колкото е необходимо\", за да подкрепи ирландското правителство при всякакви нарушения в търговията, посочва изданието, като се позовава на високопоставен дипломат от ЕС.\r\n\r\nВ публикацията не се уточнява точната сума, на която възлиза пакетът с помощта. Към момента Великобритания ще напусне ЕС на 31 октомври. /БТА/\r\n\r\n\r\n\r\n ", "date": "2019.07.22", "title": "ЕК налива милиарди в Ирландия при Brexit без споразумение"}
{"url": "https://www.dnes.bg/usa/2019/07/22/sasht-shte-prati-astronavti-na-lunata-i-shte-gi-ostavi-tam.417141", "text": "През 2024 г. САЩ ще изпратят астронавти на Луната и \"ще ги оставят там“ за определено време. Това заяви американският вицепрезидент Майк Пенс в интервю за телевизия Си Би Ес.\n\r\n\"Този път, когато полетим на Луната, ние няма да направим обикновена визита – ние ще останем на нея“, каза той, допълва Нова тв. \n\nВашингтон на 100% се стреми да осъществи този замисъл, а полученият от това опит в бъдеще ще помогне за пътуването на човек до Марс. Освен това, администрацията на президента Доналд Тръмп напълно подкрепя програмата на НАСА „Артемида“, посочи Пенс.\n\r\n\"Ние разбираме, че когато настъпи времето да полетим на Марс, а американците ще летят на Марс – ние трябва да разработим нови технологии, ново оборудване и да придобием нов опит, който можем да получим само на Луната. И президентът напълно подкрепя мисията „Артемида“. Това е една от причините, поради която ние сме си поставили за цел да върнем американските астронавти на Луната след 5 години и след това да полетят на Марс“, уточни вицепрезидентът.\n                    \n                    \n                \r\n                \r\n                \r\n                \r\nПенс също така се надява, че САЩ ще кацнат на Марс, докато е още жив.\n\r\n\"Не трябва да има никакви съмнения, че ние ще кацнем на Марс още по време нашето поколение. Но фундаментът за това ще бъде завръщането ни на Луната, разработването на нови технологии и методи за дългосрочен престой на човека на друга планета“, заяви той.\n\r\nПо-рано стана известно, че САЩ са приключили работата над транспортния космически кораб за многократно използване „Орион“ и възнамеряват да го изпратят до Луната в рамките на мисията „Артемида“. Тя е кръстена в чест на гръцката богиня на Луната и сестра на Аполон, чието име беше използвано за предходната американска лунна програма. Като част от тази програма беше извършено първото кацане на човек на Луната.\n\r\n\r\n ", "date": "2019.07.22", "title": "САЩ ще прати астронавти на Луната и ще ги остави там"}
{"url": "https://www.dnes.bg/sport/2019/07/22/smeliiat-etyr-ne-se-dade-i-na-levski.417142", "text": "Етър и Левски завършиха при нулево равенство в мач от втория кръг на efbet Лигата. Двата отбора изиграха равностоен мач пред 10 000 зрители на стадион \"Ивайло\", като гостите от София имаха по-добри възможности за гол, които обаче пропуснаха.\n\r\nРавенството е второ поредно за Етър от началото на сезона, след като в първия кръг преди седмица \"виолетовите\" измъкнаха точка и срещу ЦСКА. \"Сините\" имат 4 точки и са трети във временното класиране.\n\r\nВ 12-а минута Иван Горанов проби от дясно и центрира в наказателното поле на Етър, където вратарят Христо Иванов избит топката в тялото на Станислав Иванов и кълбото премина на сантиметри от вратата.\n\r\nДо почивката Давиде Мариани направи най-сериозния пропуск през първата част, след като в 42-а минута не успя да нанесе точен завършващ удар от близко разстояние.\n                    \n                    \n                \r\n                \r\n                \r\n                \r\nЛевски атакуваше по-опасно и през втората част. Чиста ситуация за гол пропиля новото попълнение на \"черните\" в този мач Дени Алар. Той влезе в игра в 68-а минута и секунди по-късно получи перфектно центриране от Иван Горанов, но отблизо не успя да преодолее вратаря Христо Иванов.\n\r\n\r\n ", "date": "2019.07.22", "title": "Смелият Етър не се даде и на Левски"}
{"url": "https://www.dnes.bg/za-da-se-razbirame/2019/07/22/sedmichen-liuboven-horoskop-za-22-28-iuli.416983", "text": "Тази седмица определено ще усетим любовта и романтиката. В последните дни не се радвахме на много благоприятен любовен климат. Сега всичко започва да се променя. Какво ви очаква според зодията, вижте в любовния ни хороскоп. \r\n\r\n \r\nТази седмица е време да се насладите на лъчите на любовното щастие. Венера се премества във вашия романтичен сектор и ще остане там до 21 август. Вашият владетел, Марс, също е в същата област на вашата карта и ще заеме чудесна позиция към Юпитер. Любовта е край вас!\r\n \r\n\r\n \r\nРазговор между вас и половинката ви ще ви накара да изпитвате още по-силни чувства един към друг. Ако вече живеете под един покрив ще има много приятни мигове, на които да се насладите. Тези Телци, които отскоро се срещат с някого също ги очакват приятни емоции. Възползвайте се от благоприятното влияние на планетите.\r\n \r\n\r\n \r\nКогато става въпрос за любов, Близнаците се вълнуват изключително много. Тези дни ще сте настроени романтично. В сектора ви на съобщенията Венера и Марс, космическите любовници, ще окажат влияние, а също така ще се насладите на великолепна връзка между Марс и Юпитер, която ще повлияе на партньорския ви сектор. Обвързаните Близнаци ще имат чудесна комуникация, а необвързаните няма да имат никакви трудности да разговарят с обектите на техните желания.\r\n\r\n", "date": "2019.07.22", "title": "Седмичен любовен хороскоп за 22 – 28 юли"}
{"url": "https://www.dnes.bg/usa/2019/07/22/i-v-sasht-se-sluchva-33-000-potrebiteli-v-niu-iork-bez-tok.417143", "text": "33 хиляди потребители временно останаха без ток в Ню Йорк, съобщи електрическата компания Con Edison.\r\nМногобройни проблеми с електричеството, които съвпадат с голямата топлинна вълна, ударила североизтока, са регистрирани в югоизточен Бруклин. \r\nОт компанията съобщиха, че се работи за отстраняването на проблема. Електрозахранването трябва да бъде възстановено до вторник.\r\nПо-рано за прекъсвания на тока бе съобщено и в столицата Вашингтон.", "date": "2019.07.22", "title": "И в САЩ се случва: 33 000 потребители в Ню Йорк без ток"}
{"url": "https://www.dnes.bg/stranata/2019/07/22/sedmicata-zapochva-sys-slynce-i-jega-sled-tova-ni-chaka-i-dyjd.417144", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСъс слънце и топло време ще започне новата работна седмица.\r\n\r\nДнес в цялата страна ще бъде слънчево, като температурите на много места ще доближат 35 градуса, по-високи в района на Сандански. Малък шанс да превали краткотрайно има в Рила и Пирин, .\r\n\r\nПрез следващите три дни се очаква да превали и прегърми. С няколко градуса ще паднат температурите, но разликата няма да е фрапантна. В сряда дъждовете ще спрат, а в четвъртък отново ще превали. В петък температурите отново ще се покачат с 1-2 градуса. \r\n\r\nВ събота и неделя времето пак ще е хубаво с типични юлски температури, посочи още Коилова.\r\n ", "date": "2019.07.22", "title": "Седмицата започва със слънце и жега, след това ни чака и дъжд"}
{"url": "https://www.dnes.bg/stranata/2019/07/22/verijna-katastrofa-na-trakiia-blysnaha-se-6-koli.417160", "text": " е станала на магистрала \"Тракия“ при Стара Загора, съобщиха от МВР.\r\nМелето е на 159 км от магистралата в посока Бургас.\r\nПо първоначална информация.\r\n, двама са откарани в Пловдив за преглед.", "date": "2019.07.22", "title": "Верижна катастрофа на \"Тракия\", блъснаха се 6 коли"}
{"url": "https://www.dnes.bg/eu/2019/07/22/pompeo-ubeden-velikobritaniia-shte-ni-dade-asandj.417163", "text": "Великобритания ще екстрадира в САЩ основателя на \"Wikileaks\" Джулиан Асандж, за да бъде съден за шпионаж, предаде Франс прес, цитирана от БТА. \n\r\nАгенцията се позовава на изказване на американския държавен секретар Майк Помпео, публикувано вчера от еквадорския вестник \"Универсо\".\n\r\n\"Вече направихме искане и той ще бъде екстрадиран в САЩ, където ще бъде съден. Не мога да дам повече информация, но правителството ми е на мнение, че е важно този човек, създал риск за целия свят и изложил на опасност американски войници, да бъде санкциониран от правосъдието\", заяви Помпео, който се срещна онзи ден с еквадорския президент Ленин Морено при своя визита в Еквадор.\n\n\n\n                    \n                    \n                \r\n                \r\n                \r\n                \r\nИзказването му обаче не съответства на мнението на британският заместник-министър на външните работи Алан Дънкан, който заяви преди около една седмица, че Асандж няма да бъде екстрадиран в страната, където може да бъде осъден на смърт, припомня Франс прес.\n\r\nАмериканското правосъдие обвинява Джулиан Асандж в шпионаж и настоява той да бъде екстрадиран. Съдебното заседание във Великобритания, при което ще бъде разгледано американското искане за екстрадиция, е насрочено за края на февруари догодина.\n\r\nАмериканското федерално правосъдие прилага смъртното наказание за престъпления, за които то е предвидено, сред които е и шпионажът.\n\r\nВ САЩ са повдигнати 18 различни обвинения срещу Асандж, като ако бъде признат за виновен по всички тях, общата продължителност на наказанието му може да достигне около 175 години затвор.\n\r\nПовечето от обвиненията са свързани с намираната и разпространявана от Асандж чрез \"Wikileaks\" класифицирана информация. \"Wikileaks\" публикува през 2010 г. стотици хиляди военни и дипломатически документи.\n\r\nАсандж в продължение на седем години се възползваше от предоставеното му от Еквадор право на убежище и живееше в еквадорското посолство в Лондон. Еквадорското правителство обаче отмени правото му на убежище и на 11 април британската полиция задържа основателя на \"Уикилийкс\" с одобрението на еквадорските власти.\n\r\nМеждувременно нови документи, показани от CNN, показаха, че докато е бил резидент в посолството, Асандж е превърнат стаята си в \"щабквартира за намеса в президентските избори на САЩ\". Те потвърждават и версията от доклада на Робърт Мюлер, че представители на различни страни са носели хакнати материали в посолството при Асандж.\n\r\nСъздателят на WikiLeaks се е срещал с руснаци и първокласни хакери в критични за изборите моменти. Асандж прекарвал часове в разговори с тях. Също така той получил супер мощен компютър и мрежов хардуер за прехвърляне на данни само седмица преди WikiLeaks да получи хакнати от руснаците материали\n\r\n\r\n ", "date": "2019.07.22", "title": "Помпео убеден: Великобритания ще ни даде Асандж"}
{"url": "https://www.dnes.bg/notifikacii/2019/07/22/pochina-shefyt-na-maae-iukiia-amano.417173", "text": "Почина генералният директор на Международната агенция за атомна енергия Юкия Амано, съобщиха световните агенции.\r\n72-годишният Амано заема поста от декември 2009 г.\r\n\"С най-дълбоко прискърбие секретариатът на МААЕ съобщава за смъртта на генералния директор Юкия Амано\", се казва в съобщението, в което не се посочва причината за смъртта, предаде Асошиейтед прес.\r\nВ него обаче се казва, че Амано е планирал в скоро време да прати писмо до борда на директорите на организацията, с което да обяви решението си да подаде оставка поради заболяване.\r\nТретият мандат на Амано на поста изтичаше на 30 ноември 2021 г. В знак на траур знамето на МААЕ ще бъде свалено наполовина. (БТА)", "date": "2019.07.22", "title": "Почина шефът на МААЕ Юкия Амано "}
{"url": "https://www.dnes.bg/politika/2019/07/22/za-da-niama-opashki-pyrvata-registraciia-na-kola-i-pri-chastnici-ne-ot-kat.417169", "text": "Първата регистрация на автомобили да се извършва не от КАТ, а от частни фирми, които разкрият специални пунктове за идентификация и проверка на техническата изправност. Това предвижда проектът на Закон за пътните превозни средства, публикуван за обществено обсъждане.\n\r\nВ България годишно се извършват 300 000 нови регистрации на превозни средства, от които около 40 000 са фабрично нови, останалите са внос втора ръка.\n\n Пунктовете на КАТ обаче няма да останат пусти. 28-те бази на “Пътна полиция” в страната ще получат лицензи, каквито имат и частниците, за да преглеждат и регистрират служебните автомобили от своето и други ведомства и структури, свързани с националната сигурност, се казва в проекта. Шпионската Държавна агенция “Технически операции” (ДАТО), която се занимава със следене, подслушване на телефони и дебнене в интернет, ще си направи собствен пункт, защото никой не бива да знае с какви автомобили, микробуси или мотори работи.\n                    \n                    \n                \r\n                \r\n                \r\n                \r\nВсяко превозно средство, влязло в България, ще получава паспорт от автомобилната администрация още преди да се е сдобило с български номера. За всички останали 3 638 720 автомобила в страната (данните са за 2018 г.) инспекторите са длъжни да поддържат регистър с техническо досие за всяка кола. Ще се записват всички показания от периодичните прегледи, има ли изменения в конструкцията, колко показва километражът, претърпяло ли е катастрофи и какви ремонти са правени.\n\r\nРегистърът на ДАИ ще обменя данни с този на КАТ, който ще продължава да съществува, като е в него ще се записва собствеността на превозното средство. Когато получи документите от частния пункт, собственикът на току-що купената от вносител кола, пак ще ходи в КАТ, но без самия автомобил. От проекта не става ясно къде ще се монтират табелите – дали в частния пункт или отново в КАТ, но този въпрос ще бъде уреден по-късно с наредба на вътрешния и транспортния министър.\r\nСпоред проекта ще се вземат и мерки срещу автосервизи фантоми. От 1000 до 5000 лв. ще е глобата за самозван майстор, който работи без лиценз. Също 5000 лв. ще плаща, ако не допусне проверяващи в обекта, а 1000 лева ще му струва, ако не издаде фактура или касова бележка за свършената работа.\n\r\nЛюбопитното е, че друга административно наказателна разпоредба определя глоба от 500 лв. за всеки, който извършва ремонт и техническо обслужване в нарушение на изискванията на закона или наредбите, тоест – по този текст може да бъде наказан и всеки българин, който реши да си смени крушката на фаровете, свещите и кабелите или сам да си купи и смени някоя част по колата.\n\r\nАвтосервизите са длъжни да дават 6 месеца гаранция на клиента след всеки ремонт, да представят списъци с хората, които работят при тях и квалификацията им, използваните машини, уреди и оборудване. Авторите на закона обясняват това като мерки срещу сервизите фантоми и сивия сектор.\n\r\nДАИ ще поддържа регистър на автосервизите. Няма да се записват никъде само ведомствените сервизи на МВ , МО, шпионската ДАТО и НСО, която вози управниците.\r\nВ новия законопроект е записана забрана за регистрация на возила с десен волан. Текстът се отнася само за коли, които тепърва ще бъдат внесени.\r\nСделките с употребявани части за пътни превозни средства също са залегнали в новия законопроект. Продажбата ще бъде между две лица, поне едно от които е регистриран търговец, представител на автосервиз или притежава разрешение да прибира автомобили за скрап по Закона за управление на отпадъците.\r\nТака човек няма да има право сам да си разглоби и продаде колата на части с обяви по интернет например, а трябва да търси задължително лицензиран купувач.\n\r\nТърговците на употребявани части за автомобили, част от които са и собственици на автоморги, ще се регистрират не в ДАИ или в КАТ, а при кмета на общината, където се намира обектът им. Авторите на проектозакона натоварват общините със задължението да поддържат местни регистри на фирмите за авточасти втора ръка, да им издават удостоверения, да ги контролират и да им отнемат разрешителните, ако не спазват закона. Дава се право и на общинските съвети да определят таксите, които ще прибират от подобни търговци.\n\r\n5000 лв. ще е глобата за търговец на авточасти втора ръка, който няма удостверение за регистрация, а 7000 лв. ако изобщо не отговаря на условията, при които да получи лиценз. Ако не даде фактура и касова бележка, санкцията му е 3000 лв.\r\nЗаконът за пътните превозни средства е нов и е последният от трите, на които трябва да се раздели  сега действащият Закон за движение по пътищата (ЗДвП), припомня \"Труд\".\r\nПървите два  проекта – на бъдещ ЗДвП и на Закон за водачите МПС, бяха пуснати за  обсъждане още през януари т.г.\r\nТретият проект се забави повече от 6  месеца, именно заради споровете между “Пътна полиция” и Изпълнителна  агенция “Автомобилна администрация” – бившите КАТ и ДАИ, кой да прави  първоначалните регистрации. Според експерти проектът задоволява и  лобистки интереси на фирмите, които внасят автомобили и имат собствени  бази за гаранционно обслужване. Те ще получат бизнес за милиони като  отварят и частни пунктове.", "date": "2019.07.22", "title": "За да няма опашки: Първата регистрация на кола и при частници, не от КАТ "}
{"url": "https://www.dnes.bg/zvezdi/2019/07/22/ima-li-pyt-nazad-bojigol-i-biliana-se-sdobriavat.417179", "text": "Валери Божинов и доскорошната му приятелка Биляна Дол стоплят отношенията помежду си, съобщава „България днес“. \n\r\nФутболистът и сръбкинята, които се разделиха официално преди месец, отново демонстрираха близки чувства. \n\r\nДол от няколко дни е в испанския курорт Марбея, където отпразнува и рождения си ден. Макар и разбираемо да не бе с нея, Божигол не пропусна да уважи празника на доскорошната си любима.\r\n\n\r\n\"Честит рожден ден, котенце. Желая ти всичко най-добро\", написа нападателят в социалните мрежи, публикувайки снимка на Биляна. Самата брюнетка пък му отвърна: \"Мерси много\" и му изпрати целувка и сърце.\n                    \n                    \n                \r\n                \r\n                \r\n                \r\nСтатусите им веднага породиха съмнения, че двойката може и да се сдобри и да се събере отново. \n\r\nСамият Божинов все още е без отбор, но се очаква съвсем скоро да се присъедини отново към Ботев Враца, където треньор е вторият му баща Сашо Ангелов.", "date": "2019.07.22", "title": "Има ли път назад? Божигол и Биляна се сдобряват?"}
{"url": "https://www.dnes.bg/obshtestvo/2019/07/22/skok-na-zaplatite-no-pak-sme-s-nai-niskite-v-es-i-s-nai-mnogo-raboteshti-bedni.417177", "text": "Минималната работна заплата в България се определя еднолично от правителството. Просто защото синдикатите и организациите на работодателите вече от години не могат да се споразумеят за конкретните параметри на минималната работна заплата. Димитър Банков, заместник-председател на Българската стопанската камара, обяснява пред :\n\r\n\"Месечната стойност на производителността е около 1020 евро. От тази сума работодателят изплаща трудовото възнаграждение, част от осигуровките, а също така отчисления за амортизация и инвестиции. Имаме средна работна заплата от около 615 евро и минимална работна заплата от 286 евро. Тоест, минималната работна заплата представлява повече от 25% от производителността на труда. В селското стопанство обаче през тази година производителността възлиза на 256 евро, а и там работодателите са длъжни да плащат минималната работна заплата от 286 евро – това е реалността\". \n\n\n България е страната с най-ниски заплати в ЕС. При това след приемането на страната в ЕС през 2007 година трудовото възнаграждение значително се покачи. \n\r\nСпоред Пламен Димитров, президент на КНСБ, проблемът е в това, че пропастта между високите и ниските заплати е станала много дълбока.\n\r\n\n\r\n\"За последните 7-8 години всъщност средната работна заплата се повиши почти двойно – с 90%. Проблемът на България обаче е в неравенството между работещите хора. Две трети от всички работещи изкарват възнаграждение под средното. В този смисъл е добре, когато средната работна заплата се покачва, само дето ниските заплати не растат толкова бързо, колкото високите. В България има между 600 хиляди и 800 хиляди \"работещи бедни\", а минимална работна заплата получават около 400 хиляди души. Ето защо от няколко години насам ние настояваме за увеличение на всички заплати с поне 10%.\n\r\n\"Както стана дума, средната работна заплата тази година възлиза на 286 евро бруто. В България ДОД е нисък и възлиза на 10% за всички категории заплати. След неговото приспадане и след отчисляването на вноските за социално и здравно осигуряване, за работника накрая остават 222 евро чисти.\r\n\"Ниското заплащане няма да доведе до нищо друго, освен че прогонва българските работници да си търсят късмета в чужбина. Квалифицирани кадри, които работят за малко пари – това го има само при диктатурите или в условията на затворени граници. Когато се работи в условията на отворена пазарна икономика, винаги се случва едно и също: квалифицираните хора бягат натам, където са високите заплати\", казва Димитър Манолов, президент на синдиката \"Подкрепа\".\n\r\nНай-високата минимална работна заплата през 2019 година се изплаща на квалифицираните мениджъри в отрасъла \"Производство на продукти от рафиниран петрол и от кокс\". Тя възлиза на около 900 евро пред удръжките.\r\n   ", "date": "2019.07.22", "title": "Скок на заплатите, но пак сме с най-ниските в ЕС и с най-много работещи бедни "}
{"url": "https://www.dnes.bg/notifikacii/2019/07/22/partiiata-na-zelenski-shte-upravliava-samostoiatelno-ukraina.417175", "text": "Партията на украинския президент Володимир Зеленски \"Слуга на народа\" вероятно ще получи 237 места в парламента и ще може да управлява самостоятелно. Това показват данните при обработени 50 процента от протоколите, предаде ТАСС.\n\r\n\n\r\nПартията на президента може да спечели 115 места от общо 199, които се разпределят по мажоритарен принцип, и 122 места от вота по пропорционалната система, пише БТА. \n\r\nНа второ място остава \"Опозиционна платформа\" с 43 мандата. Партията на бившия президент Петро Порошенко - \"Европейска солидарност\", е на трето място с 27 депутати. \r\n                \r\n                \r\n                \r\n\"Отечество\" на бившия премиер Юлия Тимошенко е на четвърто място с 25 места, а новосъздадената партия \"Глас\" на музиканта Святослав Вакарчук получава 20 места.\n\r\nИзбирателната активност е била 49,84 процента. В парламента на Украйна има общо 450 места.", "date": "2019.07.22", "title": "Партията на Зеленски ще управлява самостоятелно Украйна"}
{"url": "https://www.dnes.bg/notifikacii/2019/07/22/tech-na-glaven-vodoprovod-ostavi-bez-voda-polovin-pernik.417178", "text": "Заради е спряно водоподаванетов три от най-големите квартали в Перник - \"Изток\", \"Мошино\" и \"Тева\", предаде БНР.\r\nБез вода са и селата , съобщиха от ВиК.\r\nЕкипите на дружеството работят по отстраняването на аварията.", "date": "2019.07.22", "title": "Теч на главен водопровод остави без вода половин Перник "}
{"url": "https://www.dnes.bg/index/2019/07/22/ioana-s-nova-pesen-v-dve-versii-na-bylgarski-i-angliiski.417172", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПевицата Йоана се похвали с нова лятна латино песен - \"Fiesta\".\r\nПесента излиза в две версии – българска и английска, като втората ще бъде подкрепена от екипи в Швейцария, Австрия, Полша и Русия.\r\n\"Успях да събера опита си в латино танците и любовта си към пеенето в едно чрез тази песен. Радвам се, че ми се случи\", каза Йоана.\r\nКлипът към песента е заснет само за 4 часа, споделя певицата пред .", "date": "2019.07.22", "title": "Йоана с нова песен в две версии - на български и английски"}
{"url": "https://www.dnes.bg/stranata/2019/07/22/10-koli-izgoriaha-v-boiadjiiski-ceh-vyv-varna.417166", "text": "на голям автосервиз във Варна. Изпепелени са и няколко прилежащи постройки.\r\n в пожара.\r\nСигнал за пожара е подаден в петък вечерта, малко преди полунощ. Живеещи в близост чули пукота на огъня и се обадили на тел. 112. На мястото веднага са изпратени няколко екипа на пожарната.\r\nОгънят е потушен трудно поради в цеха.\r\nОт полицията обясниха, че все още не е ясно дали в случая става въпрос за умишлен палеж или за случаен инцидент с огромни последици, предаде \"\".", "date": "2019.07.22", "title": "10 коли изгоряха в бояджийски цех във Варна"}
{"url": "https://www.dnes.bg/notifikacii/2019/07/22/terminator-vse-po-blizo-izmisliha-techen-magnit.417174", "text": "Разработка на американски учени от университета в Масачузетс им позволи за пръв път в света да получат течен магнит, съобщи в. \"Мейл он сънди\", цитиран от БТА. \n\r\n\n\r\nОткритието се счита за пробив в науката, тъй като течният магнит запазва свойствата си дори при промяна на формата. Той ще позволи на учените в бъдеще да могат да конструират течни роботи.\n\r\nЕкипът на д-р Томас Ръсел е разработил течността чрез наночастици метал, разтворени в полимерно-маслен микс. Те са толкова здраво споени на повърхността на флуида, че остават намагнетизирани и при промяна на формата му.\r\n                \r\n                \r\n                \r\nЕкипът цели седем години работил над проекта, при който били трансформирани тъй-наречените \"парамагнитни феро флуиди\" /метални частици, плаващи в в течност/, в постоянни магнити.\n\r\nПрофесор Ръсел установил, че ферофлуидите не губят магнетизма си при промяна на формата, ако те са достатъчно сгъстени върху повърхността на всяка капка и разстоянието между тях е най-малко 8 нанометъра. По този начин се получава външен слой, чието поведение е като на постоянен магнит, задържащ целия магнетизъм, насочен към центъра на течността. Капките остават намагнетизирани дори и когато биват разделение на по-малки, с размерите на човешки косъм.\n\r\n\"Самите ние бяхме изненадани, когато получихме материал, който е едновременно течен и магнитен. Досега се считаше, че постоянните магнити могат да бъдат само от твърдо вещество\", споделя проф. Ръсел.", "date": "2019.07.22", "title": "Терминатор все по-близо – измислиха течен магнит "}
{"url": "https://www.dnes.bg/stranata/2019/07/22/totev-se-otkazva-niama-da-se-bori-za-treti-mandat-kato-kmet.417182", "text": "Кметът на Пловдив Иван Тотев обяви, че няма да се кандидатира за трети мандат на предстоящите местни избори. \n\r\n\"След осем години управление на града имам нужда от почивка“, коментира той, цитиран от \"“. \n Тотев е категоричен, че решението му е лично и върху него не е оказван натиск от партията му.\n\r\n\"Въпреки че няма да се кандидатирам за кмет, ще продължа да работя за града\", увери той.\n\r\nПо думите му двата му мандата са били успешни и Пловдив е преобразен.\n\r\n\"Имало е много тежки решения, водил съм редица битки. Това отнема от личната енергия на човек. Чувствам, че вече има едно прегряване у мен\", посочи градоначалникът.\n                    \n                    \n                \r\n                \r\n                \r\n                \r\nТази вечер стартира първото събрание на една от районните организации под тепетата. \n\r\nТотев призна, че има фаворити, но се въздържа да обяви какви са те.\r\n ", "date": "2019.07.22", "title": "Тотев се отказва, няма да се бори за трети мандат като кмет"}
{"url": "https://www.dnes.bg/usa/2019/07/22/kobrata-pak-se-izpravia-pred-sportnata-komisiia-na-kaliforniia.417168", "text": "Кубрат Пулев ще се изправи днес пред  след наложеното му наказание да не се състезава заради целувката с Джени Суши.\n\nКомисията отне лиценза на Кобрата за шест месеца до 23 септември и той . Българинът посещаваше и курс за превенция срещу насилието над жени в медийната сфера, като многократно поднесе извиненията си на журналистката.\r\n\r\nОт екипа на боксьора При положителен развой следващият мач на Кобрата ще бъде през есента в САЩ, предаде .\r\n ", "date": "2019.07.22", "title": "Кобрата пак се изправя пред Спортната комисия на Калифорния"}
{"url": "https://www.dnes.bg/stranata/2019/07/22/69-godishna-s-izgarianiia-sled-incident-s-gazova-butilka.417176", "text": "69-годишна жена е пострадала при инцидент с газова бутилка в село Ореш, съобщават от полицията във Велико Търново. \r\n\r\nСигналът за случая е подаден в събота сутринта. \r\n\r\nПо първоначална информация в 06.30 часа жената влязла в лятната кухня на дома си и пуснала газов котлон. Поради неправилно боравене с газова бутилка за битови нужди е получила изгаряния в областта на горните и долни крайници. \r\n\r\nТя е настанена за лечение в специализирана клиника в Русе. \r\n\r\nПо случая е образувано досъдебно производство.", "date": "2019.07.22", "title": "69-годишна с изгаряния след инцидент с газова бутилка"}
{"url": "https://www.dnes.bg/obshtestvo/2019/07/22/prof-ovcharov-vliianieto-na-car-ivan-asen-ii-e-stigalo-do-solun.417210", "text": "Новите открития на Перперикон доказват, че влиянието на цар Иван Асен II се е простирало до втория по големина византийски град - Солун, обяви пред радио \"Фокус\" археологът проф. Николай Овчаров. Той коментира новооткритите артефакти на обекта, по-любопитните от които са монета на цар Иван Асен II и три бронзови кръста.\n\r\n\n\r\nНаходките са повече от 150 на брой и дават сведения, че Източните Родопи стават част от Българската държава след 1230 година, допълни ахреологът.\n                    \n                    \n                \r\n                \r\n                \r\n                \r\n\"Спецификата е в това, че тези монети започват да се опичат след 1230 година. Годината, в която армията на цар Иван Асен II разгромява армията на Теодор Комнин - един от най-силните византийски владетели. По този начин той възвръща в пределите на българската държава целия юг - Беломорието, Тракия, Източните Родопи.\n\r\nИнтересният момент е, че по всяка вероятност влиянието на цар Иван Асен II се простира и в Солун - вторият по големина византийски град. Това се доказва и от нашите нумизмати през последните години“, обясни той.\n\r\nСлед откриването на моментите на Перперикон става ясно, че Иван Асен II поставя в Солун свое протеже – синът на Теодор Комнин – Емануил, като по този начин упражнява властта и в този град, разказа Николай Овчаров.\n\r\nБългарският владетел е използвал монетарниците в Солун, част от гравюрите след това са пренесени във Велико Търново, където по-късно се създават емисиите от монети, обясни той и уточни, че до този момент са намерени три такива монети в рамките на цяла България.", "date": "2019.07.22", "title": "Проф. Овчаров: Влиянието на цар Иван Асен II е стигало до Солун "}
{"url": "https://www.dnes.bg/televizia/2019/07/22/bloomberg-tv-bulgaria-bylgarin-s-dve-nagradi-oskar-vleze-v-proptech-industriiata.417215", "text": " – това е мотото на американската компания . Основана е през 2015 г. и е базирана в Сан Франциско, Калифорния. Това съобщи в предаването „“ \n\r\nфирмата е специализирана в създаването на цифрова версия на недвижима собственост. Обектите се заснемат изключително прецизно с висококачествена техника, след което дигиталното копие на имота се предоставя на поръчителя. Възможностите са най-различни и не се ограничават само с виртуален оглед. Компанията прави революция по отношение на сътрудничеството и комуникацията между собственици на имоти и доставчици на услуги. \n                    \n                    \n                \r\n                \r\n                \r\n                \r\nКлючова фигура в е българинът , който заема длъжността главен технологичен директор. Освен това, той е известно име в киноиндустрията зад Океана, като два пъти печели най-престижната американска кинонаграда „“. На церемонията през 2001 г. Киноакадемията награждава  в категорията за технологични постижения и системата им за обработка на изображения (рендъринг), която прави фурор с филма „”. \n\r\nПрез 2015 г. триото  отново получава „“, този път за технологията от компанията  Тя позволява създаването на изключително реалистични човешки лица, като се използва компютърна анимация. Технологичните „Оскари” най-често се връчват за минали постижения, които са допринесли за развитие на киноиндустрията през годините.\n\r\nПовече за Боршуков и професионалния му път вижте във . \n\r\n ", "date": "2019.07.22", "title": "Bloomberg TV Bulgaria: Българин с две награди \"Оскар\" влезе в PropTech индустрията"}
{"url": "https://www.dnes.bg/notifikacii/2019/07/22/myj-otiva-na-syd-za-podkup-metnal-60-lv-na-policai.417209", "text": "Окръжната прокуратура в Бургас предаде на съд Тодор Т., обвинен в даване на подкуп на полицейски служители. \r\n\r\nТова се е случило в Айтос, след като полицаи го спрели за проверка заради констатирано нарушение на пътя, съобщават от прокуратурата.\r\n\r\nМъжът е предложил 60 лева на тримата проверяващи полицейски служители, за да не му издадат фиш за извършеното нарушение.\r\n\r\nПоследвало е предупреждение от страна на полицаите, но Тодор Т. пуснал парите в краката на единия от служителите. \r\n\r\nВодачът бил задържан.", "date": "2019.07.22", "title": "Мъж отива на съд за подкуп, метнал 60 лв. на полицай"}
{"url": "https://www.dnes.bg/sport/2019/07/22/bylgarskite-otbori-s-priemliv-jrebii-za-liga-evropa.417235", "text": "Българските отбори изтеглиха сравнително приемлив жребий за третия предварителен кръг на Лига Европа.\r\nЦСКА ще играе срещу Будочност (Подгорица) или Зоря (Луганск), ако отстрани Осиек във втория предварителен кръг на Лига Европа. Първият мач ще на 8 август в София, а реваншът - след седмица в Черна гора или Украйна.\n\r\nЦСКА отново може да се завърне в Подгорица, където игра миналата седмица, когато завърши 0:0 с Титоград и продължи напред с общ резултат 4:0. Преди да мислят за следващия кръг обаче, \"червените\" ще имат трудната задача да отстранят Осиек.\r\nЛевски пък може играе в третия квалификационен кръг на Лига Европа срещу победителя от мача между Гент (Белгия) и Виторул (Румъния), ако преди това отстрани АЕК Ларнака.\n                    \n                    \n                \r\n                \r\n                \r\n                \r\nПри успех над кипърския тим във втория предварителен кръг \"сините\" ще бъдат домакини на първата среща на 8 август и ще гостуват в реванша седмица по-късно. Победителите от третия кръг на пресявките се класират за плейофите за влизане в групите на турнира.\r\nБългарският шампион Лудогорец пък ще се изправи срещу загубилия двойката Дъ Ню Сейнтс (Уелс) - Копенхаген (Дания) в третия предварителен кръг на Лига Европа, отреди тегленият в Нион жребий. Шампионите на Уелс и Дания ще мерят сили във втория квалификационен кръг на Шампионската лига, но загубилият в тази двойка получава втори шанс с изява срещу Лудогорец.\n\r\nПреди това обаче \"орлите\" трябва да се справят с исландския първенец Валур. Момчетата на Стойчо Стоев са смятани за безспорен фаворит срещу \"викингите\".\r\nЧетвъртият роден представител в Лига Европа Локомотив Пловдив ще играе с победителя от мача Страсбург (Франция) - Макаби Хайфа (Израел) в третия кръг на турнира Лига Европа. Това ще се случи единствено, ако локомотивци отстранят Спартак (Търнава) във Втория кръг.\n\r\nВ третия кръг мачовете ще се играят на 8-и и 15-и август, като Локомотив (Пловдив) е домакин в първата среща.\n\r\n\r\n ", "date": "2019.07.22", "title": "Българските отбори с приемлив жребий за Лига Европа"}
{"url": "https://www.dnes.bg/stranata/2019/07/22/romski-familii-v-simitli-si-spretnaha-masov-boi.417213", "text": "Арестуваха шестима души заради масов бой в ромската махала на Симитли. Скандалът тръгнал около 23:30 ч между две враждуващи отдавна фамилии, съобщава полицията в Благоевград. \n\nФизическата саморазправа била на ул. \"Трети март\". Ромите започнали да се бият с колове, а някои размахвали и ножове.\r\nПристигналите бързо на мястото полицейски служители прекратили боя, при който няма сериозно пострадали.\r\n\r\nЗадържани са шестима мъже на възраст от 18 до 32 г. За случая е уведомена Районна прокуратура-Благоевград.", "date": "2019.07.22", "title": "Ромски фамилии в Симитли си спретнаха масов бой "}
{"url": "https://www.dnes.bg/usa/2019/07/22/turciia-predupredi-sasht-pri-sankcii-shte-ima-otvetni-deistviia.417211", "text": "Министърът на външните работи на Турция Мевлют Чавушоглу предупреди, че Турция е готова да отговори, ако САЩ й наложи санкции заради придобиването на руските зенитно-ракетни системи С-400, предава ТАСС, цитирана от Агенция \"Фокус\". \n\r\nАмериканската администрация обсъжда дали Турция да попадне по икономически и финансови санкции след придобиването на руското въоръжение. Анкара вече беше наказана като й беше отказано да завърши сделката по придобиването на 100 изтребителя F-35, произведени в САЩ и на въоръжение в НАТО. \n\n\"Ако САЩ предприемат действия срещу нас, то ние ще излезем със съответстващ отговор. Разбира се, ние бихме искали отношения да продължат в качеството на два партньора в НАТО, но ако те проявяват враждебност към нас, то ние ще предприемем мерки\", заяви първият дипломат на Търция. \n                    \n                    \n                \r\n                \r\n                \r\n                \r\nТой дори отиде по-далеч като не изключи в тази връзка Анкара да предприеме \"определени мерки по темата за авиобазата Инджирлик\". \n\r\nТова е най-източна разположената военновъздушна база на НАТО и е от изключително стратегическо значение за операциите на съюзниците в Близкия изток. В момента в базата е дислоцирано 39-то американско авиокрило и броят на служителите е близо 5 000 души. \n\r\nЧавушоглу все пак изтъкна, че страната му се надява, че американският президент Доналд Тръмп и неговата администрация няма да въведат санкции в рамките на CAATSA - Законът \"за противодействие на противниците на Америка чрез санкции\". \n\r\nПод ударите на този закон в момента са редици държави, сред които Русия и Иран.", "date": "2019.07.22", "title": "Турция предупреди САЩ: При санкции ще има ответни действия"}
{"url": "https://www.dnes.bg/muzika/2019/07/22/sys-zvezdi-ot-2-strani-one-love-startira-v-bansko.417231", "text": "\n\r\nДуетите между Графа и Слаткаристика, както и между Графа и Next Time, предизвикаха истински фурор сред публиката по време на старта на турнето \"One Love\" в Банско. \n\r\nМощен звук и чудесно режисиран спектакъл със звездите на двете държави създадоха незабравими емоции на всички, станали част от фестивала. Старт на вечерния концерт дадоха две млади и талантливи момчета – Денис и Антон, възпитаници на Национално музикално училище \"Любомир Пипков\". Славеят на Фермата – Лилия Семкова, пък изпя микс от българо-македонски народни песни. \n\r\nСлед това Дидо и Митко Кърнев от Д2 зарадваха почитателите на рока и изпълниха вечните си песни, а Михаела Филева събра погледите на всички с хореографията си, танцувайки заедно с балета си. Next Time пък за трета поредна година поднесоха на гостите компилация от рок и етно парчета, а дуетът им с Графа – \"Свобода\" предизвика бурни реакции и аплодисменти от публиката.\n                    \n                    \n                \r\n                \r\n                \r\n                \r\nСлаткаристика впечатли феновете си с външния си вид и изпълни най-популярните си хитове, сред които \"Терориста\" и \"Марадона\". Финалът на вечерния концерт бе поверен на Графа, който направи истинско шоу на сцената, а публиката не спираше да скандира и да го аплодира.\n\r\nФестивалът One Love Tour стартира от сутринта с куклен театър \"Карлсон\" и \"Алеята на занаятите\". Цял ден хора от всички възрасти мериха сили и възможности в игрите от дуелите на \"Фермата\". Участници от предишните сезони бяха подготвили над десет вида състезания, познати на зрителите от малкия екран. \n\r\nСлед старта в Банско турнето продължава с още концерти в България и Македония. На 15 август домакин ще е град Струмица, на 25 август – Крива Паланка. На 7 септември турнето се пренася в Бургас, седмица по-късно във Варна, на 21 септември в Скопие и завършва на 5 октомври в  Стара Загора за празника на града.\r\n ", "date": "2019.07.22", "title": "Със звезди от 2 страни: \"One Love\" стартира в Банско"}
{"url": "https://www.dnes.bg/notifikacii/2019/07/22/spriaha-hakerska-ataka-sreshtu-kzld.417212", "text": "е направен в Комисията за защита на личните данни, съобщи председателят ѝ Венцислав Караджов.\n\n\r\nОпитът е направен през безжичната Wi-Fi мрежа на комисията, което означава, че , за да се опита да извърши хакерска атака в системата.\r\n\r\n и затова не може да каже дали целта е бил сайтът на комисията или базата данни, подчерта Караджов пред БНР. Според него това е целенасочен опит за саботаж на работата на комисията.", "date": "2019.07.22", "title": "Спряха хакерска атака срещу КЗЛД"}
{"url": "https://www.dnes.bg/mish-mash/2019/07/22/policiia-v-sasht-moli-prestypnici-izchakaite-goreshto-e.417222", "text": "Полицията в американския град Брейнтри помоли престъпниците \"да почакат\" с криминалната си дейност през уикенда заради жегата. Източния бряг на САЩ е застигнат от смъртоносна гореща вълна, която вече отне живота на 6 души. \n\r\nПост във Facebook на местното полицейско управление подчертава, че криминална дейност в тази екстремна горещина е \"следващото ниво\" и освен това е много опасно, пише Independent.\n\r\n\"Останете си у дома, пуснете климатика, гледайте сезон 3 на Stranger things, играйте си с Face app, тренирайте карате в мазето. Ще се срещнем отново в понеделник, когато ще е по-хладно\", написали на шега полицаите. \n\r\nАмериканските власти призоваха жителите да стоят на хладно и да се погрижат да консумират достатъчно вода, след като екстремните жеги отнеха живота на 4 души в щата Мериленд, един в Арканзас и още един в Аризона. \n                    \n                    \n                \r\n                \r\n                \r\n                \r\nНякои летни фестивали и събития на открито бяха отменени в неделя, като триатлона в Ню Йорк и музикален фестивал. Празненство по случай 50-та годишнина от кацането на Луната на Таймс скуеър също беше отменено. \n\r\nВ Бостън пък всички обществени басейни бяха с вход свободен, след като температурите стигнаха 38 градуса.", "date": "2019.07.22", "title": "Полиция в САЩ моли престъпници: Изчакайте, горещо е!"}
{"url": "https://www.dnes.bg/stranata/2019/07/22/iznenada-otkriha-granati-pri-remont-na-pokriv-v-ioakim-gruevo.417238", "text": "Военни от Сухопътните войски работят по транспортирането и унищожаването на невзривени боеприпаси, открити днес в село Йоаким Груево, област Пловдив, съобщиха от Министерството на отбраната.\n\n\r\n\r\nПри ремонтни дейности на покрив в частен дом в селото са открити две ръчни гранати тип \"бухалка\".\r\n\r\nСлед искане на главния секретар на МВР и по разпореждане на командира на Сухопътните войски генерал-майор Михаил Попов, е изпратено формированието за овладяване и преодоляване на последствията от бедствия от 91-ви батальон - Пловдив, от състава на 55-и инженерен полк - Белене. \r\n\r\nИзвършено е разузнаване на място, транспортирането и унищожаването на откритите боеприпаси ще се извърши по-късно през деня при спазване на мерките за безопасност.", "date": "2019.07.22", "title": "Изненада: Откриха гранати при ремонт на покрив в Йоаким Груево "}
{"url": "https://www.dnes.bg/balkani/2019/07/22/zaev-prizna-makedoncite-sa-prisvoiavali-chujda-istoriia.417202", "text": "Премиерът на Северна Македония Зоран Заев заяви в интервю за гръцката телевизия Алфа, че македонците са присвоявали световна, балканска и чужда история, съобщават македонските медии.\r\n\r\n\"Опитът ни нашата история да се промени с взимането на световна, балканска и чужда /история/, като при това не държахме сметка как това виляе на нашите съседи, доведе дотам буквално да бъдем скарани с почти всичките си съседи. По този начин се затвориха всички процеси в европейската ни интеграция и интеграцията в НАТО\", каза Заев, цитиран от македонския портал А1он.\r\n\r\nИзявлението му предизвикаха силни реакции в Северна Македония, като граждани обвиниха Заев, че е казал това, за да се \"подмаже\" на съседите.\r\n\r\nВ интервюто за Алфа Заев говори и за точките в Преспанското споразумение, които уреждат статута на македонския език и славянския произход на македонския народ, пише БТА.\r\n ", "date": "2019.07.22", "title": "Заев призна: Македонците са присвоявали чужда история"}
{"url": "https://www.dnes.bg/stranata/2019/07/22/ot-25-do-35-gradusa-temperaturite-utre-na-mesta-s-dyjd-i-buri.417208", "text": "През нощта над по-голямата част от страната ще бъде ясно, но над централните и източни райони от Северна България ще се развива купесто-дъждовна облачност и ще има валежи и гръмотевици.\r\nУтре над източната половина от страната, по-късно през деня и в планинските райони на Западна България, ще се развива купеста и купесто-дъждовна облачност. Ще има валежи, придружени с гръмотевици и временно усилване на вятъра, възможни са и градушки, според прогнозата на НИМХ-БАН.\r\nВ западната половина от страната от северозапад, в източната - от север-североизток, със слаб до умерен вятър ще проникне сравнително хладен въздух. Максималните температури ще бъдат в широки граници - от 25 градуса в североизточните райони до 35 градуса в югозападните. В София около 28 градуса.\r\n                    \n                    \n                \r\n                \r\n                \r\n                Над Черноморието облачността ще се увеличи, по-късно през деня и над южното крайбрежие и ще има валежи, на места с гръмотевици. Ще духа до умерен север-североизточен вятър. Максималните температури ще са между 26 и 28 градуса. Температурата на морската вода е 26-27 градуса. Вълнението на морето ще бъде 2-3 бала.\r\nНад планините ще се развива купесто-дъждовна облачност, след обяд и над Рило-Родопската област и ще има краткотрайни валежи с гръмотевици. Ще духа умерен север-северозападен вятър. Максималната температура на височина 1200 метра ще е около 22 градуса, на 2000 метра - около 14 градуса.\r\nАтмосферното налягане ще продължи бавно да се понижава и ще доближи средното за месеца.\r\nВ сряда на места ще има краткотрайни превалявания, предимно слаби. Вятърът ще остане от северна четвърт, слаб до умерен. Преобладаващите максимални температури ще са между 25 и 30 градуса. В четвъртък ще е почти без валежи, с повече слънчеви часове. В Западна България вятърът ще отслабне. Температурите слабо ще се повишат.\r\n\r\n ", "date": "2019.07.22", "title": "От 25 до 35 градуса - температурите утре. На места с дъжд и бури"}
