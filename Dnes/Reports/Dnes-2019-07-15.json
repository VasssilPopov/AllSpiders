{"url": "https://www.dnes.bg/science/2019/07/15/kitovete-shepnat-na-malkite-si-pri-opasnost-ot-kosatki.416469", "text": "Гладките може да са два пъти по-големи от , но когато става въпрос за живота на малките им, не поемат никакви рискове. Те предпочитат да плуват в неспокойни води, за да се , а сега учени установиха, че дори , за да не ги усетят върховните морски , съобщи в. \"Дейли мейл\".\n\n\r\n\n\r\n са в залива Флиндърс, Западна Австралия. Подслушването на китове обаче не е лесна работа.\n                    \n                    \r\n                \r\nПървото предизвикателство е било учените да опознаят китовете в района. След това са им поставили  , когато са се издигали до повърхността.\n\r\nМайките и малките обикновено се движат съвсем близо и плуват в големите вълни, за да не се виждат добре. Освен това те сякаш си , когато се .\n\r\nАнализирането на записите се е оказало още по-трудно, защото в двойките животните са били много близо едно до друго, а .\n\r\nСпоред специалистите това най-вероятно не позволява на косатките да чуят китовете.", "date": "2019.07.15", "title": "Китовете шепнат на малките си при опасност от косатки "}
{"url": "https://www.dnes.bg/index/2019/07/15/victoria-s-secret-pokaza-kakvo-da-nosim-prez-esenta.416522", "text": "Имиджът на Victoria’s Secret като компанията с най-съблазнителни и сексапилни кампании не е случайна.\r\nВсичко, което брандът лансира като визии е свързано с перфектни форми и ангелски пози, които представят на потребителите новите предложения и тенденции в света на бельото.\r\nТака кампанията Fall Preview 2019 не прави изключение от концептуалната линия, която от Victoria’s Secret следват.\r\nРекламната кампания идва в черно и бяло, поставяйки на фокус известните лица, сред които виждаме Роми Стридж, Тейлър Хил, Жасмин Тукс, Марта Хънт и Елза Хоск.\r\nКакво ще носим есента? Меки елементи, дантелени цели бодита и сутиени с многобройни ленти.\r\n\r\n ", "date": "2019.07.15", "title": "Victoria’s Secret показа какво да носим през есента"}
{"url": "https://www.dnes.bg/index/2019/07/15/syvetska-podvodnica-bylva-radiaciia-800-hil-pyti-nad-normata.416112", "text": "Дни след като на борда на руската ядрена подводница \"Лошарик“ избухна пожар и уби 14 души, норвежки изследователски екипи засякоха друга потънала подводница в региона да бълва радиация 800 хил. пъти над нормата, пишат от Independent.\r\nПрез 1989 година на борда съветският плавателен съд \"Комсомолец“ избухва пожар. Загива 42-ма подводничари от 96-ма души екипаж. Подводницата потъва на дъното на Баренцово море и в момента лежи на дълбочина 1680 метра, заедно с реактора и две торпеда с бойни глави от плутониев заряд. \n\n\n\r\nВ понеделник следобед малка подводница с дистанционно управление взима проби от вентилационната тръба на \"Комсомолец“ и установява, че радиацията, която излиза от нея е 100 хил. пъти над нормата. Според експертите тръбата най-вероятно е свързана по някакъв начин с ядрения реактор.\r\r\n                \r\n                Не е изненада, че от останките на подводницата излиза радиация. След като потъва преди 30 години, руски и норвежки екипи често засичат малко количество химикали в района на \"Комсомолец“. Последният път, в който са правени замервания, е било през 2008 година.\r\n\"Това са само предварителни резултати. Когато се приберем у дома, ще проучим внимателно пробите“, заяви Хилде Елизе Хелдал от норвежкия институт по морски изследвания пред телевизията TV2. По думите й, въпреки високите нива на радиацията, риболовът в района не е засегнат. Ала само защото подводницата е потънала надълбоко.\r\nДокато дистанционната подводница обикаля около останките, учените стават свидетели на \"случаен облак“, който излиза от вентилационната тръба.\r\n\"Наблюдавахме как този облак излиза от дупката от време на време. Това означава, че замърсяването излиза на пулсове“, казва Хелдал. До края на изследването си следващите дни тя и екипът й ще прегледат тръбата много по-обстойно. Според нея този облак може да бъде предизвикан и от морските течения.\r\nПроучването се провежда от организацията Go Stars, която използва нов тип подводници, даващи много по точни анализи от тези на предишни изследвания.\r\nПожарът на \"Комсомолец“ избухва на 7 април 1989 година. Подобно на случилото се на борда на \"Лошарик“ преди седмица, огромна катастрофа е избегната, защото десетки души рискуват живота си за да изключат реактора.\r\nСпоред експертите, новите данни ще хвърлят повече светлина върху това, колко точно \"Комсомолец“ замърсява норвежките води. \r\n \r\n", "date": "2019.07.15", "title": "Съветска подводница бълва радиация 800 хил. пъти над нормата "}
{"url": "https://www.dnes.bg/notifikacii/2019/07/15/kakvo-ne-dostigna-na-bylgariia-za-zavod-na-vw.416529", "text": " Сам по себе си фактът, че България е на финалната права в избора на дестинация за новия завод на Volkswagen, е успех, но страната ни има нужда от повече административна готовност за поеманеот на подобна сериозна отговорност към една от най-мощните компании в света. Подобно мнение изрази доц. д-р Косьо Стойчев от СУ „Св. Климент Охридски“ в ефира на .\r\n„България може и трябва да произвежда автомобили, въпросът е дали е необходимо да влезе във високия клас от първа стъпка, или не трябва да се започне с производство на по-лесни и по-масови автомобили“, коментира доцентът.\r\r\n                \r\n                У нас има нужда от множество подобрения, които да послужат за по-добра основа, на която да можем с далеч повече аргументи да приветстваме по-нататъшна инвестиция от подобен мащаб, смята още преподавателят от СУ.\r\n„Административно ние трябва да се подготвим малко по-сериозно. Заделянето на земя не е достатъчно, както и близостта на град с определено количество население, което потенциално би могло да работи в един такъв завод“, продължава доц. д-р Стойчев.\r\n", "date": "2019.07.15", "title": "Какво не достигна на България за завод на VW?"}
{"url": "https://www.dnes.bg/balkani/2019/07/15/tri-godini-sled-prevrata-tancyt-na-erdogan-i-giulen.416532", "text": "77 000 души са арестувани - военни, полицаи, политици, журналисти, преподаватели. Над 150 000 души са уволнени от работните си места и никога повече няма да могат да се завърнат. 251 души са убити. 2200 - ранени. Това са сухите данни, които светът познава на третата годишнина от опита за преврат в Турция и свалянето от власт на президента Реджеп Тайп Ердоган. \n\r\n3 години на масови репресии, гонения и буквално ликвидиране на животи - Ердоган укрепи властта си чрез методите на най-бруталнтие диктатори в историята, промени Конституцията и даде още един мощен тласък на превръщането на кемалистка и секуларистка Турция в ислямизирана държава. \n\n\n                    \n                    \r\n                \r\nТова стана възможно благодарение на сочения за основен виновник за опита за преврат - някогашният съратник на президента Фетхуллах Гюлен. Днес всички политически затворници в страната са с едно обвинение - за връзки с неговата организация.\r\n\n\r\nРоден в сравнително малкото източно градче Ерзурум през 1941 година, Гюлен е нещо като малък гений на ислямската философия. Започва да изучава Корана още на 4-годишна възраст под влиянието на майка си. На 6 вече се обучава за хафуз - човек, който владее Свещената книга наизуст. На 14 години Гюлен изнася и първата си религиозна проповед. След като отбива задължителната си военна служба, той е назначен за проповедник на големия град Измир. През цялото това време той е яростен последовател на Саид Нурси - философ, който насърчава мюсюлмани и християни да обединят усилията си срещу агресивния атеизъм. Гюлен влиза във висшите релиозни кръгове на Турция. \n\r\nТова обаче се променя рязко през 1981 година - строгият режим на управление на военните след преврата от предходната година, е направил проповядването на идеите му твърде трудно. Вместо влиянието му да отслабва обаче, напротив - той става все по-полулярен сред хората. Интересът му се обръща все повече към социални дейности. Някъде по това време започва да изгражда и своята бизнес империя - участва в масовите приватизации, купува предприятия, създава медии и местни училища. Силата на парите пък му позволява да плаща стипендии за обучение на перспективни младежи, които дълги години след това се чувстват длъжни на Гюлен. Така се създава един огромен кръг на лоялност, който работи дълбоко във всички кръгове на турската икономика, военно дело, медии, бизнес и образование. \n\r\nПрез 1997 година, изненадващо, Гюлен решава да се премести да живее в американският щат Пенсилвания. Неговите сподвижници твърдят, че причината за това са здравословните му проблеми, но повечето анализатори смятат, че той си налага този живот в изгнание, за да се спаси от обвинения за готвен преврат срещу светската власт в страната. \n\r\n\n\r\nДокато е в САЩ и постепенно разраства своята бизнес мрежа, Гюлен не може да влияе сериозно върху турската политика. В края на 20-ти век обаче и началото на новото хилядолетие, обществото постепенно се променя. Харизматичният бивш кмет на Истанбул Реджеп Ердоган печели парламентарните избори през 2002 година и докато успява да изправи икономиката на страната на крака, леко по-леко прокарва и своите ислямистки идеи. Секуларистите са недоволни, но тлъстите хапки от свежи пари, които почват да пълнят джобовете на обикновените турци, парират всеки протест. В този момент историята събира двамата днешни непримирими врагове - Гюлен и Ердоган основават едно стратегическо партньорство. Двамата искат да засилят влиянието на религията в обществения живот на страната, а Турция да стане един своеобразен лидер на мнение сред всички мюсюлмани в света. \n\r\nИзгнаникът използва влиянието си в и извън Турция, медиите му славославят премиера, стипендиантите на Гюлен са висши съветници, консултанти и едри бизнесмени. Ердоган печели небивала популярност. Обратно - властта благославя отварянето на все повече училища под контрола на Гюлен, бъдещият банков и финансов елит на страната минава през обучения в банките на бизнес-империята на проповедника. По време на икономическия подем на страната, двамата успяват да прокарат своя дневен ред и малко по-малко променят отношението към религията и секуларизма. Меденият им месец изглежда няма да има край.\n\r\nКолкото повече укрепва обаче, толкова повече Ердоган се наслаждава на власта си. Около 2013 година той вече без прикритие се стреми към абсолютната власт в страната. Да дели трона с Гюлен се оказва компромис, на който не е готов. Убеден в собствените си способности и решен да се възползва от физическата липса на пропорведника в страната, Ердоган атакува. Изневиделица лидерът на ПСР решава да затвори част от училищата на Гюлен, като опит да ограничи влиянието му. Известно време след това семейството на Ердоган е въвлечено в тежък корупционен скандал, за който той вини именно Гюлен. Изнаникът не могъл да понесе удара и решил да отмъсти. \n\r\nСкандалът вдъхнови едни от най-големите протести в историята на модерна Турция - парка \"Гези\" се пукаше по шевовете от хора, които искаха оставката на премиера. Недоволството е смазано, убити са 21 души, хиляди са арестуваните. Докато прави резкия завой към пълния авторитаризъм, Ердоган решава да приключи завинаги отношенията си с бившия си приятел. Гюлен е обвинен за втори път, че се опитва да свали правителството, подкрепяйки протестите финансово. Проповедникът е обвинен, че се опитва да създаде втори властови център в страната, създал е \"държава в държавата\". \n\r\nСъщевременно премиерът устоява на международния натиск заради бруталното потушаване на протестите, укрепва властта си и през 2014 година е избран за президент на Турция. Войната между двамата бивши съмишленици е обявена официално. Ердоган минава в атака и представя битката си с Гюлен като битка за бъдещето на Турция. \n\r\n\n\r\nСлед опитът за преврат Турция многократно е подавала искане за екстрадицията на ислямския проповедник от САЩ, но американските власти засега отказват да го предадат. \"Нямате достатъчно доказателства, че Гюлен е замесен в преврата\" е неизменният отговор на Държавния департамент. \n\r\nВъпреки това, мрежата от служители на някогашният всесилен проповедник е на практика разбита, училищата му не действат, медиите му са национализирани или разпродадени, банките му са подложени на неимоверен натиск. Под предтекста за връзки с оранизацията на Гюлен са затворени стотици хиляди неудобни на режима хора. \n\r\nЗасега изглежда, че президентът Ердоган печели войната. Днес, на годишнината от опита за преврат. Президентът празнува - 15 юли е обявен за национален празник в Турция. Обявен е за Деня на демокрацията и националното единство. Планирани са стотици официално събития. \r\n ", "date": "2019.07.15", "title": "Три години след преврата: Танцът на Ердоган и Гюлен"}
{"url": "https://www.dnes.bg/notifikacii/2019/07/15/arestuvaha-ruski-uchen-za-dyrjavna-izmiana.416534", "text": "Руски учен, който преди няколко месеца привлече вниманието на медиите с твърдението си, че съветските сателити с ядрено гориво са сериозна заплаха в космоса, бе арестуван днес за държавна измяна, предаде ДПА, цитирана от БТА.\n\r\nМосковски съд наложи на Сергей Мешчеряков мярка за неотклонение домашен арест във връзка с обвинение за държавна измяна, по което той може да бъде осъден на 20 години затвор.\n\r\nМешчеряков е служител на Централния научно-изследователски институт по машиностроене към руската космическа агенция Роскосмос. Подробности по неговия случай все още не са разкрити.\n\r\nПо-рано бяха арестувани двама други служители на същия институт. Това са ръководителят на отдела, в който е работил Мешчеряков, Роман Ковальов, и 75-годишният служител Виктор Кудрявцев, припомня ТАСС.\r\n                \r\n                \r\nСрещу Кудрявцев е повдигнато обвинение, че предавал засекретена информация на белгийския институт по хидродинамика \"Фон Карман\", с който си е сътрудничил Централният научно-изследователски институт по машиностроене по силата на споразумение на правителствено ниво, каза източник на агенцията.", "date": "2019.07.15", "title": "Арестуваха руски учен за държавна измяна"}
{"url": "https://www.dnes.bg/politika/2019/07/15/fandykova-i-manolova-na-balotaj-napylno-vyzmojno.416540", "text": "Редица държави в Европа се отказаха от машинното гласуване, защото се разбра, че така не се гарантира сигурността на вота. Това стана ясно от думите на социолога Юлий Павлов, който гостува в предаването \"Денят ON AIR\". \n\r\n\"Важно е да разберем каква е човешката намеса и в единия, и в другия случай. В нормална ситуация фалшификация на СИК не може да стане\", подчерта той. \n\r\nПавлов обясни, че обикновено поне десетина души присъстват на броенето на бюлетини, които нямало как всичките да бъдат подкупени. Машина обаче се контролира от един инженер, който често отговарял за няколко такива. \n\r\n\"Един човек може да направи така, че всеки пети или всеки седми глас да отива за дадена партия или кандидат\", подчерта той. \n                    \n                    \r\n                \r\nСпоред него на предстоящите местни избори едва ли активността на местните избори ще надмине 450 000 души.\n\r\nВероятността да се стигне до балотаж между Фандъкова и Манолова била голяма, подчерта събеседникът и допълни, че партиите трябва да стимулират избирателите да отидат до урните през октомври.\n\r\nПред  другият гост в студиото, политологът Георги Киряков, подчерта, че при машинното гласуване много често има неразбиране за човешкия фактор. \n\r\n\"И при машинното гласуване той не може да се изключи. Друг е въпросът за мъртвите души, които са хора извън страната и имат право на вот\", заяви той. \n\r\nПо думите му и при машинното гласуване можело да се натисне грешно копче и да се даде грешен вот. Темата била чувствителна, но вероятно БСП нямало да успее да я експлоатира докрай.\n\r\nСпоред него след вота за местни избори вероятността София да почервенее била малка.   \n\r\n\"Зависи кой ще е кандидат на ГЕРБ. При евентуална кандидатура на Томислав Дончев роля ще изиграе и това, че той не е софиянец\", каза още Киряков.", "date": "2019.07.15", "title": "Фандъкова и Манолова на балотаж? Напълно възможно"}
{"url": "https://www.dnes.bg/index/2019/07/15/pri-akne-eliminiraite-niakoi-vredni-navici.416520", "text": "Отдавна сте излезли от пубертета, но кожата ви продължава да се омазнява, замърсява и да е склонна към акне. Причината е в някои от навиците ви, за които не сте се и замисляли.\r\n\r\n \r\nКак държите телефона си, докато говорите? Ако долепяте дисплея до лицето си, не се изненадвайте, че имате по-мазна и възпалена кожа. Телефонът пренася толкова много бактерии, които се залепят веднага за кожата ви. Почиствайте редовно със специални антибактериални кърпички устройството или ползвайте слушалки.\r\n \r\n\r\n \r\nМакар че те докосват само вашето лице, с времето и те се превръщат в гнездо на бактерии, които пренасяте върху кожата. Създайте си навик да почиствате поне веднъж месечно със специален препарат всичките си четки за гримове. Не ги ползвайте преди да са напълно сухи!\r\n \r\n\r\n \r\nАко ползвате лак за коса и други стилизанти има голяма вероятност те да дразнят кожата. С напредване на деня, може да се стекат по лицето ви и неусетно да доведат до акне. Бъдете много прецизни, особено когато впръсквате лака за коса. Пазете лицето или след като оформите прическата си минете кожата с почистващ тоник или дегримьор и чак тогава се гримирайте.\r\n \r\n\r\n ", "date": "2019.07.15", "title": "При акне - елиминирайте някои вредни навици "}
{"url": "https://www.dnes.bg/business/2019/07/15/cenata-na-toka-u-nas-vtorata-nai-visoka-v-evropa.416541", "text": "Цената на тока у нас е втората най-висока в Европа. Това обясни в \"Денят ON AIR\" председателят на Асоциацията за индустриалния капитал Васил Велев. Според него в момента България има мощности от 12 хиляди мегават часа, а харчи само 4. Въпреки това потребителите у нас продължават да плащат изключително скъп ток.\n\r\nВелев също така допълни, че той и колегите му са пуснали жалба до прокуратурата срещу министъра на енергетика за безстопанственост на ТЕЦ \"Марица Изток - 2\". Той заяви, че ако скоро няма отговор от страна на властите проблемът ще бъде отнесен до европейските органи.\n\r\n\"От началото на годината цената на тока у нас е втората най-скъпа в ЕС. България има инсталирана мощност от 12 хиляди мегавата, потребяваме около 4. Въпреки това цените вървят нагоре. Това говори за манипулиране на борсата и нелоялни пазарни практики\", каза Велев. \n                    \n                    \r\n                \r\nВелев също така коментира и темата със завода на Volkswagen, който ще бъде изграден в Турция, а не у нас. Той бе категоричен, че все още не е напълно ясно дали няма възможност част от продукцията на германския концерн да бъде произвеждана у нас.\n\r\n\"Като че ли не всичко все още е изгубено за завода на Volkswagen\" в България. Трябва мобилизация на всички фактори, от които зависи взимането на това решение. Има възможност и двете страни да произвеждат техни автомобили. Важно е подобна знакова инвестиция да бъде привлечена в България. Европейската индустрия не трябва да напуска ЕС\", разясни Велев пред \n\r\n\n\r\n ", "date": "2019.07.15", "title": "Цената на тока у нас - втората най-висока в Европа"}
{"url": "https://www.dnes.bg/obrazovanie/2019/07/15/reciklirana-klasna-staia-s-chinovete-na-baba-i-diado.416519", "text": "Рециклирана класна стая ще посрещне на 15 септември първокласниците на ОУ \"Христо Смирненски\" в брезнишкото село Ноевци. Те ще учат на чиновете на техните баби, дядовци, а може би и прабаби, съобщи директорът на учебното заведение Ивелина Ангелова пред БТА.\n\r\nВъзпитаниците на школото, заедно с целия персонал, дали нов живот на захвърлен и ненужен училищен инвентар. Преобразявайки го в красива мебел, те превърнали класната стая на слятата паралелка от първи и втори клас в привлекателен оазис. \n\r\nЕнтусиастите дружно \"изтупали прахта\" на забравени на последния етаж на училището стари чинове и дървени шкафове, купили палета и пребоядисали всичко в искрящи цветове. Децата направили саксии от стари грамофонни плочи, моливници от консерви и от ролки от тоалетна хартия, лястовици от излишни списания и др., които подредили в класната стая. Фототапет на дърво и тапети със зеленина завършили илюзията, че се намираш в горско убежище, а не в стандартно училище. С пана и други художествени произведения, изработени от рециклирани материали, децата украсили и училищния коридор.\n                    \n                    \r\n                \r\n\"Искахме да направим стая, в която учениците да се чувстват по-близо до природата, да са съпричастни с опазването й, да видят и начина, по който отпадъкът може да се възстанови, вместо да се изхвърли\", коментира Ангелова. \n\r\nПроектът бил заложен за начален етап на образование с презумпцията, че трябва да се започне с най-малките, които нямат изградени навици. Виждайки примера, те го следват и израстват достойни граждани и еколози, каза още Ангелова. \n\r\nПо думите й инициативата целяла децата да почувстват класната стая като част от екосистема. Вземайки дейно участие в случващото се, учениците го приемат твърде лично и го съпреживяват, сподели директорката.\n\r\nПроектът е финансиран от миннодобивно предприятие, поощряващо социални инициативи в община Брезник. С предоставените 1500 лв. училищният колектив не само обновил класната стая, а закупил лаптоп и мултимедия. Идеята е децата да имат достъп и в онлайн пространството за всичко, свързано с опазването на природата, допълни Ангелова.\n\r\nПочинът за рециклиране стартирал с провеждащата се в цялата страна инициатива \"Капачки за бъдеще\". Децата били силно ентусиазирани от начинанието и с огромно желание ежедневно носели все повече и повече капачки. След това започнали да събират хартия и преди ваканцията количеството достигнало 30 кг. Акцията продължава и през лятото, като в първия учебен ден децата трябва да донесат събраната хартия и капачки. \n\r\n\"Така се чувстват съпричастни. Както ние на 15 септември носехме шипки и хартия - прояви, които в момента не са част от училищната общност, но са нещо хубаво. Те учат децата на постоянство, да бъдат полезни\", припомни Ангелова.\n\r\nВ началото на учебната година ще бъде поставен контейнер с няколко отделения, в който децата разделно ще хвърлят отпадъци от стъкло, метал и пластмаса. Те ще наблюдават процеса на разграждане, каза началният учител Зорница Стойнева, която ръководи кръжок по рециклиране и е инициатор на преустройството. \n\r\nВ саксиите от стари грамофонни плочи учениците ще виждат израстването на бобово стъбло, заложено по програма по предмета \"Човек и природа\". \n\r\n\"По този начин децата гледат не нарисуваното, или снимано в учебника като суха материя, която трябва да наизустят. Те сами се убеждават, че направеното от тях отговаря на написаното в учебника\", твърдят педагозите.\n\r\nВ рециклираната класна стая от есента ще има и кът за животни - може би аквариум с риби, или други любимци, за които децата ще се грижат. \"Искаме да ги провокираме - да помагат, да се чувстват отговорни и удовлетворени от това, което са видели и направили\", посочи Ангелова.\n\r\nУчилищното ръководство възнамерява да изнесе част от учебния процес извън стаята, като децата чистят общите площи, улицата, близката гора. Учениците и сега почистват двора, носят от къщи цветя, залесяват и поливат лехите. Училището и дворът са чисти и това е благодарение на децата, уверява директорът. Предстои да бъдат направени още две рециклирани класни стаи, в които ще учат по-големите. На учениците през септември ще гостуват и специалисти от спонсорираща фирма, които ще ги запознаят с ресурсите и начините на тяхното използване.\n\r\nВ ОУ \"Христо Смирненски\" в село Ноевци учат 45 деца. Шестнадесет от тях ще бъдат в първата рециклирана класна стая.", "date": "2019.07.15", "title": "Рециклирана класна стая с чиновете на баба и дядо"}
{"url": "https://www.dnes.bg/blizak-iztok/2019/07/15/munir-batur-advokat-gei-i-kandidat-za-prezident-na-tunis.416496", "text": "В офиса на Мунир Батур в Тунис климатикът работи с пълни сили. В изгарящата жега в столицата на страната по обяд движение няма, улиците са празни и дори бездомните котки са намерили сянка. \n\r\nВисоките температури обаче не успяват да накарат Мунир Батур да загуби фокус върху целта си. Той е първият гей, който се кандидатира за президент в мюсюлманска страна. \n\r\nПътят до урните няма да е лека задача. Хомосексуалността сама по себе си не е нелегална в Тунис, практикуването обаче е. Играейки с тази тънка разлика, адвокатът Батур е регистрирал групата за натиск \"Шамс\". Те призовават за отхвърляне на колониалното френско право, което забранява содомията. \n\r\nВъпреки че законът не наказва хомосексуалността, \"нарушения на публичното приличие\" са често причината властите да преследват членовете на ЛГБТ общността. Именно това е във фокуса на Батур и други като него.\n\n\n                    \n                    \r\n                \r\nПолицията също така се възползва от някои декрети, които разрешават някои нехуманни методи за доказване на сексуална активност. Тази ситуация се подсилва от съдебна и политическа система, която е тренирана да обръща поглед настрани.\r\n\n\r\nПоказателно е, че през февруари млад мъж от град Сфакс беше осъден на 8 месеца затвор за \"участие в хомосексуален акт\". Всъщност, мъжът е докладвал в полицията, че е бил изнасилен от двама мъже, но в крайна сметка той също е зад решетките. \n\r\nВ тази среда Батур живее без да крие предпочитанията си към същия пол вече 20 години. През 2013 г. е бил в затвора за содомия. \n\r\n\"Няма срам за мен, няма срам за който и да е от нас\", казва той пред Independent. \n\r\nТой, асоцияцията му и Либералната партия в Тунис са деца на революцията. Непосредствено след Арабската пролет от 2011 г. редица групи за правата на ЛГБТ хората се появяват в страната, начело с \"Шамс\", които се борят за отмяна на законите против хомосексуалистите. \n\r\nВъпреки това, дори и сред приъвжениците, тактиките на \"Шамс\" са повод за раздор. Някои ЛГБТ групи миналата година бяха провокирани да се дистанцират от \"Шамс\" и ръководителят й. Батур отдава тази \"схизма\" на неговата готовност за нормализиране на отношенията с Израел, тема табу в Тунис. \n\r\nПо ирония на съдбата, по същото време, в което тези групировки бележат своя възход, в Тунис скорост набира и ислямизма. Умерената ислямистка партия \"Енхада\" се съревновата с радикалната Ансар ал-Шария за гласовете на религиозните в Тунис.\n\r\n\n\r\nСред много от тунизийците настроенията клонят към традициите. През август, консервативни демонстранти, сред които и мъже, и жени, излязоха на улицата да протестират срещу доклад на президентството, който призоваваше за повече индивидуални свободи и равенство между половете. \n\r\nЩо се отнася до хомосексуалистите, тези консервативни настроения, са още по-силни. Изследване през юни 2019 г. от института \"Арабски барометър\" отбеляза, че 7% от тунизийците заклеймяват хомосексуалността. Точно на тези нагласи залага и един от опонентите на Батур за президентското място. Професорът по право Каис Сайед е втори по популярност в допитванията и той смята, че окуражаването на подкрепата за правата на хомосексуалистите в страната е чуждестранен заговор. \n\r\nБатур, който се определя като мюсюлманин, но не практикува религията, смята че в страната има нужда от дебат. \n\r\n\"Не говоря за окуражаване на хомосексуалността, само за декриминализирането й. Гейовете не вършат на никого никакви злини. Те трябва да бъдат свободни да правят каквото искат с телата си. Ако, както Сайед казва, хомосексуалността е болест, тогава, дори и да го приема, трябва да попитам - защо вкарвате болни хора в затвора\", посочва Мунир Батур.\r\n\n\r\nТой предлага нещо радикално, но не и нечувано. Той посочва, че първият независим президент на страната Хабиб Бургиба въвежда закони, които правят полигамията незаконна и разширяват правата на жените. Законите са валидни и до днес. \n\r\n\"Всичко това е било скандално по онова време, много хора са казали, че е против исляма. Въпреки това Бургиба е имал политическата воля да ги наложи. През 1956 г. Тунис е бил много по-консервативен, отколкото е сега, но хората са го приели и все още го правят\", настоява кандидатът за президент. \n\r\nТой е наясно, че основният фокус околко кандидатурата му се върти около факта, че е гей и подкрепата му за правата на ЛГБТ общността. Все пак иска да подчертае, че кандидатурата му не се изчерпва с това. Той иска да реши много от проблемите на Тунис, от държавните предприятия, които работят на загуба, през сивата икономика, до някои екологични проблеми. \n\r\nНад всичко обаче е заявката му да се бори за граждански и лични права. Дали ще успее предстои да се разбере, но за него дори самата битка си струва.", "date": "2019.07.15", "title": "Мунир Батур – адвокат, гей и кандидат за президент на Тунис "}
{"url": "https://www.dnes.bg/index/2019/07/15/liato-jega-otvoren-prozorec-udarno-vreme-za-kradcite-katerachi.416510", "text": "Крадците катерачи почнаха да се активизират, а от СДВР очакват тепърва набезите им да зачестят заради летния сезон.\n\r\n. \n\r\nПовечето катерачи са от ромски произход и са с леко телосложение. Ползват се и деца. Обирите стават във всички квартали на столицата, но по-голямата част са в райони, до които има ромски махали, пише \"\".\n\r\n\"Има два начина на катерене. Често хората на първия етаж са си сложили решетки и крадците се катерят по тях, за да стигнат втория\", казват полицаи. \n\r\n\r\n                \r\n                \r\nОбикновено подобни обири се правят през нощта. Крадците с качества на алпинисти атакуват сградата от задната ѝ част.\n\r\n\"По това време е тъмно, а до повечето блокове има израснали храсти и дървета и абсолютно нищо не се вижда\", посочват тактиката на бандитите униформени. \n\r\nЧесто се набелязват жилища с отворени балкони или прозорци. Това особено важи за летния сезон. Някои от крадците обаче си носят и уреди, с които да отворят дограмата. Обикновено се катерят до втория или третия етаж.\n\r\nВеднъж стигнали до заветния етаж, апашите имат няколко варианта. Единият е отваряне на дограмата. Това става с отвертка, както и специални инструменти.\n\r\n\"Често се оказва, че крадецът е срязал единствено мрежата, която предпазва от комари. Така собствениците не чуват нищо\", обясняват от СДВР.\n\r\n. \n\r\n\"Търсят само злато и пари, които могат да сложат по джобовете си, и бързат да избягат\", обясняват полицаи. \"Най-много да влязат до антрето и да задигнат чантата. Стремят се обаче да не обикалят по стаите, за да не събудят хората\", уточняват униформени.\n\r\nЗаради сложността почти не опитват да задигат техника.\n\r\nОткраднатото злато пък вече не се носи в заложни къщи, тъй като там всичко се описва и лесно се стига до крадците. То минава през няколко души и се претопява, преди да бъде пласирано.\n\r\nВсе пак има и случаи, в които бандитите взимат и по-голяма плячка. \n\r\nДжакпот пък ударил софийски крадец, който се покатерил до втория етаж на кооперация в края на зимата. Той успял да измъкне от апартамента цели 70 хил. лв.\n\r\nБандитът използвал решетките на долния етаж, за да стигне до набелязаното жилище. Разбил дограмата и направил удара на живота си. Според полицаи от сектор \"Кражби\" в СДВР той не е действал по предварителна информация.\n\r\n. Сред причините е, че топконтингентът започнал да прави удари в чужбина.\n\r\n\"Най-добрите, които работят с предварителна информация, нападаха предимно фирмени офиси. Хората обаче се научиха и спряха да държат пари в касите. Сега имаме няколко случая на обири, при които в сейфовете се съхранявали само документи. Те не са полезни на крадците и затова почнаха да се ориентират по работа в чужбина\", обясняват криминалисти. Засега не са засекли и действия на столичния контингент по морето, но признават, че сезонът тепърва започва.\n\r\nЗаради летните отпуски се очаква увеличение и на кражбите с отключване на входната врата. При тях крадците звънят в жилището и ако някой отвори, казват, че са объркали вратата. \n\r\nЗа да се предпазите от крадци с умения на алпинисти, не оставяйте вратата или прозореца отворени. Често катерачите избират кого да оберат не по предварителна информация, а където им се вижда най-лесно, казват полицаи.", "date": "2019.07.15", "title": "Лято, жега, отворен прозорец… ударно време за крадците катерачи "}
{"url": "https://www.dnes.bg/obshtestvo/2019/07/15/liato-e-tyrsiat-se-barmani-servitiori-stroiteli.416514", "text": "Заявените работни места на първичния пазар на труда през юни са 19 623,  като 86.1% от тях са в частния сектор.\r\nНай-голям дял свободни работни  места са заявени в преработващата промишленост (28.6%), хотелиерството и  ресторантьорството (10.4%), търговията, ремонта на автомобили и  мотоциклети (13.8%) и др.\n\r\nНай-търсените и този  месец са бармани,  сервитьори, готвачи, камериери; работници в добивната и  преработващата промишленост, строителство и транспорт; оператори на  стационарни машини и съоръжения; продавачи и др.\r\nТенденцията за понижаване на регистрираната безработица в  страната се запазва и през юни, като в средата на годината равнището ѝ е 5.2%. Отчита се спад от 0.1 процентни пункта спрямо  предходния месец и от 0.5 процентни пункта на годишна база, по данни на Агенцията по заетостта. \n                    \n                    \r\n                \r\nВ  края на месеца регистрираните безработни в бюрата по труда са 169 659  души, като снижението спрямо май е с 5 740 лица. В сравнение с юни 2018  г. те са с 18 917 по-малко. \n\r\n123 410 безработни, регистрирани в бюрата по труда, са започнали работа през първите шест месеца на 2019 г. \n\r\nПостъпилите на работа през юни са 19 898 безработни, като 82.2% от тях са устроени в реалната икономика. Други 689 души от групата на пенсионерите, учащите и заетите, също са намерили своето ново работно място.\n\r\nНоворегистрираните безработни през юни са 21 404, като от тях 1 708 са били неактивни, т.е. не са били нито заети, нито учащи, и не са търсили работа. \n\r\nВ различни форми на обучения за възрастни, финансирани както от държавния бюджет, така и от Европейския социален фонд, са обхванати нови 1 156 безработни. Завършилите обучения през месеца са общо 8 653 безработни.\n\r\n\n\r\n \n\r\n ", "date": "2019.07.15", "title": "Лято е, търсят се бармани, сервитьори, строители...."}
{"url": "https://www.dnes.bg/health/2019/07/15/zdravoslovni-brashna-koito-sa-podhodiashti-za-dieta.416332", "text": "Когато спазваме диета, ние се придържаме към определен хранителен план. Изключваме редица храни, съставки, които биха възпрепятствали отслабването ни, като пшеничното брашно. Много диетични режими позволяват консумацията на хлебчета, палачинки, кексове, но ако са приготвени с точните съставки. Затова изборът на брашно е ключов.\r\nХубавото е, че във всеки биомагазин и в повечето супермаркети може да намерим безглутенови брашна, като брашно от сорго, амарант, нахут, които са чудесни за диета. С кои други може да замените обикновеното брашно, когато искате да отслабнете, вижте в следващите редове.\r\n\r\nТова е едно от най-разпространените брашна, което не съдържа глутен. Може да го ползвате за приготвянето на диетични десерти, палачинки, хляб. Бадемовото брашно съдържа много минерали, като желязо, магнезий, калций, калий, мед и манган. Добър източник е на витамин Е и мононенаситени мазнини.\r\n                    \n                    \r\n                \r\nИнтересно брашно, което може да ползвате за приготвянето на хрупкава коричка на риба, месо, за сгъстяване на сосове, да го комбинирате с друго безглутеново брашно, когато си правите хляб, десерти. Брашното от кафяв ориз е богато на протеини и фибри, като и двете могат да помогнат за понижаване на нивата на кръвната захар и излишните килограми. Консумацията му осигурява желязо, витамини от група В, магнезий и манган, както и растителни съединения, наречени лигнани, които се грижат и за здравето на сърцето.\r\n", "date": "2019.07.15", "title": "Здравословни брашна, които са подходящи за диета"}
{"url": "https://www.dnes.bg/obshtestvo/2019/07/15/srebro-i-bronz-za-nashi-olimpiici-po-fizika-v-izrael.416508", "text": "От 7 до 15 юли в Тел Авив, Израел, се, в която всички ученици от българския отбор по физика спечелиха престижни отличия.  Отборът беше ръководен от проф. Мирослав Абрашев и от главен асистент Нено Тодоров, които са преподаватели във Физическия факултет на Софийския университет \"Св. Климент Охридски\", съобщи пресцентърът на висшето училище.\r\n\n\r\nи са завоювали учениците от  \"Паисий Хилендарски\" Георги Александров и Иво Петров. С  са Александър Проданов от  \"Никола Обрешков\" в , както и Владимира Иринчева и Васил Николов о\r\nБългария е сред петте държави, учредители на Международната олимпиада по физика, чието начало е положено през 1967 година, припомнят от .", "date": "2019.07.15", "title": "Сребро и бронз за наши олимпийци по физика в Израел "}
{"url": "https://www.dnes.bg/football/2019/07/15/problem-v-cska-predi-liga-evropa-tituliar-aut-za-titograd.416517", "text": "Крайният защитник на ЦСКА Стойчо Атанасов ще пропусне реванша от 1-ия квалификационен кръг на Лига Европа с Титоград. Това предаде .\r\nБранителят е болен и остана в София, за да се възстанови за домакинството на Черно море в събота. Атанасов започна първите два мача от новия сезон като титуляр – 4:0 над Титоград и 2:2 с Етър Велико Търново.\r\n \r\nОтсъствието му е проблем пред Добри Митов, тъй като Иван Турицов продължава да се възстановява от контузия. Не е изключено младият треньор да премести отдясно някого измежду Жеферсон и Петър Занев.\r\n \r\nМладият Митко Митков пък ще започне от 1-ата минута утрешната среща. 18-годишното крило впечатлява с изявите си и вкара страхотен гол при равенството с \"болярите\" на \"Българска армия\".\r\n \r\nЦСКА гостува на Титоград утре 21.30 часа и срещата може да се проследи на живо в Gol.bg. Победителят от двойката ще срещне хърватския Осиек в следващия кръг на Лига Европа.  \r\n \r\n\r\n ", "date": "2019.07.15", "title": "Проблем в ЦСКА преди Лига Европа, титуляр аут за Титоград"}
{"url": "https://www.dnes.bg/notifikacii/2019/07/15/ursula-fon-der-laien-predlaga-da-se-vyvede-minimalna-zaplata-v-es.416513", "text": "Номинираната за председател на Европейската комисия Урсула фон дер Лайен предложи днес въвеждането на минимална работна заплата за всички работещи в ЕС и схема за помощи за безработните, предаде Ройтерс, цитирана от БТА.\n\r\nФон дер Лайен направи това чрез писма до групите на социалдемократите и либералите в Европейския парламент в опит да спечели подкрепата им на утрешния вот в ЕП по нейната кандидатура за председател на Комисията.\n\r\nГерманката обещава освен това намаляване на въглеродните емисии на ЕС с 55 процента до 2030 г. в сравнение с нивата от 1990 г. Тя посочва, че ще въведе и т. нар. въглероден данък.\n\r\nКато част от обещанията на Фон дер Лайен е и ангажимент за реформи в начина, по който ЕС следи за спазването на принципа на върховенството на закона в страните членки на съюза, а също така и реформи в сферата на миграцията и външната политика.\r\n                \r\n                \r\nТя заяви, че ще подкрепи даването на още време на Великобритания за преговори за Брекзит, в случай че бъде избрана за председател на ЕК.\n\r\n\"Ако бъда избрана, съм готова да подготвя почвата за амбициозното и стратегическо партньорство, което искаме да изградим с Великобритания. Ако е необходимо още време и има сериозни причини за това, ще подкрепя допълнително удължаване на времето за преговори по Брекзит\", изтъква Фон дер Лайен в писмата си до социалистите и либералите в ЕП.\n\r\nВ дългото си осем страници писмо до групата на европейските социалисти Фон дер Лайен обещава и да предостави на Европейския парламент правото на законодателна инициатива, с каквото сега разполага единствено Европейската комисия, предаде ДПА.\n\r\nЕвродепутатите ще гласуват утре с таен вот кандидатурата на Фон дер Лайен за председател на ЕК. За да бъде избрана на поста, ще й е необходимо абсолютно мнозинство в Европейския парламент, т. е. 374 гласа.", "date": "2019.07.15", "title": "Урсула фон дер Лайен предлага да се въведе минимална заплата в ЕС"}
{"url": "https://www.dnes.bg/zvezdi/2019/07/15/na-uimbyldyn-sys-stil-keit-midyltyn.416512", "text": "Чар и нов стил показа Кейт Мидълтън на Уимбълдън. Херцогинята на Кеймбридж бе гост на събитието и имаше специална задача – да връчи купата на победителя Новак Джокович.\r\nТенисистът е с множество медали и купи през годините, но едва ли е имал честта да получи поредното отличие за неговата игра от кралска особа, при това толкова хубава.\r\nЗа да покаже уважението си към Кейт, Джокович се поклони пред нея. Съпругата на принц Уилям, която бе облечена с рокля в светлосиньо, го поздрави за победата. Двамата си размениха няколко приказки. \r\nПо-късно Мидълтън награди и разговаря и със загубилия Роджър Федерер. Нейната половинка наблюдаваше церемонията по награждаването от трибуните.\r\n                    \n                    \r\n                Според модни експерти, роклите, с които Кейт се появява на публични места през последния месец, са малко по-различни от типичния за нея стил. Те са категорични, че нейните дизайнери имат за цел да разчупят еднообразието в дрехите ѝ и подобно на Меган да й позволят някои „забежки“.\r\nОсвен Кейт, други кралски особи също посетиха тенис турнира. Преди няколко дни тя бе забелязана заедно с херцогинята на Съсекс. Компания на мачовете от женския тенис, където игра Серина Уилямс (близка приятелка на Меган) им прави Пипа Мидълтън (сестрата на херцогинята на Кеймбридж). \r\n", "date": "2019.07.15", "title": "На Уимбълдън със стил - Кейт Мидълтън "}
{"url": "https://www.dnes.bg/snimka-na-denia/2019/07/15/dyjdovnoto-vreme-ostava-i-vyv-vtornik.416493", "text": "Хладното и дъждовно време остава и във вторник, сочи прогнозата на НИМХ.\n\r\nПрез нощта облачността ще е разкъсана до предимно ясно, почти без валежи. Вятърът в повечето райони ще стихне. До сутринта на места ще се образуват краткотрайни мъгли.\n\r\nВъв вторник до обяд облачността ще е разкъсана, предимно висока. Около и след обяд ще се развива купеста и купесто-дъждовна облачност. Ще има превалявания от дъжд, на повече места в Южна България. На места в Рило-Родопската област количествата на валежа ще са значителни. \n\r\nЩе духа слаб североизточен вятър. Остава хладно за сезона, с максимални температури между 22 и 27 градуса.\n\r\nНад планините ще е предимно облачно. Около и след обяд ще има валежи от дъжд, по-интензивни в Рило-Родопската област. Ще духа до умерен северен вятър. Максимална температура на 1200 метра около 16 градуса, на 2000 метра - около 9 градуса.\r\n                \r\n                \r\nНад Черноморието в сутрешните часове ще е предимно слънчево. Около и след обяд облачността ще се увеличи и на места ще превали. Ще духа слаб до умерен вятър от север, след обяд от североизток. \n\r\nМаксималните температури ще са между 23 и 26 градуса, близки до температурата на морската вода. Вълнението на морето ще е 2 бала.", "date": "2019.07.15", "title": "Дъждовното време остава и във вторник"}
{"url": "https://www.dnes.bg/politika/2019/07/15/bsp-pita-horata-otgovariat-koi-sa-problemite-na-vashiia-grad.416515", "text": "Национална кампания за допитване към местните жители за проблемите и важните въпроси в тяхната община стартира БСП. \n\r\nДопитването ще е във всички форми на комуникация. \n\n\r\nЛевицата започна допитването от Варна, където се проведе изнесено заседание на ръководството на партията. \n\r\nЧервената шефка Корнелия Нинова уточни, че от\n\r\nТя допълни, че по време на заседанието на изпълнително бюро във Варна са обсъдени проблемите в града, като сред най-важните са чистота на въздуха, тежкото състояние на уличната мрежа, сметопочистването, канализацията, острата нужда в града от индустриална зона и други.\n                    \n                    \r\n                \r\nВъв Варна ръководството на , съобщи още Нинова. \n\r\nМотивите за това решение са състоянието на градската структура на БСП в крайморския град, представянето на последните местни избори и противоречия в организацията. \n\r\nДо провеждането на градска конференция временно изпълняващ длъжността председател на БСП-Варна ще е Христо Боев. \n\r\nКонференцията ще се проведе в началото на септември.\n\r\nБСП ще свика утре заседание на съвета си по външна политика и международна дейност, сигурност и отбрана, на което ще бъде обсъден договорът за закупуването на новите бойни самолети, а съветът ще предложи модел за гласуване, съобщи членът на Изпълнително бюро на партията Атанас Зафиров, цитиран от БТА.\r\n ", "date": "2019.07.15", "title": "БСП пита, хората отговарят: Кои са проблемите на  вашия град?"}
{"url": "https://www.dnes.bg/obshtestvo/2019/07/15/v-stolichniia-kv-vitosha-razbita-ploshtadka-neokosena-treva.416475", "text": "\nВ днешния обзор от Helpbook.info ще ви запознаем с множество проблеми, касаещи район \"Витоша\" в столицата.\r\nНаш потребител обръща внимание на следния казус: След промяна в плана на движение по ул. \"Вихрен\" тя е станала еднопосочна, което довело до интензивен трафик на превозни средства пред блок 21 в района. Пред въпросния блок има детска площадка, а повечето коли се движат с несъобразена скорост, което създава предпоставка за произшествие.\r\nМолбата е да се поставят легнали полицаи в началото, средата и края на улицата, за да се намалява скоростта и да се сведе до минимум рискът от катастрофи.\r\n                    \n                    \r\n                Друг проблем е, че тук играят деца от различни възрастови групи, а съоръженията не са подменяни или ремонтирани поне от 30 години. Потребителят твърди, че като родители ежедневно проявяват грижи за почистването и освежаването й, но уредите категорично се нуждаят от скорошно подновяване.\r\nОт изпратените снимки се вижда, че асфалтовата настилка е компрометирана, теренът не е обезопасен, съоръженията са твърде малко, а голяма част от тях са неизползваеми поради повреда, друга част са опасни и за съжаление неведнъж са ставали инциденти на нея.\r\nПотребителят се оплаква и от това, че тази площадка ежедневно се използва за паркинг, а колите, които влизат и излизат от нея, често са с висока скорост. Не по-малко притеснително е, че районът се използва за разходка на домашни любимци без каишки и намордници. Площадката няма заграждения и според нашия потребител е само въпрос на време да се случи инцидент с нахапано дете и/или придружител.\r\nС това проблемите не свършват- площта не се поддържа по никой начин от общината: \"Тревата е окосена само в някои участъци, тревата до пясъчника изобщо не се окоси тази година, храсталаците около площадката не се окастриха, не се почиства по никакъв начин от друг, освен от нас – ползвателите ѝ. Липсват кошчета за изхвърляне на отпадъци, което също е предпоставка за допълнителното ѝ замърсяване.\r\nМолбата от сигнала е площадката да бъде реновирана така, че да отговаря на изискванията на Наредба № 1 от 12.01.2009 г. за условията и реда за устройството и безопасността на площадките за игра, а именно да се устрои така, че да осигуряват безопасност и достъпност при игра за всички ползватели, включително и за ползвателите с увреждания, като се предприемат подходящи мерки срещу възможни рискове, застрашаващи живота и здравето на тях и на техните придружители.“\r\nАко видите нередност, проблем, с който се сблъсквате всеки ден и искате да подадете сигнал - направете го онлайн в HelpBook.info.\r\nПлатформата на Investor Media Group ще ви даде възможност не само да придадете гласност на проблема, но и да изпратите сигнал до отговорните институции.", "date": "2019.07.15", "title": "В столичния кв. \"Витоша\": Разбита площадка, неокосена трева"}
{"url": "https://www.dnes.bg/notifikacii/2019/07/15/sled-10-g-ukrivane-spipaha-recidivist-s-21-prestypleniia.416521", "text": "Рецидивист с цели 21 престъпления в досието си беше арестуван при акция на ГДНП и ОДМВР - Варна и Стара Загора, съобщиха от пресцентъра на МВР. \r\n55-годишниямъж от Добрич е бил обявен за общодържавно издирване през 2009 г. \r\nАрестуван е при спецакция на 14 юли в Стара Загора. \r\nПри претърсване на жилището, ползвано от него, са открити и наркотици и фалшива лична карта, с която се е представял. \r\nИздирван е за измама в особено големи размери, обсебване и присвояване, извършени в различни области на страната. \r\nСлед 24-часовото задържане на мъжа във връзка с образувано досъдебно производство по описа на ОДМВР-Стара Загора, ще бъде изпълнена наложената му принудителна мярка \"задържане“.\r\n ", "date": "2019.07.15", "title": "След 10 г. укриване – спипаха рецидивист с 21 престъпления"}
{"url": "https://www.dnes.bg/eu/2019/07/15/briuksel-zabraniava-vsichki-dizelovi-koli-ot-2030-g.416536", "text": "Брюксел ще забранява дизелите след 10 години. Автомобилите с дизелови двигатели, независимо кога са произведени, ще бъдат забранени там от 2030 година. Това предвижда програмата за бъдещото управление на града, цитирана от местни медии.\r\nПреговорите по програмата на новите градски власти приключват днес. Засега остава неизвестно дали преговарящите ще одобрят предложението навсякъде в столицата скоростта за движение на автомобилите да бъде ограничена до 30 км/ч., с изключение на околовръстния път и централния обход.\r\nОпозицията отбелязва, че повсеместното ограничаване на скоростта ще доведе до допълнително замърсяване на околната среда.\r\nБрюксел бе сред първите градове в ЕС, който въведе ограничения за движението на дизелови превозни средства, произведени до 2005 година. Ограниченията се отнасят за автомобили с тегло до 3,5 тона, както и за автобуси.\r\n(БТА)", "date": "2019.07.15", "title": "Брюксел забранява всички дизелови коли от 2030 г."}
{"url": "https://www.dnes.bg/sofia/2019/07/15/largoto-pak-plache-za-remont-schupeni-plochki-razmesteni-paveta.416531", "text": "\nРемонт след ремонта и пак ремонт. Такава е ситуацията със столичното Ларго, което е един от символите на София, заключен около \"триъгълника на властта“. \n\nСчупени плочки, разместени павета, паднала облицовка - тези дефекти могат да се видят при разходка по Ларгото.\r\nПространството беше ремонтирано само преди три години, а стойността на поръчката беше над 17.7 млн. лева. \n\r\nСега явно ще има и трети. \n\r\nЗам.-кметът на Столичната община Тодор Чобанов призна, че местната управа е наясно с проблемите, защото го стопанисва. \n                    \n                    \r\n                \r\n, но ние с архитект Здравко Здравков ще намерим нужните решения, за да се направят промени за адекватната експлоатация на обекта\", каза той.\n\r\nЧобанов добави, че проблемните участъци са неизмеримо малка част от цялото и комплексът се експлоатира, както се очаква. \n\r\n\"В него се организират през летния културен сезон множество и най-различни събития\", добави той, цитиран от \"Фокус\".\n\r\nЧобанов отбеляза, че \n\r\n\"Има какво да се желае в качеството на изпълнението на този обект. Очевидно е, че компании, които нямат опит, няма как подобни големи комплекси да ги изпълняват\", заяви Тодор Чобанов.\n\r\nТой допълни, че очакват в бъдеще Министерството да завиши изискванията за капацитет за качество на работата. \n\r\n\"Нека всички да бъдем отговорни към задълженията, които имаме\", призова той.", "date": "2019.07.15", "title": "Ларгото пак плаче за ремонт: Счупени плочки, разместени павета…"}
{"url": "https://www.dnes.bg/sofia/2019/07/15/prouchvane-za-bitkata-za-sofiia-fandykova-pecheli-balotaj-s-manolova.416495", "text": "Ако се кандидатира, Йорданка Фандъкова най-вероятно ще бъде преизбрана за кмет на София. Това показват данни от проучване на Центъра за анализи и маркетинг, представено от Юлий Павлов на пресконференция.\r\nТо е проведено сред 1014 пълнолетни софиянци между 24 юни и 3 юли. \n\nСпоред данните Йорданка Фандъкова на първи тур би водила с 36 на сто пред евентуална кандидатура на Мая Манолова - 23 процента сред анкетираните.\r\nПреизчислението само сред твърдо решилите показва, че има теоретична възможност Фандъкова да спечели още на първи тур, макар да е по-вероятно при участие на Манолова в местните избори да се стигне до балотаж, коментира Павлов.\r\n                    \n                    \r\n                При балотаж между двете Фандъкова би получила 38.4%, а Манолова - 28.1%. Сред твърдо решилите да гласуват, които ще отидат до урните на втори тур, вероятното съотношение е 59 на сто за Фандъкова срещу 41 процента за Манолова, предаде БТА.\r\nЮлий Павлов прогнозира разнороден Общински съвет, в който, според данните, общински съветници биха имали ГЕРБ - 28.9%, БСП 21.8%, \"Демократична България\" - 5.6%, ВМРО - 3.8%, СДС - 2.2%, \"Атака\" - 2.1%, ДПС - 1.5%.\r\nОбщински съветници би имала и евентуална партия на Слави Трифонов (4.3 на сто) или политическа формация с листа, зад която застане Трифонов, уточни Павлов.\r\nНа местните избори през октомври със сигурност смятат да гласуват 54.6 на сто от анкетираните, 28 на сто все още не са решили, 13.8 на сто - със сигурност няма да гласуват. Това прави около 540-550 хиляди души, изчисли Павлов.\r\nТой припомни, че на миналите местни избори са гласували 412 хиляди души или около 41 на сто.\r\nТова прави задачата на политическите сили подобна на тази на европейските избори - целта им е повече хора от онези, които твърдят, че са решили да отидат да гласуват, наистина да отидат до урните, коментира социологът.\r\n ", "date": "2019.07.15", "title": "Проучване за битката за София: Фандъкова печели балотаж с Манолова "}
{"url": "https://www.dnes.bg/obshtestvo/2019/07/15/nsts-othvyrli-ideiata-za-karta-bylgarin-niamalo-nujda.416537", "text": "Синдикатите, социалното министерство и КРИБ отхвърлиха въвеждане на карта за гражданите с  български произход на заседанието на Националния съвет за тристранно сътрудничество.\nОсновният аргумент е, че и в момента достъпът до  трудовия пазар на тези хора е уреден в Закона за трудовата миграция, предаде БНР.\n\r\nВМРО  предложи издаването на специалната карта, за да се улесни интеграцията  на хората от историческите български общности, обясни от името на  вносителите депутатът Юлиан Ангелов.\n\r\nВъвеждането  на картата получи подкрепата на 4 от петте работодателски организации с  аргумента, че ще помогне да се преодолее дефицитът на работна ръка у  нас.\r\n                    \n                    \r\n                На заседанието си НСТС отхвърли идеите на БСП за преизчисляване на старите пенсии за стаж със средния осигурителен доход за 2015 година. Законопроектът беше подкрепен единствено от КТ \"Подкрепа\". \n\r\nСиндикатът подкрепи и идеята на социалистическата партия помощите за началото на учебната година да се дават не само на първокласници, а да обхванат децата до 4-ти клас. \n\r\nСпоред БСП преизчисляването на старите пенсии е наложително, каза депутатът Филип Попов и допълни, че различията между стари и нови пенсии при еднакъв осигурителен принос са станали значителни. \n\r\nОт КТ \"Подкрепа\" са на същото мнение. \"Защото не е нормално учител, който се е пенсионирал преди 10 години, да получава 200 лв. пенсия, а такъв, който се е пенсионирал сега – 700 лв. пенсия\", коментира Ваня Григорова.\n\r\nНо социалният министър Бисер Петков припомни, че пенсиите ежегодно се индексират:  По разчети на НОИ приемането на тази мярка би струвало 140 милиона повече месечно разходи за фонд \"Пенсии\".\n\r\nКТ \"Подкрепа\" смята още, че е хубаво бедните семейства да получават по-дълго еднократни помощи в началото на учебната година, както смятат и от БСП. \n\r\nНо министър Петков припомни, че помощта е целева за първата учебна стъпка и добави: \"По-голяма логика има това да бъде в по-високите курсове, където отпадането на деца от училище е в по-висока степен, както сочат данните\". \n\r\n ", "date": "2019.07.15", "title": "НСТС отхвърли идеята за \"карта българин\", нямало нужда"}
{"url": "https://www.dnes.bg/politika/2019/07/15/sled-30-godini-zastoi-otkriha-pyrviia-iazovir-za-piteina-voda.416538", "text": "Първият язовир за питейни води, изграден през последните 30 години – \"Пловдивци“, вече е готов и има издадено разрешение за ползване. Съоръжението ще осигури в изобилие чиста питейна вода за над 40 хил. души в Рудозем и региона. Това съобщи министърът на регионалното развитие и благоустройството Петя Аврамова на изнесено заседание на парламентарната ресорна комисия.\n\r\nРепубликанската пътна мрежа е 20 хил. км, а ВиК мрежата - 90 хил. км или 4,5 пъти повече. Тази инфраструктурата е проектирана за население от 9 млн. души и при други характеристики на индустрията. Заради демографската криза населението е около 7 милиона, като потреблението на вода за промишлени цели е намаляло в пъти, но необходимите за поддръжка на мрежата средства растат и те са факт, независимо от броя на живеещите в дадено населено място. Предвид променената ситуация нормативната уредба в сектора трябва да се осъвремени и затова се подготвя Закон за ВиК, съобщи министър Аврамова. В напреднала фаза е и подготовката на инвестициите в над 400 обекта в 15 административни области на страната, които ще бъдат направени от ВиК операторите с 1,9 млрд. лв. от Оперативна програма \"Околна среда 2014-2020“. \n                    \n                    \r\n                \r\nЗаместник-министър Николай Нанков съобщи, че през последните четири години МРРБ е инвестирало 75 млн. лв. във ВиК инфраструктура. За същия период над 332 млн. лв. са реинвестирани от самите ВиК оператори. Отделно в периода 2007-2013 г. по линия на европейските фондове, ПУДООС и бюджета бяха изградени или рехабилитирани 51 пречиствателни станции и стотици километри ВиК мрежа в цялата страна. \n\r\nЕдно от основните предизвикателства пред ВиК сектора е недостигът на ресурс. Нуждите, според анализа на Световната банка, са 11 млрд. лв. Темата с публично-частните партньорства и концесиите не стои на дневен ред, каза зам.-министър Нанков. \n\r\nПри подготовката на Закона за ВиК ще се спазва принципът за запазване на социалната поносимост на цената на услугите. Ще се предложи и механизъм, по който уязвимите групи да се възползват от помощ за осигуряване на питейна вода.\n\r\nЗаместник-министър Деница Николова отчете, че около 25% от ресурса на Оперативна програма „Региони в растеж“ е вече оползотворен, отчетен и възстановен от Европейската комисия. Общо са договорени над 86 % от бюджета ѝ. Над 80% е договарянето на средствата по петте програми за трансгранично сътрудничество. \n\r\nВ ход са и подготвителните мерки за бъдещия период. Очаква се България да получи увеличение на ресурса след 2020 г. Предвижда се европейското финансиране за следващата програма за развитие на регионите да е около 1,464 млрд. лв., към които ще се добави националното съфинансиране. Предвижда се 6% от ресурса да бъде насочен към развитието на 10 от най-големите градове, а останалата част от средствата да се насочат към проекти за териториално развитие. Проектът на програмата трябва да бъде готов до края на март 2020 г. \n\r\nЩе се търси възможността за разширяване на регионалните съвети за развитие. Предвижда се те да поемат допълващи функции и да подпомагат управляващите органи на оперативните програми.", "date": "2019.07.15", "title": "След 30 години застой откриха първия язовир за питейна вода"}
{"url": "https://www.dnes.bg/stranata/2019/07/15/mo-tyrsi-shofiori-mehanici-77-svobodni-mesta-ima-vyv-vvs.416523", "text": "Конкурс за 77 вакантни длъжности във Военновъздушните сили обяви Министерството на отбраната. \n\r\nСвободните места са в различни военни формирования в страната – Крумово, Божурище, Шабла, Долна Митрополия, Щръклево, София и др. Търсят се шофьори, механици, оператори и др. За всички обявени позиции се изисква средно образование, съобщиха от МО.\n\r\nСред изискванията за кандидатите са да са годни за военна служба; да не са осъждани за умишлено престъпление от общ характер, независимо от реабилитацията и срещу тях да няма образувано наказателно производство за умишлено престъпление от общ характер; да нямат друго гражданство; да не са освобождавани от военна служба поради наложено дисциплинарно наказание \"уволнение\" и др.\n                    \n                    \r\n                \r\nКонкурсът ще се проведе на три етапа - изпит по физическа подготовка, тест за обща култура и събеседване. Физическият изпит е по нормативи от Единния армейски тест и включва лицеви опори, коремни преси, бягане за бързина и издръжливост.\r\nПо време на теста за обща култура кандидатите трябва да отговорят на 100 въпроса в рамките на 60 минути. До събеседване се допускат онези, които имат поне 200 точки от първите два етапа.\n\r\nКонкурсите за отделните длъжности и формирования ще се проведат през октомври. Подаването на документи става лично с писмено заявление чрез структурите на Централно военно окръжие по места. Към него се прилагат документите, удостоверяващи образование, професионален опит и др.\n\r\n \n\r\n \n\r\n ", "date": "2019.07.15", "title": "МО търси шофьори, механици... 77 свободни места има във ВВС"}
{"url": "https://www.dnes.bg/stranata/2019/07/15/novo-ognishte-na-afrikanska-chuma-po-svinete.416539", "text": "Българската агенция за безопасност на храните /БАБХ/ потвърди огнище на Африканска чума при домашни свине в нерегистрирано лично стопанство, в което се отглеждат четири свине, в град Мизия, община Мизия, област Враца, съобщиха от пресцентъра на агенцията. Това е първият случай на домашни свине с положителни проби в областта. \n\n Сигналът за повишена заболеваемост е постъпил в Областната дирекция по безопасност на храните-Враца от регистриран ветеринарен лекар. Взетите проби от свинете са потвърдени днес като положителни за вируса на Африканска чума по свинете (АЧС).\n\r\nВ рамките на активния надзор в област Плевен, АЧС бе потвърдено и в лично стопанство в село Дъбован, община Гулянци, област Плевен.\n                    \n                    \r\n                \r\nСъздадени са зони на рестрикция (3 км предпазна и 10 км надзорна зони), в които са наложени мерки за контрол и ликвидиране на заболяването. Предстои принудителното умъртвяване по хуманен начин и обезвреждането на всички домашни свине в 3 км предпазна зона при спазване на изискванията на Наредба 22 за намаляване до минимум страданията на животните по време на клане или умъртвяване. \n\r\nСтартира засилен клиничен и лабораторен надзор в създадените зони на ограничение. Клинични прегледи и лабораторен надзор ще бъдат извършени в населените места, попадащи в 10-километровата надзорна зона.\n\r\nПотвърден е и нов случай при дива свиня, в землището на село Дуранкулак, община Шабла, област Добрич. Пробата е взета от намерена умряла, вследствие на пътнотранспортно произшествие, дива свиня.\n\r\nВсички проби са изследвани в Националната референтна лаборатория към Националния диагностичен научноизследователски ветеринарномедицински институт в София.\n\r\nБАБХ отново напомня, че е от съществено значение стопаните да спазват правилата за превенция на заболяването. Всички случаи на болни и умрели свине трябва да бъдат докладвани незабавно. АЧС е заболяване с потенциал на бързо разпространение, вирусът е изключително устойчив в околната среда, като фактор за разпространението му, освен заразени свине, са и замърсени свинско месо и продукти, транспортни средства, оборудване и др.", "date": "2019.07.15", "title": "Ново огнище на Африканска чума  по свинете"}
{"url": "https://www.dnes.bg/temida/2019/07/15/okonchatelno-plashtame-40-000-lv-za-bebeto-ot-frizera.416498", "text": "Лекар, набеден за убийството на новородено, окончателно осъди прокуратурата за 40 хил. лева обезщетение, съобщава Дарик.\n\r\nПри случая, станал известен преди 9 години като „бебето от фризера”, четирима лекари от болницата в Горна Оряховица бяха показно арестувани и публично обвинени за смъртта на новородено.\r\n \r\nТогава без разследване МВР и Прокуратурата единодушно обявиха, че бебето е било живо близо денонощие след раждането, а четиримата медици опитали да укрият тялото му във фризер.\n\r\nТогавашният вътрешен министър Цветан Цветанов дори разсекрети и публично чете от парламентарната трибуна разпечатки от записани със СРС техни разговори. 3 години по-късно разследването бе прекратено заради липса на престъпление, а деветорна съдебна експертиза доказа, че лекарите са действали правилно в ситуацията и бебето е било мъртвородено.\n\n\n\r\n \r\nНа последна инстанция Върховният касационен съд пък потвърди изцяло обезщетението от 40 хил. лева за лекаря Михаил Милатович заради непремерени изказвания на определени прокурори, както и заради публичното огласяване на разговорите.\r\n \r\nПрез ноември 2010-а 17-годишна родилка прави спонтанен аборт в 22-ата седмица в Горнооряховската болница. Бебето е обявено за мъртво, по-късно лекарите се заблудили, че плодът може да е още жив заради епизодични движения, които деветорната експертиза впоследствие доказа като имитация на жизнена дейност. Заблудата на лекарите обаче става причина за цинични разговори между тях. Разговорите се оказаха записани чрез СРС по друго досъдебно производство и впоследствие бяха публично прочетени на брифинг на прокуратурата.\n                    \n                    \r\n                \r\nЛично наблюдаващият прокурор по делото Светослав Калчев поискал от тогавашния вътрешен министър Цветан Цветанов да премахне поверителността от записите. Цветанов пък го направи незабавно и също прочете разпечатките от парламентарната трибуна.\n\r\nЧетиримата лекари бяха показно арестувани пред всичките си колеги в болницата. Въпреки това до обвинение не се стигна, а 3 години по-късно разследването беше прекратено заради липса на престъпление. \n\r\nД-р Михаил Милатович заведе дело с иск за обезщетение, а в края на миналата година Софийският апелативен съд му присъди 40 хил. лева обезщетение. С решение от 3-и юли тази година Върховният касационен съд отказва касационно обжалване, с което присъдата на втората инстанция е окончателно потвърдена.\n\r\nСпоред съда вредата за Милатович е особено тежка, тъй като авторитетна институция като прокуратурата без сериозно разследване и проведени експертизи е обявила публично, че новородено бебе е убито от лекари. По този начин е нарушена презумпцията за невиновност и без каквито и да е доказателства е създадено общественото убеждение, че Милатович е престъпник.\n\r\nВ жалбата си докторът е посочил, а съдът е приел, че вследствие на акцията на прокуратурата доверието на хората в неговата професионална работа е напълно загубено. Допреди инцидента, той е бил един от най-търсените специалисти в областта си, това обаче се е променило след като е обявен за \"убиец\". \n\r\nСлед обявеното по медиите обаче вече никой не искал да ходи в болницата, а лекарите там били наричани „убийци”.", "date": "2019.07.15", "title": "Окончателно: Плащаме 40 000 лв. за \"бебето от фризера\" "}
{"url": "https://www.dnes.bg/sofia/2019/07/15/izdirva-se-74-godishna-jena-v-sofiia.416492", "text": " е в софийския квартал , близо до хотел Хилтън. \r\nЖената отговаря на името и е с напреднала . Общува трудно. В неизвестност е от 12 юли. \r\nАко сте забелязали Румяна, моля позвънете на телефон", "date": "2019.07.15", "title": "Издирва се 74-годишна жена в София "}
{"url": "https://www.dnes.bg/crime/2019/07/15/policiiata-izze-mente-markovi-stoki-v-haskovsko.416459", "text": "Полицията иззе над 3500 артикула с лога на защитени марки в Хасково и Димитровград, съобщиха от Областната дирекция на МВР.\r\nЧаст от тях - 105 тениски, са били открити вчера часа на булевард в Димитровград в спрян за проверка лек автомобил. Той е бил управляван от 45-годишен жител на Нова Загора.\r\nОстаналите 3422 имитации на маркови стоки били са конфискувани от хасковските полицаи при проверки на цехове в селата Текето и Козлец.\r\nСобствениците им, мъже на по 70 и 49 години, са предали на разследващите с протоколи дрехите с лога на търговски марки, използвани без разрешение на правопритежателя.\r\nПо случаите са били образувани 3 досъдебни производства.", "date": "2019.07.15", "title": "Полицията иззе менте маркови стоки в Хасковско "}
{"url": "https://www.dnes.bg/stranata/2019/07/15/kola-se-zabi-v-dyrvo-na-miasto-zagina-44-godishna-jena.416474", "text": "44-годишна жена е починала на място след катастрофа на главен път I-9 в района на град Каварна, съобщиха от полицията в Добрич.\r\nКатастрофата e станала на 14 юли, около 20.20 часа, когато 46-годишният водач на превозното средство се блъснал в крайпътно дърво.\r\nПри инцидента е пострадало и 9-годишно момче, което е настанено в реанимация на МБАЛ „Св. Анна” с вътрешни травми и фрактури, без опасност за живота. \r\nВодачът е с охлузни рани, освободен за домашно лечение. \r\nПо случая е образувано досъдебно производство.", "date": "2019.07.15", "title": "Кола се заби в дърво, на място загина 44-годишна жена"}
{"url": "https://www.dnes.bg/pop/2019/07/15/niakyde-s-liudmila-slaneva-loco.416476", "text": "\r\nСлед многобройните си творчески занимания, съпругата на Стенли – Людмила Сланева - Loco, се появява отново на музикалната сцена. Тя представи нова песен с клип - \"Някъде\", като видеото е дело на Jeason Brad Lewis. Историята в него ще напомни, че любовта е вид лудост, която всеки иска да му се случи отново и отново.\n\r\nМузиката и текстът са на Людмила, като върху парчето са работили Светлин Къслев и Янко Генов, а китарите са на Ташо Колев от Jeremy?. \n\r\nСингълът \"Някъде\" е поп-парче, издържано в стилистиката на indie-rock музиката и като че ли казва, че нещата са тук и сега и че можеш да стигнеш до този, който искаш да стигнеш \"без дрехи и багаж, без карти и без google-maps\".\n                    \n                    \r\n                \r\n\"Това парче само се написа. Аз само го следвах – тон след тон, дума след дума\", споделя Loco.", "date": "2019.07.15", "title": "\"Някъде\" с Людмила Сланева - Loco"}
{"url": "https://www.dnes.bg/stranata/2019/07/15/pernik-shte-si-kupuva-elektrobusi-za-gradskiia-transport.416462", "text": "Община Перник ще закупи електробуси за обществения транспорт, съобщава БНР.\r\nЕкологичните транспортни средства ще обслужват автобусни линии, които не са включени в проекта за интегриран градски транспорт. За целта общината ще кандидатства с проект по Оперативна програма \"Околна среда 2014- 2020\".\r\nЗа целта кметът Вяра Церовска е внесла докладна в местния Общински съвет и се очаква на предстоящата през тази седмица сесия съветниците да дадат зелена светлина на проектното предложение.\r\nЗакупуването на електробусите не само ще направи пътуването на перничани по-удобно и по- комфортно, но ще доведе и до подобряване на качеството на атмосферния въздух, до намаляване на шумовите замервания и вибрации, както и до значително спестяване на енергия в градския транспорт, мотивира предложението си кметът.\r\nВ докладната се посочва, че максималното финансиране, на което може да се надява общината, е 6 млн. лева.", "date": "2019.07.15", "title": "Перник ще си купува електробуси за градския транспорт"}
{"url": "https://www.dnes.bg/politika/2019/07/15/shte-raboti-li-noviiat-model-na-zdravno-osiguriavane.416464", "text": "\nДемонополизация на Здравната каса и възможност на здравноосигурените лица да избират осигуряване в частни фондове предвижда новият здравноосигурителен модел. Той ще бъде представен днес от министъра на здравеопазването Кирил Ананиев на кръгла маса в НДК.\n\r\nЧастните фондове трябва да са набрали един милион лица, за да стартират. Лицата, които не са избрали фонд, остават осигурени в НЗОК. \n\r\nЗастрахователните дружества, които искат да работят в основния здравен пакет, ще трябва да се прелицензират в основния здравен модел. \n\r\nЧастните здравни фондове са задължени да записват всички желаещи лица. \n\n\n\n                    \n                    \r\n                \r\nПри изпадане на фонд в несъстоятелност пациентите автоматично се прехвърлят към Здравната каса. \n\r\nСпоред новия модел здравната вноска става осем на сто. \n\r\nПо този повод бившият подуправител на НЗОК д-р Димитър Петров коментира пред БНР начина, по който здравното министерство прави реформата. \n\r\n\"Ако намерението е националната каса да остане за социално слаби, а всички останали да се застраховат от фондове, които са търговски дружества и които ще генерират печалба, това си е американски модел, само че американският модел не работи с 4% от брутния вътрешен продукт, а със 17\", изтъкна той. \n\r\nПетров, който е поддръжник на демонополизацията на касата, е скептичен, че моделът, предлаган от министър Ананиев, изобщо ще проработи у нас заради високите изисквания към фондовете.\n\r\n\"Тези фондове ще изискват отделен лиценз и това е правилно. Вторият проблем е, че тези фондове ще работят по Закона за застраховането, а касата - по Закона за здравното осигуряване, при положение че вършат една и съща услуги. Имайте предвид и че разходите на фондовете, в сравнение с Касата, са доста по-големи. Фондовете ще имат издръжка, печалба, гаранциони влогове. Щом се набират осигурени, това значи и разходи за брокери, за комисион\", обясни тезата си медикът. \n\r\nСпоред него, този така наречен \"американски модел\" е изключително неефективен и никъде в света не се следва за пример“.\n\r\n\"В България има един континент от около 500 000 души, които могат да излязат на частно осигуряване и да ти плащат някаква компенсаторна минимална вноска в Касата, на този етап. С течение на времето това може да стане и повече\", убеден е д-р Петров.", "date": "2019.07.15", "title": "Ще работи ли новият модел на здравно осигуряване? "}
{"url": "https://www.dnes.bg/cars/2019/07/15/doide-vreme-audi-dade-zelena-svetlina-na-novoto-a3.416468", "text": "Новото поколение на Audi A3 се забави с повече от година заради скандала с манипулираните дизелови двигатели. В крайна сметка председателят на Управителния съвет на компанията Брам Шот е дал \"зелена светлина\" и моделът ще се появи в началото на 2020 г., съобщава Autocar, като разкрива подробности за автомобила.\n\r\nДруга причина за забавянето на четвъртата генерация на A3 е решението на Audi да даде приоритет на развитието на своите чисто електрически модели от семейството E-tron. Заради това автомобилът е бил преработен в движение, но това няма да се отрази по никакъв начин на качествата му.\r\n\"Новото Audi A3 е по-добро във всяко едно отношение, но най-вече в интериора, който предлага лукс и технологии, достъпни досега само за моделите от най-висок клас. Подобрихме всичко, а последните тестове показват, че това ще бъде най-доброто предложение в сегмента\", коментира представител на компанията от Инголщад.\n                    \n                    \r\n                \r\nАвтомобилът е получил много смел външен вид, който го свързва с по-малкото A1, както и с Q3. Той е изграден на платформата MQB на Volkswagen Group, като в конструкцията му са използвани олекотена стомана и алуминий.\r\nБлагодарение на това е намалено теглото, а също така вибрациите и шума в купето. Шасито позволява използване на хибридни двигатели - както стандартни, така и plug-in, а също така и интегрирането на цифрови технологии и автономни системи за управление с мрежа 5G.\n\r\n\r\n ", "date": "2019.07.15", "title": "Дойде време: Audi даде \"зелена светлина\" на новото A3"}
{"url": "https://www.dnes.bg/notifikacii/2019/07/15/arestuvaha-piian-shofior-psuval-i-zaplashval-hora-na-pytia.416473", "text": "20-годишен мъж от София е задържан за агресия на пътя в село Ново Делчево, община Сандански, съобщиха от ОДМВР-Благоевград. \r\nОколо 19.50 ч. на 12 юли младежът управлявал автомобил \"Опел Зафира\" с 1.95 концентрация на алкохол в кръвта. Под въздействието на алкохола той е извършил непристойни действия, грубо нарушаващи обществения ред, изразяващи се във викане, заплашване и псуване на намиращите се на място хора.\r\nСлед направена му забележка от мъж да кара внимателно автомобила си, агресивният и пиян шофьор повредил предно панорамно стъкло, както и десни предна и задна врати на лек автомобил „Опел Вектра“.", "date": "2019.07.15", "title": "Арестуваха пиян шофьор, псувал и заплашвал хора на пътя"}
{"url": "https://www.dnes.bg/obshtestvo/2019/07/15/izchisti-chujdicite-ot-rechnika-si-kak-beshe-na-bylgarski.416467", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \"Чуждица.бг\" и платформата \"Как беше на български\" се захващат със задачата да възродят интереса към българските думи и да провокират хората да изчистят чуждиците от речника си.\n\r\n\"Два екипа обединихме усилия - този на \"Как беше на български\" от журналисти и пиари, и програмистите на \"Чуждица.бг\". Допълваме се чудесно. Надграждаме идеята като в тази платформа има възможност да се добавят думи с техните значения и синоними\", обясни Силвия Митева в \"България сутрин\".\r\nЗапочнахме с около 200 думи, за около седмица се въведоха още 200. Това са думи, които използваме в ежедневието си, но можем да заменим с български, допълни Ангел Куртев пред .\r\n                    \n                    \r\n                \"Философията е всичко да е лесно и достъпно. Имаме място за търсене на думи и много лесно въвеждане на нови. Имаме и дума на деня и речник, в който можеш да намериш каквото ти трябва\", каза още той.\r\nА днешната дума на деня е вурст - наденица, колбас.\r\nСилвия Митева е катеторична, че за всяка дума може да се намери еквивалент на български и дори нашите думи звучат по-добре и по-разбираемо за хората.\n\r\n\"Много искаме да предизвикаме хората да използват българския език повече, особено по-младите и тези от бизнеса\", обясни тя.\n\r\nПо думите на Ангел Куртев чуждиците основно идват от две места. Работното, когато професията ни налага определени термини. И второто е при учениците, които използват определени думи само защото звучат модерно.\n\r\nИменно затова те предприемат различни инициативи и чрез игровия метод се опитват да накарат повече хора да се замислят какви думи ще използват.\r\nПрез лятото много често използваме думи и изрази като фреш, чекинг, парти,  боокваме си хотелите...", "date": "2019.07.15", "title": "Изчисти чуждиците от речника си: Как беше на български? "}
{"url": "https://www.dnes.bg/stranata/2019/07/15/sgrada-v-centyra-na-blagoevgrad-se-rushi-opasna-e.416480", "text": "Сграда в центъра на Благоевград е опасна не само за хората в нея, но и за всички, които преминават покрай нея. \r\nТя се намира на търговска улица в града, а при всеки дъжд нови парчета се срутват от нея, съобщава bTV. Заплахата тя да се срути върху главите на минаващи по търговската улица пешеходци е реална.\r\nПреди повече от година от общината са установили, че постройката е опасна, оставили са съобщение на входа да се преминава с повишено внимание и че предстои ремонт. \r\nДве трети от сградата е общинска собственост. В останалата част се помещава погребална агенция и заведение.\r\nОт общината са изпратили становище, в което обясняват, че са предприели действия по започване на ремонта. ", "date": "2019.07.15", "title": "Сграда в центъра на Благоевград се руши, опасна е"}
{"url": "https://www.dnes.bg/politika/2019/07/15/iotova-ne-ochakva-spekulacii-pri-izbora-na-nov-glaven-prokuror.416481", "text": "\"Не очаквам да има спекулации при избора на нов главен прокурор. Нямам опасения, че процедурата няма да бъде прозрачна“, обяви вицепрезидентът на България Илияна Йотова във Велико Търново. \n\nТя добави, че ще има възможност всички дебати и дискусии да бъдат наблюдавани от широката общественост. \"Мисля че вече си направихме своите изводи и сме наясно с това, че колкото по-прозрачен е този процес, толкова по-добре ще бъде и за самата професионална гилдия\", допълни Йотова.\r\n\n                    \n                    \r\n                \r\n\"Разбира се, президентът е този, който трябва да бъде осведомен за различните тенденции при избора на главен прокурор, но аз съм привърженик преди всичко на разделението на властите, така както повелява българската конституция. Нека в един спокоен диалог да бъде избран най-подготвеният човек. От полза за нас е изборът да бъде сполучлив и успешен\", каза още вицепрезидентът.\n\r\nИлияна Йотова коментира и искането за отмяна на машинното гласуване. \"Законът ми е дал правото да гласувам и машинно. Нито един аргумент на тези, които искат в момента неговата отмяна, не е убедителен за мен - нито грешките, нито финансовата страна на въпроса. И като гражданин не искам да ми бъде отнето това право\", посочи Йотова.\n\r\nПо думите й дали ще има президентско вето по този въпрос е решение на президента и неговия юридически екип.\r\n ", "date": "2019.07.15", "title": "Йотова не очаква спекулации при избора на нов главен прокурор"}
{"url": "https://www.dnes.bg/akoshtete-vqrvaite/2019/07/15/kaili-djenyr-pak-s-provokaciia-ostana-samo-po-shapka.416483", "text": "Лято 2019 е лятото на провокативните визии, доказват знаменитостите. Все по-хитов тренд става да се носят сака и шлифери, а под тях - само бельо и бюстиета, както демонстрираха моделите Бела Хадид и Емили Ратайковски.\r\nСега друга известна личност пък е заложила на още по-смела визия.\r\n \r\nРиалити звездата Кайли Дженър редовно залага на екстравагантни облекла и често експериментира с прическите и цвета на косата. Сега милиардерката е на ваканция и е избрала да превърне огромната си сламена шапка-капела в тоалет.\r\n \r\nНа една от снимките от почивката си, Дженър позира чисто гола, покрита само с обемната шапка. \"Ваканционно настроение\", написала е тя.\r\n \r\nКайли  прекарва ваканцията си на островите Търкс и Кайкос и е качила и няколко снимки от плажа и басейна с приятелката си  Анастасия Караниколау, която се изявява като модел, и с личната си асистентка Виктория Виллароел.\r\n \r\n", "date": "2019.07.15", "title": "Кайли Дженър пак с провокация - остана само по шапка"}
{"url": "https://www.dnes.bg/obshtestvo/2019/07/15/skica-za-imot-ili-razreshenie-za-stroej-po-obsht-standart.416488", "text": "От утре всички общини у нас са задължени да използват уеднаквени заявления за 16-те най-масово предоставяни услуги.\r\nПромяната по инициатива на вицепремиера Томислав Дончев е в Наредбата за административно обслужване, съобщиха от правителствената пресслужба.\r\nСред стандартизираните заявления са издаване на скици за недвижими имоти и разрешение за строеж, одобряване на подробен устройствен план, заверка на документи за гражданско състояние в чужбина, както и издаване на многоезично извлечение от акт за гражданско състояние.\r\nТова е следващата стъпка от процеса на стандартизация на административните услуги след уеднаквяване на услугите, предоставяни от областните администрации през 2018 г.\r\nПо този начин се облекчават гражданите и бизнесът, намалява се административната тежест чрез отпадане на ненужни документи и се спестява време при получаването на резултата от извършената услуга.\r\n ", "date": "2019.07.15", "title": "Скица за имот или разрешение за строеж? По общ стандарт"}
{"url": "https://www.dnes.bg/blizak-iztok/2019/07/15/v-bitka-sys-sauditska-arabiia-za-pravata-na-dete-isliamyt-pred-maikata.416477", "text": "Когато Бетани Виера започва съдебна битка за родителските права над дъщеря си смята, че не иска много. \n\r\nВ крайна сметка, тя иска да се разведе със съпруга си, който е бил насилник. Искала е родителски права над 4-годишната им дъщеря Зейна и съдебна заповед, с която да получава детски помощи от бившия си съпруг, бизнесмен. \n\r\nНо като американка, която живее в Саудитска Арабия, исканията й не са най-лесното нещо на света. Тя влиза в съдебен лабиринт, който трае вече година и половина. През 2017 г. тя подава молба за развод, а миналия ноември месец започва и делото за попечителство над детето.\n\n\n\r\nТя успява да се разведе, но битката за родителските права върху 4-годишната Зейна приключи вчера с грандиозен неуспех за Бетани. \n                    \n                    \r\n                \r\nСаудитският съдия присъжда родителските права на бабата по бащина линия на Зейна, която живее със сина си. Съдът взел това решение въпреки видео доказателствата, които Бетани показала. На кадрите се виждало как бившият й съпруг взима наркотици и обижда Бетани пред дъщеря им.\r\n\n\r\n\"Тук е 10 000 пъти по-лошо, защото жените, които отидат в съда, рискуват толкова много. Искрено вярвах, че тук ще има правосъдие и заложих всичко на това\", обяснява Бетани. \n\r\nВсъщност, тя е грешала. Саудитските закони се осланят на шериата и не действат като в Запада. Майките получават родителски права върху синовете си, докато децата не навършат 9 години. За дъщерите тази възраст е 7 години, но пък бащите остават легалните настойници на момичетата. Кралството обяви миналата година, че саудитските майки ще могат да получат родителски права над децата си след развода без да водят дело, както доскоро трябваше да правят, освен ако бащата не оспорва. \n\r\nУловката е, че саудитските съдилища приоритизират средата, в която детето ще бъде отглеждано - с по-голяма тежест е семейството, където то ще израсте според ислямските традиции.\n\r\nТакъв е и случаят на Бетани. В съдебните документи съдията е приел доводите на бившият й съпруг, че тя не може да отглежда Зейна, защото е родена в Запада, и още повече - ръководи собственото си йога студио, което ще й оставя малко време, което да отдели на детето си. \n\r\n\"Тъй като майката е нова за Исляма и е чужденка в тази страна и приема обичаите и традициите по начина, по който е отгледана, трябва да избегнем излагането на Зейна на тези традиции\", е обяснил съдията в решението си. \n\r\nТака се оказва, че за саудитския съд е по-важно детето да бъде в ислямско семейство, а доказателствата за насилие имат малка тежест. \n\r\nВъпреки реформите, които престолонаследникът Мохамед бин Салман обяви, жените в Саудитска Арабия остават с доста ограничени права. Преди година той обяви пред американско предаване, че смята жените за равни на мъжете.\n\r\n\"Всички ние сме човешки същества и няма разлика\", каза тогава принцът.\n\r\n\n\r\nРеформите обаче не са стигнали до най-фундаменталните рестрикции, които все още важат. Например, жените в страната все още се нуждаят от законен настойник, без чието разрешение не могат да пътуват извън страната, да се сдобият с паспорт или дори да преминат през някои медицински процедури. \n\r\n ", "date": "2019.07.15", "title": "В битка със Саудитска Арабия за правата на дете: Ислямът пред майката!"}
{"url": "https://www.dnes.bg/sofia/2019/07/15/fandykova-ne-kazva-dali-shte-se-bori-za-kmet-da-izpolzvame-liatoto.416490", "text": "Изборите са най-важният изпит за всички политици, заяви кметът на София Йорданка Фандъкова, която инспектира работата по възстановяване на сградата на минералната баня в Банкя. \n\n\"В момента вървят номинации в почти всички партии. Започват номинациите и в ГЕРБ. Септември месец ще имаме резултати\", посочи Фандъкова, цитирана от „Фокус“. \r\nСтоличният кмет не отговори дали ще се кандидатира за нов мандат, като посочи, че засега е съсредоточена върху ангажиментите, които е поела за устройството на града.\n\r\n\"Използваме лятото, строителният сезон, за да напреднем във всички дейности\", подчерта Фандъкова. \r\n                    \n                    \r\n                Тя добави, че е запозната с номинациите и на БСП. \"Номинират Мая Манолова като знаково лице на БСП\", смята още столичният кмет.\r\nПо думите на Фандъкова тази година Столична община ивестира над 20 млн. лв. в използването на минералните води на София за хората. \r\n\"Очакваме следващата година по това време вече банята в Банкя да заработи\", каза столичният кмет. Тя допълни, че стратегията на Столична община е водата да се използва максимално. \n\r\n\"Освен за балнеолечение, за спа-процедури, за басейните и всички останали дейности, които ще има в банята и ще се възстановят. Като вторично използване на минералната вода, цялата сграда ще се отоплява с минерална вода\", заяви Фандъкова. \n\r\n\"Обявихме процедурата за избор на изпълнител за възстановяването на банята в \"Овча купел\". Другият голям обект е новият аквапарк парк \"Възраждане\", отбеляза още тя. \r\n ", "date": "2019.07.15", "title": "Фандъкова не казва дали ще се бори за кмет: Да използваме лятото!"}
{"url": "https://www.dnes.bg/temida/2019/07/15/shved-se-napi-otkradna-taksi-i-katastrofira-v-nesebyr.416491", "text": "Куриозите с чужди граждани по българското черноморие продължават. След като наш хотелиер нападна израелски туристи преди дни, на 13 юли шведски турист в Несебър е откраднал лек автомобил, предназначен за таксиметрови превози, съобщава Агенция Фокус. \r\nСлед като подкарал таксито, шведът е катастрофирал. Пристигналите полицаи направили тест за алкохол на туриста и той показал, че скандинавецът е карал с 1,74 промила. \r\nС постановление на районната прокуратура в Несебър той е задържан за 72 часа. Предстои внасяне на искане за мярка за неотклонение \"задържане под стража\".", "date": "2019.07.15", "title": "Швед се напи, открадна такси и катастрофира в Несебър"}
{"url": "https://www.dnes.bg/world/2019/07/15/partiiata-na-zelenski-se-gotvi-da-upravliava-ukraina.416489", "text": "Украинският президент Володимир Зеленски е в позиция да си осигури подкрепа в парламента на предсрочните избори в неделя, след като популярният новак в политиката разпусна законодателното събрание още щом встъпи в длъжност преди два месеца, пише БТА. \n\n\r\n\n\r\nЧетиридесет и една годишният актьор и комедиант Зеленски стана известен през последните години с ролята си на въображаем президент в популярния телевизионен сериал \"Слуга на народа\". Той спечели убедително балотажа на президентските избори с около три четвърти от гласовете. Неговата политическа партия, наречена също \"Слуга на народа\", е подкрепяна от близо половината (47 на сто) от украинците, възнамеряващи да гласуват, сочи изследване от миналата седмица на независимата социологическа група \"Рейтинг\".\n                    \n                    \r\n                \r\n\"Сега той и партията му имат висок рейтинг. Неговата партия има потенциала да заеме доминираща позиция в новия парламент\", каза за ДПА украинският политолог Володимир Фесенко, който оглавява базирания в Киев Център за приложни политически изследвания \"Пента\".\n\r\nЗеленски позиционира себе си като алтернатива на политически елит, който отдавна се бори с корупцията, и по време на предизборната си кампания заявяваше, че \"ще разруши системата\". Като новак в политиката той трябваше да си съперничи с парламента, контролиран от привърженици на предишното ръководство на страната. Броени дни след встъпването си в длъжност през май Зеленски издаде указ за разпускане на законодателното събрание и произвеждане на нови избори.\n\r\nТой се мотивира, че украинците имат \"крайно ниско доверие\" в настоящия парламент, и увери, че има конституционното право да го разпусне, защото на практика от години няма управляваща коалиция. Конституционният съд на Украйна потвърди, че указът му е законен. Зеленски \"несъмнено се нуждае да получи на тези избори президентско мнозинство, пропрезидентско правителство и премиер\", каза политологът Вадим Карасьов, директор на украинския Институт за глобални стратегии. Карасьов предположи, че изборите ще доведат до създаване на коалиционно правителство между \"Слуга на народа\", прозападната партия \"Глас\" и вероятно партията \"Отечество\" на бившия премиер Юлия Тимошенко.\n\r\nСпоред проучването от миналата седмица втори популярност с 11 процента е политически съюз, смятан за близък до Кремъл. Лидерът на съюза \"Опозиционна платформа - За живот\" Виктор Медведчук се срещна с руския премиер Дмитрий Медведев миналата седмица в Москва.\n\r\nМедведев похвали Медведчук за усилията му да посредничи между двете страни, чиито отношения се влошиха през последните години до най-ниската си точка в историята на фона на тлеещия конфликт край общата им граница. По данни на ООН около 13 хиляди души са били убити в конфликта в Източна Украйна, избухнал през 2014 г. Украйна обвинява Русия, че е нахлула в източните й региони; Русия отрича пряка намеса и представя себе си само като посредник на проруските сепаратисти.\n\r\nЗеленски обяви решаването на конфликта за свой водещ приоритет и наскоро предложи продължаване на мирните преговори с руския президент Владимир Путин, който каза, че е готов за такива преговори след изборите.\n\r\n\"Заради нейната проруска позиция\" е малко вероятно партията на Медведчук да бъде приета в управляваща коалиция, каза Фесенко в коментар по електронната поща. Не се очаква, добави той, изборите да доведат до някаква кардинална промяна в отношенията между Украйна и Русия.", "date": "2019.07.15", "title": "Партията на Зеленски се готви да управлява Украйна "}
{"url": "https://www.dnes.bg/usa/2019/07/15/trymp-kym-kongresmenki-vyrnete-se-otkydeto-ste-doshli.416440", "text": "Президентът Доналд Тръмп се нахвърли вчера в Туитър срещу група цветнокожи представителки на Демократическата партия в Конгреса, като ги прикани да се върнат в страните, от които първоначално са дошли, вместо да критикуват САЩ, предаде Асошиейтед прес. Туитовете на Тръмп предизвикаха вълна от остро осъждане от демократите, които загърбиха разногласията си и единодушно заклеймиха изявленията на президента като расистки и опасно разединяващи.\n\r\nМакар че не ги назова поименно, той явно имаше предвид членовете на Камарата на представителите Александра Окасио-Кортес, Илхан Омар, Рашида Тлаиб и Аяна Пресли, ингорирайки факта, че всички те са американски гражданки е само една е родена извън САЩ (Омар, която е от Сомалия).\n\n\n\n                    \n                    \r\n                \r\n\"Толкова е интересно да се види как \"прогресивни\" демократически конгресменки, които първоначално са дошли от страни, чиито правителства са пълна и тотална катастрофа - най-лошите, най-корумпираните и неспособни където и да било по света, злобно казват на народа на Съединените щати - най-великата и най-могъща нация на земята, как да бъде управлявано нашето правителство\", написа Тръмп.\n\r\nГрупата от четирите жени, смятани за прогресивните в Демократическата партия, станала известна в медиите като \"взвода\", редовно се изказва остро срещу президента, по-конкретно по имиграционни въпроси, но вялзоха в конфликт и с лидера на демократите в Камарата Нанси Пелоси.\n\r\n\"Защо те не се върнат, за да помогнат да се оправят тотално съсипаните и изнемогващи от престъпност места, откъдето са дошли\", туитна Тръмп, като добави, че после могат да се върнат в САЩ и \"да ни покажат как се прави това\".\n\r\n\"Тези места силно се нуждаят от вашата помощ, колкото и бързо да заминете, няма да е достатъчно бързо\", добави Тръмп. Сигурен съм, че Пелоси ще бъде \"много доволна бързо да уреди безплатно пътуване\", каза освен това президентът.\n\r\nПелоси отвърна на Тръмп, като заяви в Twitter: \"Когато Доналд Тръмп казва на четири американски конгресменки да се върнат обратно в родните си страни, той потвърждава, че неговият план \"Да направим Америка велика отново\" винаги е целял да се направи Америка бяла отново\".", "date": "2019.07.15", "title": "Тръмп към конгресменки: Върнете се, откъдето сте дошли!"}
{"url": "https://www.dnes.bg/sofia/2019/07/15/stolichnata-obshtina-s-plan-prez-2020-g-3-pyti-po-malko-fpch.416441", "text": "През 2020 г. фините прахови частици във въздуха на София ще бъдат с около три пъти по-малко в сравнение с 2017 г. Това показва прогноза на Столичната община за намаляване на ФПЧ2.5 на база на мерките, които тя взима за подобряване на въздуха в града.\n\n\n\r\n“В сравнение с 2017 г. качеството на въздуха по отношение на ФПЧ2.5 през 2020 г. ще бъде значително подобрено и средногодишната норма ще бъде спазена”, пише в документа. През 2017 г. тези частици са били 3,9 хил. т. на година, а за 2020 г. е заложено да намалят на около 1,4 хил. т., пише \"Труд\".\n\r\nСред планираните мерки е стимулирането на отопляващите се на твърди или течни горива да минат на природен газ или да се включат към “Топлофикация”, чиято мрежа ще се разшири. \n                    \n                    \r\n                \r\nОграничава се движението на превозни средства с неизправни катализатори и се засилват проверките на автосервизи за горене на масла. Сред мерките със срок за изпълнение до 2020 г. са залесяване и затревяване. Заложен е и контрол върху употребата на горивата и дървесината за битово отопление. \n\r\nОбщината сменя ръчното метене на улици с машинно и отстранява всички излезли от употреба превозни средства. Засилва се контролът върху паркирането в зелени площи.\n\r\nОбщинска програма цели до 2020 г. да бъдат в норма и концентрациите на ФПЧ10.\n\r\n“В София единственият контролиран замърсител над нормите е “фини прахови частици”. Със 17% намалява броя на дни с превишения на ФПЧ през 2018 г. спрямо 2017 г. По предварителни данни за 2019 г. намалението е с 45% спрямо 2017 г.”, каза столичният кмет Йорданка Фандъкова.", "date": "2019.07.15", "title": "Столичната община с план: През 2020 г. 3 пъти по-малко ФПЧ"}
{"url": "https://www.dnes.bg/vremeto/2019/07/15/zapochvame-sedmicata-s-po-toplo-vreme-no-sledobed-shte-prevaliava.416442", "text": "\n\r\nДнес облачността ще е променлива. На места главно в следобедните часове ще има превалявания от дъжд, възможно е и да прегърми,съобщи за „Фокус” дежурният синоптик от НИМХ.\n\r\nЩе продължи да духа предимно умерен северозападен вятър. Максималните температури ще са между 22° и 27°, в София - около 23°. Атмосферното налягане ще се задържи по-ниско от средното за месеца.\r\nНад Черноморието ще преобладава слънчево време, с временни увеличения на облачността. На места след обяд, главно в северните райони, краткотрайно ще превали. До обяд вятърът ще е умерен от северозапад, а след пладне ще надделява бризът откъм морето. По-топло с максимални температури между 24° и 27°, около и малко по-високи от температурата на морската вода. \r\n                \r\n                \r\nВълнението на морето ще е 2 бала.\n\r\nНад планините облачността ще е по-често значителна. На места главно в следобедните часове ще има превалявания от дъжд. Ще духа умерен северозападен, по най-високите върхове – западен вятър. Максимална температура на 1200 метра – около 16°, на 2000 метра – около 9°.", "date": "2019.07.15", "title": "Започваме седмицата с по-топло време, но следобед ще превалява"}
{"url": "https://www.dnes.bg/usa/2019/07/15/sasht-vze-na-mushka-nelegalnite-migranti-ot-centralna-amerika.416443", "text": "САЩ предприеха в края на миналата седмица поредица от малки по мащаб операции за задържане на семейства без документи, с които започна изпълнението на плана на президента Доналд Тръмп за депортиране на хиляди незаконни имигранти, съобщи Ройтерс.\n\r\nОперациите ще продължат няколко дни, ще обхванат десет града и вероятно ще засегнат стотици семейства, за които е издадена съдебна заповед за депортиране. \n\r\nЦелта е да бъде ограничен засиленият приток на семейства от Централна Америка, които бягат от бедността и бандитската престъпност в родните си страни и много от тях искат да получат убежище в САЩ. \n\r\nОчакваха се масови арести, но до неделя вечер бе съобщено само за ограничени операции в няколко града.\n                    \n                    \r\n                \r\nКметът на Ню Йорк Бил де Блазио каза, че в събота в града са били извършени три операции на имиграционните служби, но не се съобщава за арестувани. Де Блазио, който е кандидат от демократите за президентските избори през 2020 г., заяви, че това е политически акт на президента, който се бори за преизбиране. ", "date": "2019.07.15", "title": "САЩ взе на мушка нелегалните мигранти от Централна Америка"}
{"url": "https://www.dnes.bg/index/2019/07/15/receptata-dnes-bezglutenovo-brauni-s-bademovo-brashno.416248", "text": ":\r\n \r\n:\r\n \r\nЗагрейте фурната на 180 градуса. Смесете бадемовото брашно, нектара, орехите, яйцата, какаовата прах, кокосовото олио и ванилията в купа. Разбърквайте, докато се получи сравнително хомогенна смес. Разпръснете я в предварително подготвена правоъгълна тава за печене. Печете, докато ъгълчетата на браунито започнат да се надигат над формата или около 30 минути. Охладете напълно преди да нарежете сладкиша.\r\n\r\n", "date": "2019.07.15", "title": "Рецептата Dnes: Безглутеново брауни с бадемово брашно "}
{"url": "https://www.dnes.bg/obshtestvo/2019/07/15/vss-pochva-s-procedurata-za-izbor-na-nov-glaven-prokuror.416444", "text": "Висшият съдебен съвет открива процедурата за избор на нов главен прокурор.\r\nПреди месец ВСС гласува решение, според което на четири поредни заседания - между 18 и 29 юли, ще могат да се номинират кандидати.\r\nСлед това, на 9 октомври, прокурорската колегия ще решава за допустимостта на кандидатите, а самият избор ще е на 24 октомври.\r\nСегашният главен прокурор Сотир Цацаров беше избран на 20 декември 2012 г., указът на президента беше подписан на следващия ден. Цацаров положи клетва на 10 януари 2013 г.\r\nСъгласно конституцията главният прокурор се назначава и освобождава от президента по предложение на пленума на Висшия съдебен съвет за срок от седем години без право на повторно избиране.\r\nПрезидентът не може да откаже назначаването или освобождаването при повторно направено предложение.\r\n ", "date": "2019.07.15", "title": "ВСС почва с процедурата за избор на нов главен прокурор"}
{"url": "https://www.dnes.bg/notifikacii/2019/07/15/antinoi-nosi-oshte-dyjdove-i-buri-v-gyrciia-utre-nai-kritichno.416445", "text": "Нов циклон се очаква да премине над Гърция в началото на тази седмица. Антиной нахлува, за да развали ваканцията на онези, които са избрали да се насладят на плажовете в Гърция. \n\r\nТова е името, дадено от метеоролозите на новата вълна от лошо време. След проблемите, предизвикани от лошото време в събота вечер в Ахая и Айтолоакарнания, времето няма да покаже отново лятното си лице. Антиной ще засегне много райони на страната със силни дъждове и бури, пише \"Труд\". Феномените ще бъдат придружени локално от градушки и много силни ветрове. Най-мощни и опасни метеорологични феномени се очакват във вторник (16/7), според прогнозите.\n\r\nВ събота обилните валежи причиниха огромни щети в района в Ахая, много хора бяха заклещени по къмпинги, тунели и пътища. Къщите бяха наводнени, колите унищожени. Над 1000 души бяха заклещени в нощно заведение.Електрификацията на линията между Солун и Катерини е извън експлоатация.\n\n\r\n                \r\n                \r\nСпоред прогнозата на Националната метеорологична служба времето ще продължи да бъде променливо.\n\r\nПо-конкретно, централните и северните части на Гърция ще бъдат обхванати от силни дъждове и бури най-често до обяд. Областите, които ще бъдат засегнати са Македония, Тракия, северната част на Йония, Епир, Тесалия, Спорадите, Евия, северното Егейско море. До вечерта явленията ще спират. Вятърът ще бъде променлив между 4 и 5 Бофорт. Температура без забележителна промяна.\n\r\nВъпреки че последния удар на лошото време взе жертви на полуостров Халкидики, в Гърция подобни метеорологични феномени не са рядкост. За последните 20 години урагани, наводнения и мълнии са отнели живота на 182 души.\n\r\nТуризмът е ключов елемент от икономиката на страната, тъй като осигурява една четвърт от брутния вътрешен продукт. През миналата година чужденците, посетили Гърция са били рекордните 30 милиона. 1 400 000 от тях, българи.", "date": "2019.07.15", "title": "Антиной носи още дъждове и бури в Гърция, утре най-критично"}
{"url": "https://www.dnes.bg/akoshtete-vqrvaite/2019/07/15/sedmichen-liuboven-horoskop-za-15-21-iuli.416333", "text": "Тази седмица ни очаква лунно затъмнение, което ще хвърли сянка и върху любовта. Много представители на зодиака ще осъзнаят, че се намират в нездравословни взаимоотношения и може би е време да ги прекратят. Какво ви очаква според зодията, вижте в любовния хороскоп на Az-jenata.bg\r\n\r\nНякои от обвързаните Овни ги очаква трудна любовна седмица. Може да се почувстват така, сякаш се намират в студена зима. Някои астрологични събития ще ви напомнят да се подготвите за това захлаждане. Други представители на зодията може да осъзнаят, че са се фокусирали твърде много върху работата и са забравили за любовта.\r\n\r\nТази седмица ще осъзнаете, че трябва да направите някои промени в общуването с половинката. Възможно е комуникацията на моменти да бъде не толкова романтична. Вероятно има някакви бариери, които ви пречат. Сега е моментът да ги премахнете и да положите основи, с които да развиете взаимоотношенията си.\r\n                    \n                    \r\n                \r\nВъзможно е да имате конфликти с любимия човек, породени от финансови въпроси. Не е изключено вие да трябва да поемете тежестта и да се грижите за домакинството, докато половинката ви се стабилизира. Не допускайте страхът да отслаби любовната ви връзка. Бъдете единни.\r\n", "date": "2019.07.15", "title": "Седмичен любовен хороскоп за 15 – 21 юли "}
{"url": "https://www.dnes.bg/stranata/2019/07/15/spirat-toplata-voda-na-pernichani-ot-dnes.416446", "text": "От днес до 29 юли спира топлата вода на перничани заради ежегодната профилактика на съоръженията на местната \"Топлофикация\" и част от топлопреносната мрежа, съобщиха от дружеството. \r\nЩе бъде ремонтирана основната мощност на ТЕЦ \"Република\" - пети парогенератор, както и невралгични места по мрежата. Мярката е ежегодна и цели да осигури по-безаварийна работа на съоръженията през новия отоплителен сезон.\r\nОколо 20 000 са абонатите на \"Топлофикация\" в Перник. През новия отоплителен сезон топлоенергията ще им струва 72.19 лв. без ДДС за мегаватчас. Тя е с 1.20 лв. по-скъпа от досегашната цена.\r\n ", "date": "2019.07.15", "title": "Спират топлата вода на перничани от днес"}
{"url": "https://www.dnes.bg/stranata/2019/07/15/kakvo-spyva-morskiia-ni-turizym-namryshten-personal-evtin-alkohol.416447", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСаморазправата на роден хотелиер с израелските клиенти е необяснима и недопустима и със сигурност ще даде своето отражение на летния сезон по морето, каза председателят на Сдружение \"Активни потребители\" Богомил Николов в \"България сутрин\". \n\r\n\"Предметът на спора няма значение, скандали от подобен род се пренасят върху целия бранш. Проблемът донякъде се дължи на изключително ниската култура по Черноморието\", посочи той.\n\n\n\n\nСпоред Николов се случва често даден турист да бъде настанен в стая, различна от тази, която е резервирана. В подобни случаи, ако резервацията е директна, трябва да предявим претенции към самия хотелиер. \n                    \n                    \r\n                \r\n\"Концепцията на родния туризъм се основава на евтин алкохол, хазарт и т.н. За мен най-големият дефицит е именно в разликата при отношението спрямо примерно това, което виждаме в Гърция и Турция - обноските са на първо място. У нас си имаме проблема на \"намръщения сервитьор\", заяви още Богомил Николов в ефира на Bulgaria ON AIR.\n\r\nИ докато туристите по морето намаляват тази година, проблеми има и в столицата.\n\r\nВ \"Активни потребители\" редовно се получават и сигнали за некоректни таксита. Най-честите примери са в района на летището, пилоните на НДК в София. Те използвали така наречените помпи и удвоявали, дори утроявали сметките. \n\r\n\"Коректните превозвачи и ДАИ не вземат мерки. Клиентите не са толкова силни да се справят. Най-малкото, че срещу тях често пъти стои бабаит с анцуг\", заяви още събеседникът.", "date": "2019.07.15", "title": "Какво спъва морския ни туризъм? Намръщен персонал, евтин алкохол..."}
{"url": "https://www.dnes.bg/familen-dom/2019/07/15/kakvo-vkliuchva-interiorniiat-proekt.414479", "text": "\n\r\nСъдържанието на интериорния проект е различно и зависи от предназначението на конкретния обект и намеренията на клиента. Обемът на работа по даден проект определя неговата цена. Ще формирам пълния пакет от дейности и услуги, които бихте могли да получите, ако работите с . \n\r\nВсеки проект започва с предварителен разговор, насочващ бъдещата концепция и определяне на бюджета. Независимо дали обектът е в новопостроена сграда или предстои реновация, работата по него стартира със заснемане и изчертаване на помещенията. В някои случаи, когато ангажиментът е с обект по време на неговото строителство, интериорният дизайн се изготвя по архитектурните чертежи от инвестиционния проект, като е добре помещенията да се намалят предвид мазилката и шпакловката, които ще бъдат положени.\n                    \n                    \r\n                \r\nВърху плана на обекта като основа се разработва функционалното разпределение. То включва зониране, разполагане на необходимото обзавеждане, определяне на ходовите линии и мястото на всеки елемент от интериора. Ако се налага и конструкцията го позволява, се преработват съществуващите стени и отвори. Изяснява се и концепцията за стил, цветове, материали и текстури. \n\r\nСлед одобряване на функционалното разпределение, започва изчертаването на погледите към всички стени на помещенията (наричат се разгъвки) с предвиденото обзавеждане, оборудване и декорации. Изготвят се и схеми за корекция на инсталациите - електро, ОВК и ВиК. Всички техни изводи се прецизират спрямо новото планово решение. Изместването на ОВК и ВиК изводите в някои случаи не е голямо, но практиката ми е показала, че електроинсталацията често се променя почти изцяло. \n\r\nУспоредно с тези дейности, се организират и обиколки по магазини с цел да се изберат всички необходими материали и артикули. Разработват се чертежите на проектираното обзавеждане и се селектират мебелите, които ще се купуват готови - най-често това е подвижното обзавеждане. Дизайнът на баните (в съвременното жилище обикновено има повече от една баня) включва избор на плочи и решение за подредбата им по пода и стените, както и подбор на санитарен порцелан, смесители, лири и сифони. \n\r\nВ зависимост от хода на работата, на определен етап се подготвя и чертеж на подовите настилки, както и софит - план на окачените тавани, ако концепцията включва такива. Избират се интериорни врати, кухненско оборудване и текстилно обзавеждане. Също така, според новата електроинсталация, се подбират осветителни тела, ключове и контакти.\n\r\n3D адаптацията обобщава  и визуализира всичко проектирано, селектирано и съчетано. Тя помага изключително много за крайния избор на цветовете и текстурите. Понякога я наричам „миг от бъдещето“, защото тя наистина ни пренася в пространството, което предстои да се случи.\n\r\nНакрая върху подробно оразмерените чертежите се описват всички приложени материали и цветове. Добре е в процеса на работа да се попълва и бюджетна таблица. Тя се явява като пълен списък на всичко, предвидено в проекта и помага както да се следят разходите, така и да се планират поръчките и доставките, съобразно ремонтно-довършителните дейности.\n\r\nЧесто определям интериорния проект като продукт, всеки милиметър от който преминава през ръцете, душата и съзнанието на своя създател по няколко пъти. И може би тъкмо това откроява интериорният дизайнер от декоратора. Нашата работа включва много повече съобразяване, обмисляне и отговорност. \n\r\nЩе завърша с един съвет. Ако наемете интериорен дизайнер, уговорете с него и авторски надзор. Това е единствения начин проектът да се реализира максимално близо до идейния замисъл. Дори и да се наложат леки промени по време на изпълнението, съгласувайте ги с проектанта. Той ще реагира най-добре. Би било жалко една прекрасна концепция - резултат от огромен труд, да остане неосъществена или да се измени така, че да загуби своята характерна визия.\r\n\r\n\r\n", "date": "2019.07.15", "title": "Какво включва интериорният проект?"}
{"url": "https://www.dnes.bg/stranata/2019/07/15/hotelieryt-biiach-syjaliavam-za-stanaloto-izraelcite-ni-predizvikaha.416448", "text": "Изпуснах си емоциите. Съжалявам,че се стигна до този инцидент. Това каза пред Нова управителят на хотела в \"Слънчев бряг\", който беше заснет да рита израелски туристи. Видеоклипът, който обиколи социалните мрежи, беше излъчен и от израелска телевизия. Управителят беше задържан, но вчера беше пуснат без да му бъдат повдигнати обвинения. От своя страна израелците обявиха, че ще заведат граждански иск срещу нападателя си. \n\r\nДнес Иван Тодоров обясни подробно какво се е случило и добави, че ситуацията е изкарана изцяло от контекста на историята. \n\n\n\n\r\nПо думите му, гостите на хотела са дошли на 5 юли около 11:00 ч. Те поискали да бъдат настанени веднага, но от рецепцията им било обяснено, че могат да бъдат приети след 14:00 ч. Слижителите на хотела били любезни, но туристите отвърнали с грубости. \n                    \n                    \r\n                \r\n\"Отишли са в бара на хотела, пили са напитки, но не са ги платили. Според тях сме били длъжни да ги настаним веднага. След около час ми се обади старшият администратор на рецепцията, за да ми съобщи за скандала. Дойдох веднага в хотела, попитах къде са гостите. Беше им обяснено, че всичко е наред и просто трябва малко да изчакат. След това се опитах да изляза от сградата и тогава трите жени ми се нахвърлиха. Помолих колегите да се обадят на 112. Полиция обаче така и не дойде\", разказва Иван Тодоров. \n\r\nТой поднесе публично своите извинения на всички хора, които са станали свидетели на инцидент, но продължава да смята, че той и служителите му са били предизвикани. \n\r\n\"Колежката на рецепцията беше наплюта, обиждана. Това не се каза. Израелските туристи просто ни предизвикаха\", категоричен е хотелиерът. \n\r\nСтарши камериерката Айше също е присъствала на скандала. Тя заяви, че досега не им се е случвало да имат толкова агресивни гости.", "date": "2019.07.15", "title": "Хотелиерът-бияч: Съжалявам за станалото, израелците ни предизвикаха"}
{"url": "https://www.dnes.bg/stranata/2019/07/15/mlada-jena-probva-da-izbiaga-sled-ptp-bila-piinala.416450", "text": "33-годишна жена от Монтана е катастрофирала през нощта на 14 юли, след което е решила да избяга от местопроизшествието.\r\nИнцидентът е станал около 03:30 часа на бул. \"Трети март\" № 48, съобщават от МВР. \r\nПо-късно нейната самоличност е установена, а полицаите са я тествали и с дрегер за алкохол. Индикацията на уреда е отчела 1,37 промила в издишания въздух. \r\nНа жената е съставен акт, образувано е бързо производство. ", "date": "2019.07.15", "title": "Млада жена пробва да избяга след ПТП, била пийнала"}
{"url": "https://www.dnes.bg/stranata/2019/07/15/belogradchishkite-skali-svetnaha-otnovo-zashto.416451", "text": "с  се заплита.  ще дали има по вековната природна забележителност, след като .\n\n\r\nна е категоричен, че . Сигнал за такъв обаче подаде председателят на Комисията по култура в парламента Вежди Рашидов.\r\n\n                    \n                    \r\n                \r\nВ ефира на \"България сутрин\" той посочи, че е прекрасно, че събират пари, но. И настоя, че употребата на тези средства трябва да стане по професионално регламентиран начин, тъй като става дума за .\n\r\nДимитър Игнатов, който е създател на първата интерактивна 3D карта на България, обясни ситуацията пред \n\r\n\". Това беше прекрасна инициатива на местни хора. Събраха се 4 хил. лева и с доброволен труд се монтираха осветителна тела на местата на старите. \"Знаехме, че там има осветление и решихме да го възстановим. Има парапети, има стълби - далеч по-сложни неща са правени\", коментира той.\n\r\nИгнатов призна, че може да има нови . По думите му обвиненията са абсолютно несериозни и винаги щяло да има хора, на които всичко им пречи.\n\r\n\". Да спрем тези безобразия\", настоя депутатът от ГЕРБ Вежди .\n\r\n\"Никой от тези хора не е имал план да грози. Те пазят тези скали, не ги рушат. \"\"\", отвърна Игнатов.\n\r\nИ отбеляза, че местна инициатива от една година генерира идеи, а резултат от тях е поставянето на осветление на скалите. По думите му се.", "date": "2019.07.15", "title": "Белоградчишките скали светнаха отново, защо?"}
{"url": "https://www.dnes.bg/politika/2019/07/15/kyde-sbyrka-bylgariia-po-kazusa-volkswagen.416453", "text": "Вече няколко месеца продължава борбата между България и Турция за привличането на нов завод на автомобилния гигант \"Volkswagen\". След като решението на борда на директорите на компанията беше отлагано неколкократно, миналата седмица се появиха медийни публикации в немския печат, които отдават сериозно предимство на турския град Измир. \n\r\nДнес в ефира на bTV бившият министър на икономиката Трайчо Трайков коментира ситуацията и каза, че \"се очертава решение, което не е в наша полза\". \n\n\n\n\r\nПо думите му, ако бъде взето неблагоприятно за страната ни решение, трябва да се направи анализ на всички стъпки, които са били предприети от участниците в процеса от наша страна, защото иначе \"институционалната памет се губи\". \n                    \n                    \r\n                \r\nСпоред Трайков по време на преговорите, в опита да бъде привлечена компанията, се наблюдавали и положителни процеси като добро взаимодействие между общинската и държавната администрация, което досега е било \"невиждано\". \n\r\n\"Не могат да се пренебрегнат обаче и дългогодишните неудачни политики, които са довели до това състояние на образователната система, която не произвежда качествени кадри за бизнеса или липсата на инфраструктура по т.нар. \"Северен коридор\" от Кулата към Хамбург\", обясни той. \n\r\nБившият министър изтъкна, че общата среда в една държава също е много важна, но гиганти като \"Volkswagen\" могат лесно да се договорят с всяко правителство, докато малките компании са по-уязвими от корупционни практики\". \n\r\nТрайков коментира и малките трикова на правителствата, чрез които те раздават стимули на компаниите да инвестират в страната им. \"Допълнителните бонбончета\" от страна на Турция например са поръчки на коли на \"Volkswagen\" за цялата турска администрация. \n\r\n\"Когато бях министър, исках да се въведат общи преференции за компании, които избират да правят производството си в ЕС\", разкри Трайков. \n\r\n ", "date": "2019.07.15", "title": "Къде сбърка България по казуса \"Volkswagen\"?"}
{"url": "https://www.dnes.bg/stranata/2019/07/15/elin-pelin-na-protest-niama-voda-teror-na-tir-ove.416449", "text": "отново една от най-използваните в града. Гражданите срещу натовареното движение, постоянно и .\n\r\n за предстоящите местни избори. Елинпелинци настояха за изграждане на околовръстен път на населеното място, за да се изведе тежкотоварния трафик от улиците на селото.\n                    \n                    \r\n                \r\n\"с движението може би ще има, но . Беше предложен идеен проект, който ние одобрихме и сега наред е кметът - да видим дали ще може да се направи някакъв обходен път\", коментира общинският съветник Стефан Николов в пред . \n\r\nКметът на Елин Пелин обясни, че е стартирана процедура за проектиране на такъв път, но не е бил по силите на общината.\n\r\n\"Ясно е, че и че част от тях трябва да отидат за това \", категоричен бе кметът Ивайло Николов.\n\r\nЖителите се притесняват и от \n\r\n\"Не е проблем да има завод за преработка на пластмаса. Проблемът е, че той се построи и почти работи без обществено допитване. Заводът е на почти\", коментира Ангел Славчев, който е част от инициативния комитет на протеста.\n\r\nОбщинските съветници Стефан Стоилов и Стефан Николов обясниха, че парадоксалното в случая е, че в общинския съвет не е постъпвало нито едно заявление относно строежа и пускането на експлоатация на завода.\n\r\nИвайло Николов коментира, че е изпращал писма до , които трябвало да изготвят оценка на въздействието върху околната среда на завода.\n\r\nГражданите на Елин Пелин се оплакаха, че в . Кметът обясни, че тръбите са стари, а от общината са закупени кранове, които са предоставени на ВиК, за да ги сменят.\n\r\nПо думите му няма община, която сама да може да се справи със смяната на водопровода.", "date": "2019.07.15", "title": "Елин Пелин на протест – няма вода, терор на ТИР-ове"}
{"url": "https://www.dnes.bg/obshtestvo/2019/07/15/bylgariia-prez-2100-g-4-mln-dushi-naselenie-osnovno-zastariavashto.416437", "text": "В края на века населението на страната ще се стопи до 4 млн. души, гласи прогноза на \"Евростат\". По-голямата част от населението ще е застаряваща. \n\r\nОтрицателната тенденция е отчетена и тази година. Към 1 януари 2019 г. европейската статистическа агенция е преброила точно 7 млн. души в България, след като през 2018 г. та са намалели с 50 хил.\n\r\nПроблемът се задълбочава от това, че страната ни е с най-нисък естествен прираст в целия Европейски съюз - за миналата година той е бил минус 6,6 промила.\n\n\n\r\nУ нас е отчетена най-висока смъртност сред всичките 28 държави членки - 15,4 на 1000 души. Малко по-добре е ситуацията с ражданията. Тук се нареждаме на 23-а позиция с 8,9 новородени на 1000 човека, като средната стойност за ЕС е 9,7 промила. Най-малко бебета се раждат в Италия - 7,3 на 1000 души, следвана от Испания. \n                    \n                    \r\n                \r\nНаселението намалява не само у нас, но и в цяла Европа. Според прогнозите, базирани на все по-голямата миграция и демографските проблеми в много от страните членки, през 2100 г. Европа ще се стопи с 20 млн. до 493 млн. души. Спадът ще започне стремглаво след 2044 г., като дотогава все пак ще има покачване на жителите на съюза до 525 млн. човека, пише \"\".\n\r\nНаселението в Европа прогресивно ще застарява. Към началото на 2018 г. делът на децата в ЕС е 16%, а след 80 г. ще е паднал до 14 на сто. Броят на хората в активна възраст съответно също намалява - от 65% през миналата година до 55% през 2100 г. Възрастните хора над 65 години ще се увеличат с 11% и ще достигнат 31 на сто, а тези над 80-годишна възраст ще се утроят и ще стигнат до 15%.\n\r\nВ България през 2060 г. населението ще е намаляло до 5,2 млн. души, от които 2,66 млн. ще са между 20 и 64 години. 1,77 млн. ще са пенсионерите, от които 672 хил. ще са навършили 80 години, а децата и младежите ще са 937 хил.\n\r\nОт 4-те милиона българи през 2100 г. едва половината ще са в трудоспособна възраст. 1,3 млн. души ще са прехвърлили 64 години, като точно половината - 661 хил,, вече ще са минали и 80 години. За сметка на това хората под 20-годишна възраст ще са само 717 хил.\n\r\nДанните на Националния статистически институт потвърждават европейските прогнози.\n\r\nИ двата инситута пресмятат, че през 2020 г. българите ще бъдат 6,9 млн. души, 10 години по-късно - около 6,5 млн., а през 2045 г. вече ще сме се стопили под 6 милиона. НСИ предвижда, че точно след половин век ще бъдем 5,79 млн., като забавя намаляването, което прогнозира Евростат. Според предвижданията през 2070 г. вече ще сме паднали под 5 млн. души.\r\n ", "date": "2019.07.15", "title": "България през 2100 г.: 4 млн. души население, основно застаряващо"}
{"url": "https://www.dnes.bg/akoshtete-vqrvaite/2019/07/15/900-000-dushi-s-plan-shte-shturmuvat-zona-51-iskat-da-vidiat-nlo.416438", "text": "Почти 900 000 души са заявили готовност да щурмуват мистериозната \"\" в САЩ с една цел – да видят дали правителството на САЩ крие извънземни. \n\r\nСъбитието се организира във Facebook и събра доста последователи. \n\r\nПланът на ентусиастите да видят отблизо е да се съберат в долината Амаргоса, Невада и да се постараят да се промъкнат край гардовете на добре охраняваната  и да разгледат мястото. \n\r\nСъбитието, озаглавено \"\" се превърна в интернет сензация. \n\r\nСпоред организаторът на смелия план, ако всички се съберат в и влязат координирано, ще успеят. Дори е твърдо решен, че ако всички тичат като герой от \"Наруто\", може и да избегнат куршумите на охранителите. \n                    \n                    \r\n                \r\nУви, събитието е фалшиво, а дори и да не беше - едва ли стотици хиляди хора биха останали незабелязани в \"Зона 51\". За привържениците наобаче остава да се надяват.\r\nГоворител отобаче предупреди всички потенциални нарушители, че армията е готова за ответни действия, пише \"Independent\". \n\r\n\"е отворено поле за \", казва той и допълва, че не съветва никой да пристъпва в зона, където се тренират американски войници. \n\r\n\"Американските ВВС са винаги готови да \", заявява той.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.07.15", "title": "900 000 души с план: Ще щурмуват \"Зона 51\", искат да видят НЛО!"}
{"url": "https://www.dnes.bg/notifikacii/2019/07/15/reindjyrkata-ot-karlovo-ubita-zaradi-podigravka-kym-oficerite.416439", "text": "Убиецът на рейнджърката Десислава Стоянова отнел живота й, заради нейни подигравки по адрес на армията. Бившият военен Светослав Каменов доскоро отказваше да дава обяснения, но вече е проговорил пред разследващите. \n\r\nТой заявил, че е строшил врата й заради нейни подигравки по адрес на офицерите в армията. \n\r\nПреди да бъде уволнен от казармата, самият той имал чин и подготовка на рамбовец, участвал в три задгранични мисии, обучавал e редници по тактическа подготовка, затова се вбесил от думите й, пише \"\".\n\n\n\r\nХванал я за шията, усукал я наляво и надясно и я умъртвил. Жестокото убийство е извършено на 29 ноември м.г. в дома му в Сопот.\r\n                \r\n                \r\nДосега като мотив за престъплението се сочеше финансов спор между двамата. 40-годишната Десислава му дала на фиата си, за да го ремонтира. Светослав обаче не успял да го поправи и го закарал в морга край Сопот. \n\r\nПари не получил, тъй като не разполагал с документите за автомобила. Във фаталния ден се обадил на рейнджърката за книжата и отишъл до апартамента й в Карлово заедно със свой познат. \n\r\nКачили я и я закарали до къщата на Каменов в Сопот. След като я убил, Каменов скрил трупа й в ракла под диван, а на следващия ден заминал за Северна България, където живеят майка му и бившата му съпруга с двете им деца. \n\r\nТялото на рейнджърката бе открито на 7 декември. На същата дата и Каменов беше арестуван.\n\r\n\"Досъдебното производство трябва да приключи до 7 август\", съобщиха от окръжната прокуратура в Пловдив. \n\r\nТази седмица защитничката на обвинения за убийството адвокат Снежанка Почева ще се запознае със събраните материали и резултатите от съдебно-медицинската и психиатричната експертиза. \n\r\nПо неофициална информация Каменов е бил освободен от казармата заради психологическа непригодност и осъжданията му. Имал е условни наказания за шофиране в нетрезво състояние, за отклонение от служба и фалшив сигнал за бомба.\r\n ", "date": "2019.07.15", "title": "Рейнджърката от Карлово убита заради подигравка към офицерите"}
{"url": "https://www.dnes.bg/sport/2019/07/15/sled-ravniia-s-etyr-cska-vdigna-mernika-na-chorbadjiiski.416456", "text": "Титулярното място на Божидар Чорбаджийски отново ще бъде под сериозен въпрос, пише \"Меридиан мач\". Защитникът пропусна мача с Титоград в Лига Европа заради наказание, но бе в стартовия тим при домакинското равенство с Етър. Бледите му изяви обаче могат да го закотвят за дълго време на пейката, твърди изданието.\n\r\nЧорбаджийски остави много леко Даниел Младенов да мине покрай него при първия гол на Етър и грешката на Тиаго Родригес, както и показа липса на синхрон с Николай Бодуров в няколко ситуации. Чорбаджийски бе понижен до резерва миналия сезон при Любо Пенев, но се завърна в състава веднага след напускането на треньора.\n\r\nНе е изключено в някой от следващите мачове като титуляр на вратата на червените пък да се появи новият вратар Густаво Бусато. Бразилецът бе взет за подгласник на Витаутас Черняускас, но ще получи скоро шанс да бъде първи избор и само от него зависи дали ще го грабне.", "date": "2019.07.15", "title": "След равния с Етър: ЦСКА вдигна мерника на Чорбаджийски"}
{"url": "https://www.dnes.bg/sofia/2019/07/15/v-koi-stolichni-kvartali-spirat-vodata-utre.416455", "text": "\"Софийска вода\" временно ще прекъсне водоснабдяването в някои части на столицата във вторник, 16 юли, съобщиха от водното дружество.\r\nВъв връзка с монтаж на спирателен кран на ул. \"Копривщица“, вилна зона \"Градоман“, Банкя, се налага спиране на водоподаването от 09:00 до 21:00 часа на клиентите на \"Софийска вода\", живеещи в района на: кв.“ Михайлово“,  в.з. \"Градоман“, кв. \"Градоман“, ул. \"Ал. Стамболийски“ - от ул. \"Христо Смирненски“ до ул. \"Никола Вапцаров“,  ул. \"Родина“, ул. \"Георги  Бенковски“, ул. \"Захари Стоянов“, ул. \"Майор Коста Паница“ от ул. \"Люлин“ до края на улицата,\r\nул. \"Люлин“ - от ул. \"Майор Коста Паница“ до края на улицата, ул. \"Персенк“, ул. \"Кукувица“, ул. \"Железничарска“, ул. \"Рила“, ул. \"Зора“, ул. \"Искра“, ул. \"Средна гора“ от ул. \"Искра“ до ул. \"Зора“, ул. \"Венера“, ул. \"Кос“. При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: кв. \"Михайлово“ – на площада; кв. \"Градоман“ – на площада.\r\n                    \n                    \r\n                Във връзка с изграждане на сградно водопроводно отклонение на ул. \"Панорамен път“, кв. \"Бояна“, се налага спиране на водоподаването от 09:00 до 21:00 часа на клиентите на \"Софийска вода\", живеещи в района на: ул. \"Панорамен път“ – нечетни номера, ул. \"Божур“, ул. \"Васил Чекаларов“. При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Панорамен път“ ъгъла с ул. \"Чукар“.\r\nПоради подмяна на сградно водопроводно отклонение на ул. \"Здравец“, кв. \"Кремиковци“, се налага спиране на водоподаването от 09:00 до 16:00 часа на клиентите на \"Софийска вода\", живеещи в района на: ул. \"Кремиковска“, ул. \"Ралица“, ул. \"Свети Георги Победоносец“, ул. \"Гергана“. При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Свети Георги Победоносец“ ъгъла с ул. \"Гергана“.\r\nПоради подмяна на сградно водопроводно отклонение на ул. \"Милин камък“, с. Бусманци, се налага спиране на водоподаването от 09:00 до 15:00 часа на клиентите на \"Софийска вода\", живеещи в района на: ул. \"Милин камък“\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Милин камък“ №4.\r\n ", "date": "2019.07.15", "title": "В кои столични квартали спират водата утре?"}
{"url": "https://www.dnes.bg/politika/2019/07/15/pravitelstvoto-odobri-parite-za-iztrebitelite-f-16.416460", "text": "Правителството одобри парите за изтребителите F-16 на извънредно заседание, на което беше гласувана промяната в бюджета. Законопроектът беше изготвен във връзка с придобиването на нов тип бойни самолети от въоръжените ни сили. С друго решение кабинетът предлага за ратификация от парламента четирите договора за доставка на машините и оборудването.\n\n\r\nДоговорите за закупуване на осем изтребителя F-16 Block 70 от САЩ бяха подписани в четвъртък от военния министър Красимир Каракачанов. 1.256 млрд. долара е общата сума за самолетите и въоръжението за тях, които се очаква да бъдат доставени поетапно до 2023 г.\n\r\nВъзможно е цената да падне, ако Конгресът на САЩ поеме 60 млн. от тази сума.\n                    \n                    \r\n                \r\nС днешното решение кабинетът предлага на парламента да одобри разходите по бюджета на Министерството на отбраната за 2019 г. да се увеличат с 2,1 млрд. лева.\n\r\nСъщевременно се предлага предвидени 271 млн. лв. за други проекти за модернизация на Българската армия да не бъдат разходвани през настоящата година. Така дефицитът в хазната ще се увеличи с 1,829 млрд. лв. до 2,228 млрд. лева.\n\r\nСлед заседанието финансовият министър Владислав Горанов отказа коментар и заяви лаконично, че военният Красимир Каракачанов ще обясни каквото е нужно.\n\r\nОт страна на МО зам.-министър Атанас Запрянов уточни, че няма промяна в четирите договора, които правителството предлага за ратификация от парламента.\r\nНа въпрос кои други проекти за модернизация на армията се отлагат с днешното решение, от думите на Запрянов стана ясно, че това са проектите за доставка на два кораба за ВМС и за бронирани машини за Сухопътните войски.\n\r\nЩе продължим договорите за корабите и бойните машини и ще започнем плащането от 1 януари 2020 г., уточни Запрянов. Той изрази надежда договор за корабите да бъде сключен до края на годината, защото проектът бил в много напреднала фаза. За бойните машини е малко проблематично, тъй като още се работи по спецификациите и изискванията, допълни зам.-министърът.\r\nТака последна дума за покупката имат депутатите.\n\r\n ", "date": "2019.07.15", "title": "Правителството одобри парите за изтребителите F-16 "}
{"url": "https://www.dnes.bg/eu/2019/07/15/djambazki-v-es-se-syglasiavat-s-makron-a-toi-izgubi-vota.416454", "text": "Изборът на ръководните постове в ЕС се случва встрани от европейската публика, което е голям проблем. Евродепутатът от ВМРО Ангел Джамбазки заяви, че е скептичен към избирането на Урсула фон дер Лайен за председател на ЕК.\n\n\n\r\nСпоред него ЕНП е излъгала своите избиратели \"по този безпардонен и брутален начин\". \n\r\n\"Много критикуваме българските политици за безпринципност, но сега виждаме много по-голяма безпринципност, но с 500 млн. души население\", настоя Джамбазки пред Нова тв.\r\n\n                    \n                    \r\n                \r\n\"Виждаме лъжата, че водещите кандидати ще се кандидатират за нещо, след което се събраха т. нар. лидери и предадоха всички тези хора\n\r\nСпоред него лидерите на евросъюза се съгласяват с мнението на Еманюел Макрон, чиято партия загуби изборите във Франция. \n\r\n\"Защо госпожа Меркел предава водещия си кандидат Вебер и го замени за някаква сделка, в която няма политическа логика и чистоплътност. Тези хора се пазарят като на битака\", посочи евродепутатът. \r\n\r\nТой разкри още, че при срещите си с отделните групи в Европарламента Урсула фон дер Лайен е обещала „всичко на всички”.\n\r\nДжамбазки коментира и раздорите в малката коалиция в родния парламент. \n\r\n\"Ако някой иска да я напусне, има начини това да стане”, заяви евродепутатът.", "date": "2019.07.15", "title": "Джамбазки: В ЕС се съгласяват с Макрон, а той изгуби вота!"}
{"url": "https://www.dnes.bg/stranata/2019/07/15/katastrofa-v-posoka-hemus-dvama-dushi-sa-leko-raneni.416463", "text": "Двама души са леко ранени при катастрофа между два автомобила тази сутрин, съобщават от МВР. Инцидентът е станал около 9:30 часа тази сутрин при км 0 на Северната скоростна тангента в посока автомагистрала \"Хемус\". \r\nДвамата пострадали са откарани в болницата. \r\nНе се съобщава пострадалите да са употребили алкохол или наркотични вещества. Движението на мястото на произшествието е спокойно, не са се получили тапи. ", "date": "2019.07.15", "title": "Катастрофа в посока \"Хемус\", двама души са леко ранени"}
{"url": "https://www.dnes.bg/mish-mash/2019/07/15/angliiska-vissha-liga-no-za-djebchii-bylgarite-koito-kradat-na-ostrova.416461", "text": "Докато Нина Спенсър и приятелката й Той се разхождат из Западен Лондон, умела джебчийка успява да измъкне дизайнерското портмоне на една от жените от чантата й.\r\nДвете приятелки снимали приключенията си със селфи стик и благодарение на него успяват да запечатат на видео лицето на джебчийката. Тя умело бърка в чантата Louis Vuitton на Той, а когато туристката бърка в нея след като е пресякла на пешеходната пътека, установява, че вече е с 400 лири и няколко дебитни и кредитни карти назад. \n\r\nДжебчийката обаче не е сама. С нея има още две жени със слънчеви очила, които са нейни съучастнички. Крадлата подава портмонето на една от тях и след това се разделят и тръгват в различни посоки.\r\n                    \n                    \r\n                Нина и Той са от Тайланд. Нина живее в Лондон от няколко години със своя съпруг, а Той била на ваканция при нея. След кражбата двете веднага отиват в полицията, но не очакват да получат портмонето и парите си обратно. Казват, че просто искат властите да са наясно какво се случва по улиците и подобни случки да не се превръщат в ежедневие.\r\nНо в Лондон престъпността е скочила 80% през последните 3 години. Джебчийството вече е ежедневие. А според разследване на The Sun, най-голям тормоз върху разхождащите се по улиците на британската столица са българи и румънци. По-шокиращото е, че те печелят по 20 хил. лири на месец.\r\n\n\r\nСпоред детективите, джебчийките се състезават помежду си в нещо като Английската висша лига за крадли. За сега начело на класацията е жена с псевдоним Диана Експерс, но по петите я следват група от пет момичета, познати като \"Спайс Гърълс“. Само най-добрите получават място на ул. Оксфорд. Това е като финала на Висшата лига на \"Уембли“.\r\nКогато някой успее да ги разкрие, те често заминават за друга държава. Ала във Великобритания джебчиите живеят в имения с мраморни подове дори мраморни легла.\r\nПо-голямата част от  жените са от София, Пловдив и Варна, а останалите от Букурещ, Румъния. За първи път бандите се сформират през 2007 година. Започват работа около 10 сутринта, а на обяд хапват в близкия \"МакДоналдс“ и продължават.\r\nСпоред детективите те знаят \"всеки трик в книгата“ и са обучавани от деня, в който са родени. Носят скъпи чанти и слънчеви очила, за да се слеят с обстановката. Нарочват почни винаги хора, които изглеждат богати, най-вече азиатци и араби. Имат няколко начина, по които да ги оберат – или едната жена спира жертвата, преструвайки се, че се е изгубила, докато другата отмъква парите, или се блъскат в тях на претъпкани улици. По думите на детективите, работят с военна точност. Винаги знаят какво правят останалите. Успяват да забележат дори когато полицията ги следи и точно поради този факт, рядко биват арестувани.\r\n", "date": "2019.07.15", "title": "Английска висша лига, но за джебчии – българите, които крадат на Острова"}
{"url": "https://www.dnes.bg/business/2019/07/15/bitkoinyt-risk-ili-shans-za-goliama-pechalba.415883", "text": "\r\n                    \n                    \r\n                \n\r\n\n\r\nБългария е страна, в която има сериозно количество биткойни. Младите българи са хора със значителни познания и умения в IT сектора, дори имаме очаквания, че страната ни може да се превърне в едно малко “ново поколение” Монако. И то съвсем скоро.\n\r\n\n\r\nВ момента наблюдаваме включително фалшиви новини свързани с биткойн, целящи да го дискредитират като актив и инвестиционен инструмент. Потребителите трябва да проверяват информацията, която четат, минимум от три независими източника, за да я верифицират като вярна. Също така, в  публикуваме всичко най-важно, което се случва в тази област.\n\r\n\n\r\nОпределено човек, който няма елементарни познания, трябва да се обърне към специалист, който да го посъветва и насочи. В BoneX предлагаме такива услуги. Рисковете варират от това някой да бъде измамен и вместо биткойн да получи някаква картинка, до това някой умишлено да открадне личните ви данни и да източи наличността ви. Хубаво е да се използват максимални мерки за сигурност. \n\r\n\n\r\nРазбира се, това идва от факта, че неговата капитализация към момента е 205 милиарда долара. Неговото съществуване е от ключово значение за абсолютно всички останали криптоактиви. Ние сме оптимисти, едновременно и реалисти, смятаме, че тази година е напълно възможно да видим биткойн в най-високите му стойности, виждани някога. Според нас до 3 години цената му може да бъде над 100 000 долара за 1 биткойн.\n\r\n\n\r\nТова е доста труден въпрос. Бихме посъветвали потребителите по-скоро да четат много подробно и задълбочено в какво инвестират парите си. В BoneX имаме екипи, които работят 24 часа и винаги могат да отговорят на всеки, който има запитване в платформата ни. Всяка криптовалута има така наречената своя “бяла книга”. В нея е обяснено подробно какво точно изпълнява тази валута и каква е нейната цел. По това можем лично да преценим дали в нея има смисъл и сигурност.\n\r\n\n\r\nСъвсем очакван ход на Facebook. \"Либра\" вече има публикувана бяла книга, така че вече не е само намерение. Този койн може да се окаже неприятна изненада за всички банки по света. Представете си банка с няколко милиарда клиента и експресни разплащания по целия свят. Такава валута може да влияе на целия световен пазар, но вече сме наблюдавали това и с други стабилни койни. Виждаме, че Китай също има намерение да издаде своя виртуална валута в отговор на Либра, ако това се случи ще сме свидетели на следващата стъпка към изчезването на книжните пари.", "date": "2019.07.15", "title": "Биткойнът – риск или шанс за голяма печалба? "}
{"url": "https://www.dnes.bg/obshtestvo/2019/07/15/kak-ni-iztochvat-kartite-modata-s-ustroistva-na-bankomatite-otmina.416458", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБългария е сред лидерите в престъпленията с банкови карти и скиминг устройства. Според експертът по киберсигурност Любомир Тулев от няколко години са зачестили случаите. \n\r\n\"Източването на карта, която си стои в джоба ви, е възможно от няколко години. В метрото това е честа ситуация\", посочи той.\n\n\n\n\r\nТехнологията, с която се случва всичко, не е нова. Струва около 7 000 долара, но не можело да се говори с конкретика. Това стана ясно още от думите му. \n\r\n\"Често пъти такава източваща машина се дава под наем срещу комисиона. Целта е с нея да се направят повече трансакции\", подчерта експертът. \n                    \n                    \r\n                \r\nТой обясни, че модата с поставянето на устройства над клавиатурата на банкоматите вече отминава, тъй като банките са успели постепенно да направят нещата по-сигурни.\n\r\n\"Решението срещу източване на дебитни и други карти е да си купите карта, която действа като щит около вашата. Това струва около 10-15 лева. Антискимираща карта се поставя също в портфейла при останалите\", обясни Тулев пред . \n\r\nТой посъветва също да сме изключително внимателни с приложенията, които теглим в телефоните си. Особено онези, на които пише Update, както и да не се отварят всевъзможни апликации, за да не ставаме уязвими и лесна мишена за хакерите.", "date": "2019.07.15", "title": "Как ни източват картите? Модата с устройства на банкоматите отмина"}
{"url": "https://www.dnes.bg/stranata/2019/07/15/poredna-tragediia-na-pytia-myj-i-4-godishno-dete-zaginaha.416466", "text": "45-годишен мъж и 4-годишно дете са загинали, след като лек автомобил се е блъснал в крайпътно дърво в района на село Толебен, съобщават от ОДМВР-ПЛевен, цитирани от Агенция Фокус. \r\nСигнал за инцидента е получен около 19.15 ч. на 14 юли. Произшествието е станало на първокласния път от Плевен към Русе в района на село Тотлебен и разклона за Славяново и Пордим. \r\nСлед като полицията е пристигнала на място е установила, че загиналият водач на автомобила е изгубил контрола над колата на прав участък. Машината е излязла извън пътното платно в ляво по посока на движението, като се удря в крайпътно дърво . \r\nШофьорът и малкото момче са загинали на място. \r\nЗа извеждане на телата от огънатите ламарини съдействие е оказал екип на РСПБЗН - Плевен. Уведомен е прокурор. Образувано е досъдебно производство.", "date": "2019.07.15", "title": "Поредна трагедия на пътя: Мъж и 4-годишно дете загинаха"}
{"url": "https://www.dnes.bg/stranata/2019/07/15/dobrovolci-izchistiha-r-bedechka-v-stara-zagora.416465", "text": "с и извлякоха от коритото на старозагорската река . Реката ще бъде почиствана редовно през лятото, съобщават от сдружението \"Запазете Бедечка\". \n\r\n\n\r\nРеката и паркът около нея, известен като \"\" и \"Бедечка\", са сравнително чисти, след като вече две години се наемаха с им. Няколко фирми, спортни клубове и граждански организации също почистват доброволно, похвалиха се заралии. , проблемни са частните терени и спорната реституция. и все пак са предвидени парцели за замени на собствениците, след като бе решено паркът да се запази.\n                    \n                    \r\n                \r\nИнициативата за почистването на парка и реката е на гражданската група \"Запазете Бедечка\", със съдействието на Община Стара Загора. Включиха се привърженици на \"Берое\", Спортния клуб по риболов \"Стара Загора\" и доброволци от студио \"Феникс\".    ", "date": "2019.07.15", "title": "Доброволци изчистиха р. Бедечка в Стара Загора  "}
{"url": "https://www.dnes.bg/politika/2019/07/15/sled-promianata-na-subsidiite-shte-finansira-li-dogan-dps.416457", "text": "Право на почетния председател на ДПС Ахмед Доган е да финансира партията. Не зная дали ще се възползва от това право, аз мисля, че ще се възползва. Това обяви пред bTV зам.-председателят на Движението за права и свободи и кмет на Кърджали Хасан Азис. \n\r\nДумите му са по повод промяната в правилника за финансирането на партиите, с която, според експерти, се отваря вратата за зависимости на партийните централи от едрия бизнес. \n\r\nНа въпрос има ли ДПС все още обръчи от фирми, както обяви преди години самият Доган, Азис коментира, че \"има желаещи да финансират ДПС и неговата политика\". \n\n\n\n\n\r\nСпоред кмета на Кърджали, позицията на Движението относно партийните субсидии е била категорична и ясна. \n                    \n                    \r\n                \r\n\"Партиите трябва да се финансират от държавата. Моето лично мнение по този въпрос е, че политическите партии пренасочиха финансирането си извън държавата, защото нямат партийно строителство и не се занимават всеки ден с тази дейност\", изтъкна той. \n\r\nПо отношение на друга гореща тема по изборното законодателство - тази за машинното гласуване и неговата отмяна за парламентарни и местни избори, Хасан Азис изтъкна, че ДСП има най-голям процент гласували с машини на последните избори - в Сърница и една секция в Кърджали и уточни, че това е в резултат на добра партийна работа. \n\r\n\"Някой може ли да определи цената на демокрацията - говорим за това вотът на гражданите да бъде гарантиран\", пък каза той по повод аргументите на ГЕРБ, че премахването на машинното гласуване се налага, защото то е прекалено скъпо. \n\r\nХасан Азис обяви, че би се кандидатирал отново за кмет на Кърджали, но ще се съобрази с решението на централното ръководство на партията.", "date": "2019.07.15", "title": "След промяната на субсидиите: Ще финансира ли Доган ДПС? "}
{"url": "https://www.dnes.bg/sport/2019/07/15/grigor-dimitrov-izletia-ot-top-50.416470", "text": "Най-добрият български тенисист Григор Димитров загуби три позиции в световната ранглиста на АТП, обновена след края на турнира \"Уимбълдън\".\r\n28-годишният Димитров, който отпадна в първия кръг след неочакван обрат с 6:2, 6:3, 6:7 (4), 3:6, 1:6 срещу дебютанта Корентен Муте, запази актива си от 952 точки, но вече заема на 52-ото място в класацията на АТП.\r\nПромени в челната тройка няма. Лидер остава шампионът от \"Уимбълдън\" Новак Джокович (Сърбия) с 12415 точки, следван от Рафаел Надал (Испания) със 7945. Швейцарецът и финалист на турнира Роджър Федерер е трети със 7460 точки.", "date": "2019.07.15", "title": "Григор Димитров излетя от топ 50"}
{"url": "https://www.dnes.bg/balkani/2019/07/15/gyrciia-shte-namaliava-danyka-vyrhu-imotite-za-3-godini-do-40.416472", "text": "На плановете на новото гръцко правителство за намаляване на данъка върху недвижимата собственост е посветен водещият материал в \"Та неа\". Вестникът съобщава, че намаляването ще стане на три фази, като ще започне още през този август с окончателните годишни вноски, когато ще бъде приложено намаляване на данъка с 10 процента за имотите на стойност до 200 хиляди евро. През 2020 г. данъкът ще бъде намален с още 20 процента за всички имоти, а през 2021 г. - пак с 10 процента, отново за всички.\n\r\n\"Та неа\" съобщава още, че данъчните служби са установили 20 хиляди имота в Гърция, включени в сайта за онлайн резервации на квартири Airbnb, които не са декларирани.\n\r\n\"Филелефтерос\" също съобщава за правителствените планове за облекчаване на данъчната тежест. Изданието пише, че проектът на кабинета в данъчната сфера ще бъде внесен в парламента до края на август и ще даде глътка въздух на всички, предимно на средната класа и слоевете с ниски доходи.\n                    \n                    \r\n                \r\nИкономическият ежедневник \"Нафтемборики\" също коментира плана на правителството на Кириакос Мицотакис за облекчаване на данъчното облагане, насърчаване на инвестициите и укрепване на ликвидността в реалната икономика, но съобщава още, че за да избегне възраженията на международните институции към потенциалното намаляване на държавните приходи, кабинетът ще приложи успоредно един втори план за бюджетни икономии, които не включват фискални мерки. Проектът е бил готов от месеци и се смята, че може да доведе до икономии от порядъка на 950 милиона евро годишно.\n\r\nИзданието пише подробно и за проекта на кабинета за данъчни облекчения, който е бил обсъден в събота от премиера Кириакос Мицотакис с министъра на финансите Христос Стайкурас и членове на неговия екип. Според вестника през 2019 г. ще бъде оптимизирана системата за разсрочено плащане на задължения към държавата с по-благоприятни условия за малките длъжници. След 2020 г. ще бъде приета нова схема за прогресивното подоходно облагане на физическите лица, ще бъде намален от 22 на 9 процента данъкът за доходите до 10 хиляди евро, ще бъде запазен необлагаемият минимум от 8600 - 8700 евро, ще бъде намалена най-високата данъчна ставка от 45 на 42 процента. Ще бъде въведен и допълнителен необлагаем доход от 1000 евро за всяко дете в семейството.\n\r\nДанъкът за юридическите лица ще бъде постепенно намален - през 2020 г. от 28 на 24 процента, а през 2021 г. - от 24 на 20 процента. Данъкът върху дивидентите ще бъде намален от 10 на 5 процента.\n\r\nДДС също ще бъде намален постепенно от 2020 до 2023 г. Ставката от 24 процента ще стане 22 процента, а ставката за продуктите, които сега се облагат с 13 процента, ще стане 11 процента.\n\r\nЩо се отнася до необходимите бюджетни икономии, те ще дойдат по няколко линии - от оптимизиране на разходите се очакват 200 млн. евро годишно, от намаляване на субсидии за държавни компании може да се спестят до 400 млн. евро. Сред останалите мерки са ограничения на назначенията на държавни служители, като сегашното правителство стои зад принципа \"едно назначение на петима напуснали\", докато предишното предвиждаше изравняване на назначенията и напусканията. Правителственият проект предвижда икономии още чрез дигитализация на държавното управление и слагане на таван за бюджетните разходи.\n\r\n\"Ефимерида тон синдактон\" пише за масово напускане на крайнодясната партия \"Златна зора\", която не успя да влезе в парламента, от нейни бивши депутати. В този процес вестникът вижда \"разпадане на престъпната нацистка организация\".", "date": "2019.07.15", "title": "Гърция ще намалява данъка върху имотите - за 3 години до 40%"}
{"url": "https://www.dnes.bg/akoshtete-vqrvaite/2019/07/15/zodiite-chiito-syveti-nikoga-ne-triabva-da-sledvate.416486", "text": "Тези зодиакални знаци имат добри намерения, но просто понякога не си личи. Опитват да помогнат на другите, казват мнението си, коментират дадена ситуация, но в крайна сметка - дават лош съвет и нещата се оплескват още повече. Ето и кои зодии не са добри в даването на съвети.\r\n\r\n \r\nТе са невероятно мили, крехки, добродушни, състрадателни хора. Но просто не могат да дадат полезен съвет, колкото и да им се иска да помогнат. И причината е, че са прекалено емоционални и чувствителни. На моменти приемат нещата прекалено навътре. И често, когато се опитват да ви посъветват за ваш проблем, го сравняват със свой собствен, дори той да няма много общо с вашия. Смятат, че всеки мисли като тях и реагира като тях, но не всеки е толкова раним и емоционален. Имат богато въображение и често съветът им дори не е логичен и не отговаря на реалността.\r\n \r\n\r\n \r\nОвните просто много бързат. Не са достатъчно търпеливи, за да седнат, да изслушат проблема ви внимателно, да помислят върху него, да разсъждават трезво. Просто реагират на момента и са импулсивни, казват това, което им дойде наум, без да са чули цялата ви история. А и търсят бързо решение на проблемите, което невинаги е вариант. Овните искат веднага да видят някакъв резултат и подобрение, но дори не са обмислили други опции и ви прекъсват преди да сте довършили мисълта си. Затова не са добри съветници и често съжаляват за свои избори.\r\n \r\n", "date": "2019.07.15", "title": "Зодиите, чиито съвети никога не трябва да следвате"}
{"url": "https://www.dnes.bg/temida/2019/07/15/recidivist-s-40-prisydi-obra-vyzrastna-jena-shte-leji-oshte-8-g.416484", "text": "Осем години затвор даде Окръжният съд в Кюстендил на 52-годишния Валентин Т. за грабеж в условията на опасен рецидив, съобщава . Присъдата е поставена от състав под председателството на съдия Пенка Братанова. \n\r\nОказва се, че подсъдимият е многократно осъждан - 40 пъти за кражби, като последната му присъда е от март тази година от Районния съд в Кюстендил - за притежание на хероин.\n\r\nПред магистратите Валентин е признал всички факти в обвинителния акт и делото е гледано по реда на съкратеното съдебно следствие. \n\r\nСъдът наложил наказание - лишаване от свобода за 12 години, което обаче е редуцирано с 1/3 - на 8 години. \n\r\nОсъденият е нападнал възрастна жена в двора на къщата й, като упражнил сила, за да отнеме чанта, в която жертвата носела 3350 лв., завързани в чорап. Валентин първоначално помогнал на жената да напълни бутилки с минерална вода и да ги закара с количка до дома й, а след това е извършил престъплението. \n\r\nИнцидентът е от 11 март 2019 година, на ул. \"Цар Симеон\" в Кюстендил. \n\r\nПрисъдата не е окончателна и може да се протестира и обжалва.", "date": "2019.07.15", "title": "Рецидивист с 40 присъди обра възрастна жена, ще лежи още 8 г."}
{"url": "https://www.dnes.bg/sport/2019/07/15/v-bylgariia-niama-uredeni-machove-viarva-venci-stefanov.416497", "text": "Президентът на Славия Венцеслав Стефанов заяви категорично, че според него в България в момента няма уредени мачове. Колоритният президент на „белите“ коментира и срещата при премиера Бойко Борисов миналата седмица, в която участваха президентът на БФС Борислав Михайлов, както и собствениците на трите водещи в момента отбори- Георги Домусчиев (Лудогорец), Васил Божков (Левски) и Гриша Ганчев (ЦСКА-София).\n\r\n\"И Гриша Ганчев, и Васил Божков, и Домусчиев ще имат много сериозни амбиции за шампионската титла. Аз съм сигурен, че им е казал: \"наблюдавам ви под лупа, внимавайте. Най-лесното да сложи 2-3 съдии и да ги следи. Явно е, че хората търсят варианти да го решават този проблем. Проблемът със съдиите е в самите нас“, отсече Стефанов.\n                    \n                    \r\n                \r\n„Силово не може да се реши проблемът със съдиите. Едно време можеше. Имаше един човек, който го решаваше. Но сега е 2019-а година. Но за да присъстват на тая среща главния прокурор, министъра на вътрешните работи, не е току така“, смята още Венцеслав Стефанов.\n\r\n\"Ние започваме да виждам във всяко нещо измама. Не се радваме на това, че има мачове, в които волята надделява. Хората си мислят за уговорки, купуване, продажби... Кой ще ти чака последна минута, Калоян да вкара, за да стане обръщалка и то с помощта на гредата. Твърде много се пише за това, а аз смятам, че в българското първенство в момента няма уредени мачове\", посочи още Стефанов в коментар на вчерашната победа на неговия отбор Славия с 3:2 срещу Витоша Бистрица, дошла след като „белите“ губеха в резултата.\n\r\nСпоред него няма връзка между посещаемостта на стадионите и телевизионното излъчване. И даде пример с Европа, където стадионите са пълни, а мачовете се дават по телевизиите.\n\r\n\"Така че ние сами се бием. Отиваш на стадиона и веднага те почват: майка ти, баща ти, децата ти, близките ти, трошат, бутилки...пред и зад стадиона. А и в момента е лято. Хората са на почивка. С ласо ли да ги върна от Слънчев бряг на стадиона? Такава е ситуацията, ако не си я оправим ситуацията сами, отиваш на стадиона и те посрещат разни хуни и почват да крещят и да врещят\"“, отсече Стефанов.\r\n", "date": "2019.07.15", "title": "В България няма уредени мачове, вярва Венци Стефанов"}
{"url": "https://www.dnes.bg/notifikacii/2019/07/15/jena-ostavi-vsichkite-si-pari-pred-vratata-za-alo-apashi.416499", "text": "Полицията в Свищов разследва телефонна измама, при която 69-годишна жена е била измамена с 4 000 лева, съобщават от МВР.\r\nВ събота следобед потърпевшата потърсила съдействие от полицията в крайдунавския град. \r\nОт разказа й станало ясно, че извършителите са действали по добре познатия сюжет \"съдействие на полицията за задържане на телефонни измамници\" и я убедили да остави всичките си налични пари на входната врата на жилището си, след което да се прибере в дома си и да не се показва. Така жената се простила с 4 000 лв. \r\nПо случая е започнато досъдебно производство. \r\nОт ОДМВР – Велико Търново отново напомнят, че полицията по никакъв повод не изисква от гражданите парични средства, при всеки съмнителен повод хората могат веднага да сигнализират в най-близкото поделение на МВР.", "date": "2019.07.15", "title": "Жена остави всичките си пари пред вратата за... ало апаши"}
{"url": "https://www.dnes.bg/zvezdi/2019/07/15/neli-petkova-otmaria-v-sysedna-gyrciia.416485", "text": "Певицата Нели Петкова прекарва лятната си ваканция на море в Гърция, като самата тя сподели няколко кадъра в Instagram. \r\nБившата беквокалистка на \"Ку-Ку бенд\" е там със сина си, Даниел, който се роди през август 2017 г. \"Щастлива майка\", написала е звездата на един от фотосите. Изпълнителката държи личния си живот в тайна и рядко споделя снимки на детето си.\r\n \r\nНели издаде и че съвсем скоро ще излезе новата ѝ песен.\r\n \r\n\"Толкова съм развълнувана да обявя, че най-новия ми сингъл \"SOBER\" ще излезе на 30 юли\", написа на една от морските снимки тя.\r\n \r\nПевицата постоянно има участия в страната и редовно пее по празници на различни градове, вижда се от социалните мрежи.\r\n \r\n", "date": "2019.07.15", "title": "Нели Петкова отмаря в съседна Гърция"}
{"url": "https://www.dnes.bg/stranata/2019/07/15/izvozvat-opasen-himikal-ot-teritoriiata-na-zavod-himko.416503", "text": "Край се провежда уникална за на опасен от територията на бившия торов  \"\". Близо и създават от  или на , съобщава БТА. \n\r\nИзпълнението на планираните дейности по изпразване на потенциално опасните контейнери със серовъглерод и извозването на химическия продукт извън града и страната започна в понеделник и се .\n\r\nПериметърът на зпри извършването планираните дейности е , каза кметът на Враца Калин Каменов. Той е в границите на оградената територия на бившия торов завод. \r\n                    \n                    \r\n                В тази зона е забранена употребата на всички електронни устройства. В нея работи малък екип на фирмата, натоварена с работата по претоварване на серовъглерода в автоцистерните, както и . На мястото се намират и противопожарен автомобил и специализиран автомобил за химическа защита.\n\r\nРаботата на предприятията в съседство с площадката на бившия завод \"Химко\" не е прекъсвана и няма основание да бъде спирана, каза кметът Калин Каменов. .", "date": "2019.07.15", "title": "Извозват опасен химикал от територията на завод \"Химко\" "}
{"url": "https://www.dnes.bg/stranata/2019/07/15/ahtopol-ne-e-demode-zavedenie-cyfna-nasred-plajnata-ivica.416500", "text": "На брега на централния плаж в , на а, вече ново двуетажно . За изграждането му сигнализира слушател на БНР. \n\n\r\n\n\r\n\"на морето, върху самия плаж. Строи се заведение, което е с не по-малко от 200 квадратни метра и върху самия пясък, непосредствено до брега на морето, върху бетонни колони\", разказа той пред Националното радио. \n                    \n                    \r\n                \r\n\"До мястото на друго заведение, което стоеше миналата година и беше в ската. Сега това заведение вече го няма и под него, върху плажа се строи новото заведение. В момента се строи втори етаж, полагат битумна настилка\", уточни слушателят, според когото от дни ясно се долавят , вероятно от рязане на дъски за подова настилка. а заради това, че водата е плитка. Сега по думите му достъпът ще бъде затруднен заради самото заведение. Мъжът е възмутен \"от нахалството, с което се превземат територии от плажа\".\n\r\n\"За мен не е редно да има заведение на плажа, точно на плажната ивица, \", казва друг мъж, плажуващ близо до новото заведение. \n\r\n\"Не, разбира се, как ще е нормално. По-рано тук никога не е имало такива заведения, още повече и тези чадъри, които наслагаха, а пък морето е пълно с камъни, никой не ги е почистил. Чадърите са по 5 лева, не са малко, няма тоалетна. Аз дойдох на втори и работиха допреди един ден, до 10 юли. \", споделя жена, също плажуваща в близост.\n\r\nПо думите й, \". \n\r\n, представена от стопанина на плажната ивица. За изграждането му съгласие е дал и главният архитект на Царево. Три пъти от началото на сезона проверка на строителните дейности са извършили и инспекторите на Регионалната дирекция за национален строителен контрол в Бургас. Според експертите строителството е напълно законно.\n\r\n, заявява и управителят на плажа Галин Вълчев за предаването \"Преди всички\". \"Не, не са бетонни колони. Това са бетонни блокчета, които се слагат на пясъка, за да може да стъпи самият обект.\"\n\r\n\"Естествено, че имаме право. Имаме одобрена схема от Министерството на туризма, от \", допълни Галин Вълчев., след като плажната ивица е залята от водата, разказва и наемателят на заведението Васил Каритков. Очаква се за следващия сезон да бъде изградена и , за която вече има готов проект, съобщи още той. \n\r\n\"и абсолютно на място и няма абсолютно никакъв проблем да бъде премахнато впоследствие. След като се премахне въпросният обект, тук ще си остане абсолютно същият плаж, какъвто сме го заварили\", коментира управителят пред \"Хоризонт\".", "date": "2019.07.15", "title": "Ахтопол не е демоде – заведение \"цъфна\" насред плажната ивица"}
{"url": "https://www.dnes.bg/temida/2019/07/15/koi-shte-sedne-v-stola-na-sotir-cacarov.416507", "text": "\nВисшият съдебен съвет откри процедурата по избор на нов главен прокурор. В следващите 4 заседания на пленума ще бъдат издигани кандидатури, а на 24 октомври трябва да бъде гласуването. Мандатът на Цацаров изтича в началото на януари.\n\r\nНа заседанието не присъстваха само двама членове на съвета - Вероника Имова и Атанаска Дишева, съобщи БТА.\n\r\nЗаседанието беше предшествано от протест на десетина души, които настояваха за прозрачен избор на главен прокурор, както и на поста да бъде избран следователят Бойко Атанасов.\n\r\nСлед заседанието представляващият ВСС Боян Магдалинчев обяви, че колкото по-рано започне процедурата за избор на нов главен прокурор, толкова повече време ще има за въпроси към кандидатите.\n                    \n                    \r\n                \r\nТой припомни, че кандидатурите ще бъдат издигани до 29 юли. \n\r\nИзбор заради самият избор няма да има. Гласуването ще е на база качества на кандидатите, посочи Магдалинчев и заяви, че не вижда проблем за поста да бъде избрана жена. \n\r\nПрокурорската колегия няма да издига повече от трима кандидати, каза Даниела Машева-член на съвета.\r\n ", "date": "2019.07.15", "title": "Кой ще седне в стола на Сотир Цацаров?"}
{"url": "https://www.dnes.bg/stranata/2019/07/15/momiche-i-momche-zaginaha-pri-tejka-katastrofa-krai-plodovitovo.416505", "text": "19-годишно момче и 18-годишно момиче са загинали в катастрофа в района на сeло Плодовитово, съобщиха от полицията в Стара Загора. \n\r\nИнцидентът е станал на 14 юли около 19.00 ч., по път III-667, в района на с. Плодовитово. \n\r\n25-годишен мъж от Чирпан карал \"Ауди\" с несъобразена скорост и изгубил управлението над автомобила. Колата излязла от пътя, ударила се в дърво и се преобърнала.\n\r\nВследствие на удара на място е загинало 18-годишно момиче от Първомай, което е пътувало в автомобила. Мъж на 19 г. от Чирпан, също пътник в автомобила, е откаран в ЦСМП – Стара Загора в кома, с опасност за живота, но по-късно е починал.\n\r\nДруги двама пътници са получили наранявания. 16-годишно момиче от гр. Първомай е с множество фрактури по тялото. Настанено е за лечение в УМБАЛ - Стара Загора, без опасност за живота. 19-годишен пък е получил сътресение на мозъка. Настанен е за наблюдение в УМБАЛ – Стара Загора, без опасност за живота.\n                    \n                    \r\n                \r\nВодачът на автомобила е получил множество натъртвания по тялото. Настанен е за наблюдение в УМБАЛ – Стара Загора, без опасност за живота. \n\r\nТой е тестван за употреба на алкохол и наркотични вещества, като пробите са отрицателни.", "date": "2019.07.15", "title": "Момиче и момче загинаха при тежка катастрофа край Плодовитово"}
{"url": "https://www.dnes.bg/sofia/2019/07/15/kmetska-rabota-fandykova-napravila-poveche-ot-borisov-za-sofiia.416502", "text": ", 35.7% смятат, че се е променила \"по-скоро към по-добро\". Според 30.2 на сто няма съществена промяна, а хората, които са на мнение, че столицата се е променила към по-лошо или по-скоро към по лошо, са около 8 процента.\r\nДанните са от проучване на Центъра за анализи и маркетинг, проведено сред 1014 пълнолетни софиянци между 24 юни и 3 юли.\n\r\nАнкетираните смятат, че столичният кмет Йорданка Фандъкова се справя най-добре по отношение на развитието на метрото - 42.3%, поддържането на парковете и зелените площи - 25.4%, състоянието на градския транспорт - 23.1%, развитието на културния живот - 20.1%.\r\n                    \n                    \r\n                Според данните  - 32.6 на сто очакват подобряване на положението си през  следващите месеци, срещу 20 на сто миналата година, предаде БТА.\n\r\n като кмет на София през последните 29 години според 45.3 на сто от анкетираните.\r\nСпоред 13.3 на сто Бойко Борисов е бил кметът, направил най-много за развитието на столицата, според 11.3 на сто - Стефан Софиянски, според 5.1 процента - Александър Янчулев, а според 3.4 на сто - Александър Каракачанов.\n\r\n, които трябва да намерят решение в София през следващите години,  - според 22.2%, нови улици в кварталите и ремонт на старите - 15.9%, по-редовен градски транспорт - 15.1%, мръсния въздух - 12.1%.\r\n- 15.5 на сто го оценяват положително, а 29.2 на сто - по-скоро положително, оценката на 31.2 на сто е отрицателна, а на 15.1 на сто - по-скоро отрицателна.\r\nспоред проучването и са единствените с положителен рейтинг, тоест одобрението за тяхната работа е по-голямо от неодобрението.\r\nМанолова има 49.5 на сто доверие срещу 38.6 недоверие, Фандъкова - 48.1 на сто доверие срещу 41.2 недоверие, а Румен Радев - 45.8 на сто доверие срещу 43.3 на сто недоверие.\n\r\n ", "date": "2019.07.15", "title": "Кметска работа: Фандъкова направила повече от Борисов за София"}
{"url": "https://www.dnes.bg/notifikacii/2019/07/15/szo-predupredi-gotovite-bebeshki-hrani-sydyrjat-mnogo-zahar.416501", "text": "Готовите бебешки храни често съдържат прекалено много захар, а информацията на етикетите им е объркваща, съобщава АФП, позовавайки се на информация на Световната здравна организация (СЗО).\n\r\nПоради тази причина от СЗО предлагат да бъдат обновени критериите, за да бъде подобрено качеството на храната за най-малките.\n\r\n\"В около половината изследвани продукти повече от 30 процента от калориите са от захари, а около една трета от продуктите съдържат добавена захар или нейни заместители\", отбелязва европейският клон на СЗО, след като са изследвани почти 8000 продукта от над 500 магазина. \n\r\nВисокото съдържание на захар може да засили риска от наднормено тегло и кариеси при децата. А свикването със сладкото от ранна възраст може да създаде нежелано предпочитание към такава храна за цял живот, предупреждават от СЗО.\r\n                \r\n                \r\nКонсумирането на сладки напитки, включително плодови сокове, може да предразположи към пренебрегване на храните, които са с повече полезни съставки, смятат още експертите, цитирани от БТА.\n\r\nСЗО установи, че като бебешки храни се продават и продукти, които се смятат за неподходящи за най-малките. На етикетите на 28 процента до 60 процента от храните пише, че са подходящи за деца до шест месеца, при условие че СЗО препоръчва за тях само кърма.\n\r\nПоради тази причина Световната здравна организация иска да бъде сложен край на рекламата на заместители на кърмата и препоръчва на децата на възраст от шест месеца до две години да се дава само домашно приготвена храна. Добавената захар или нейните заместители би трябвало да бъдат забранени в бебешките храни.\n\r\nНа етикетите на сладките напитки, особено на плодовите сокове и кондензираното мляко, както и на сладкарските продукти, трябва да бъде посочено, че не са подходящи за деца до 3-годишна възраст, искат още от СЗО.", "date": "2019.07.15", "title": "СЗО предупреди: Готовите бебешки храни съдържат много захар"}
