{"url": "https://www.dnes.bg/zvezdi/2018/12/24/koi-zvezdi-otkriha-liubovta-prez-2018-a.396955", "text": "С всяка нова година идва нова партида от влюбени двойки-знаменитости. Миналата година няколко от тези романтични двойки дори сключиха изненадващи бракове (като Ник Джонас и Приянка Чопра, Джъстин Бийбър и Хейли Болдуин).\r\nСред другите нови романи между знаменитости са Крис Прат и дъщерята на Арнолд Шварценегер – Катрин. Преди дни той направи сърдечно послание за рождения ден на приятелката си в Instagram.\r\n \r\nПрат заяви любовта си към Катрин с думите: \"Честит рожден ден, началник! Усмивката ти озарява стаята! Развълнуван съм, че Бог те постави в живота ми\".\r\n \r\nКрис беше женен за актрисата Анна Фарис, с която се раздели през август 2017 г. Той се появи за първи път публично с мис Шварценегер през юни, но очевидно отношенията им са започнали няколко месеца по-рано.\r\n \r\nСпоред жълтите медии двамата са пред годеж.\r\n \r\n", "date": "2018.12.24", "title": "Кои звезди откриха любовта през 2018-а?"}
{"url": "https://www.dnes.bg/za-da-se-razbirame/2018/12/24/syvetite-na-bogatite-kak-da-pestite-prez-2019-godina.396954", "text": "Доли Партън замразява остатъците от храната си. Сара Джесика Паркър облича децата си с дрехи от приятелки, а Уорън Бъфет – един от най-богатите мъже на планетата – плаща в заведения за бързо хранене с купони. \r\nТова не са просто някакви странности от страна на звездите, а навици, които им помагат да останат богати.\r\n \r\nЕто и какви уроци по пестене можете да научите от тях.\r\n \r\n\r\n \r\nУорън Бъфет живее в един и същи дом от 50-те години на миналия век. За него той платил около 30 000 долара и макар в момента да може да си купи остров с имение в него, няма никакво намерение да се мести.\r\n \r\n\r\n \r\nАмериканският бизнесмен и инвеститор Марк Кюбан неотдавна посъветва пред камерата на Vanity Fair зрителите да пазаруват мащабно. Той обясни, че ако човек има възможности, по-добре да купи паста за зъби в голям размер еднократно, която да му стигне за години, вместо да си взима тубичка всяка седмица.\r\n \r\n\r\n \r\nНе очаквайте да видите Марк Зукърбърг във Ферари. \r\n \r\n", "date": "2018.12.24", "title": "Съветите на богатите: Как да пестите през 2019 година?"}
{"url": "https://www.dnes.bg/politika/2018/12/24/borisov-sauditska-arabiia-e-perspektiven-partnior.397486", "text": "Министър-председателят Бойко Борисов се срещна в Министерския съвет с принц Турки Бин Мохамед Бин Фахад Бин Абдулазис Ал Сауд, съветник в Кралския двор на Саудитска Арабия, и водена от него делегация, съобщиха от правителствената пресслужба.\r\nБългарският премиер и саудитският принц обсъдиха двустранното сътрудничество в областта на инфраструктурата, енергетиката, индустрията и хранително-вкусовата промишленост. Провелите се днес разговори са част от установения диалог след официалното посещение на премиера Бойко Борисов в Кралство Саудитска Арабия в края на ноември 2017 г., когато за първи път в историята на двустранните отношения се осъществи визита на толкова високо равнище.\r\n                    \n                    \n                В изпълнение на постигнатите тогава договорености в Рияд е и настоящото посещение на принц Турки Бин Мохамед Бин Фахад Бин Абдулазис Ал Сауд. Целта на срещата в Министерския съвет бе обсъждането на конкретни действия за засилването на сътрудничеството между двете страни.\r\nСаудитска Арабия е перспективен външноикономически партньор на България, посочил премиерът Бойко Борисов при разговора си с принц Турки Бин Мохамед Бин Фахад Бин Абдулазис Ал Сауд.\r\nОт своя страна саудитският принц е изразил сърдечна благодарност за гостоприемството и е приветствал сътрудничеството на най-високо ниво между двете страни.\r\nДнешното посещение е потвърждение на това. Ще работим за успешно реализиране на всички идеи в областта на икономиката, търговията и политиката, добавил принц Турки Бин Мохамед Бин Фахад Бин Абдулазис Ал Сауд.\r\nВ ръководената от него делегация бяха още съветникът към Генералния секретариат на Министерския съвет Ахмед Агил Алхатиб, заместник- ръководителят на Саудитския фонд за развитие Халид Сулайман Алхудайри, и др.\r\nВ рамките на разговорите със саудитската делегация е било договорено посещение на министъра на икономиката Емил Караниколов в Саудитска Арабия, където с неговия колега да започнат работа по конкретни проекти. \r\n ", "date": "2018.12.24", "title": "Борисов: Саудитска Арабия е перспективен партньор"}
{"url": "https://www.dnes.bg/akoshtete-vqrvaite/2018/12/24/koi-greshki-v-pricheskata-ni-praviat-po-stari.396917", "text": "Прическата представлява огромна част от общата визия. Тя има силата да ви подмлади, но и при грешен избор на оформление на косата може да ви направи тъкмо обратната услуга. Някои грешки, които неволно или необмислено допускате в прическата си, могат да ви направят да изглеждате с няколко години по-възрастни.\r\n\r\n\r\nМного жени предпочитат дългата коса пред късата и оформена прическа. Една от най-грубите грешки при дългите коси е оставянето им да растат безконтролно твърде дълго. Това крие риск от обезформяне, накъсване, цъфтеж. Освен това прекалено дългата коса е демоде и автоматично добавя години към възрастта ви, особено ако е права и изцяло равна без актуални раздвижени елементи.\r\n                    \n                    \n                \r\nКрайностите тук са непрепоръчителни. Както прекалено тъмните тонове, така и твърде светлите, доближаващи се до белите коси, правят цвета на кожата блед, а външният вид изпит и болнав. Когато боядисвате косата си се старайте да избирате цвят, който да придава топлота и живина на кожата. По този начин тя изглежда по-млада и сияйна. \r\n", "date": "2018.12.24", "title": "Кои грешки в прическата ни правят по-стари?"}
{"url": "https://www.dnes.bg/obshtestvo/2018/12/24/patriarh-neofit-blagodarim-na-bog-za-mladeneca.397490", "text": "\"В навечерието на Христовото Рождество отново сме заедно в Божия свят храм, за да отслужим и да съпреживеем заедно това истинско тържество на нашата божествена спасителна вяра.\" С тези думи българският патриарх и Софийски митрополит Неофит  започна богослужението по случай Рождество Христово в патриаршеската  катедрала \"Св. Александър Невски\".\r\n\"В тази единствена по своето величие и тайнственост нощ, когато светът и цялото творение са затаили дъх в очакване на раждането на своя Господ и Спасител и ние се присъединяваме към ангелския хор, и запяваме радостно химна на Рождеството: \"Слава във висините Богу, и на земята мир, между човеците благоволение!“ \n                    \n                    \n                \r\nОт дълбините на сърцата си благодарим на Всемилостивия и човеколюбив Небесен Отец – за безграничната Му любов и грижа за нас, и с ликуване приветстваме раждащия се от утробата на Мариам Богомладенец, обгръщайки го с нежна любов и умиление. Поверяваме себе си на Него – идващия сред нас Господ, Учител и Спасител, в Когото е нашето единствено истинско упование и вечно спасение. Защото чрез Него ние „живеем, и се движим, и съществуваме“, като знаем със сърцата, че „… под небето няма друго име, на човеци дадено, чрез което трябва да се спасим“.\n\r\nВ тихата и свята нощ на Христовото Рождество пред нашия духовен взор за пореден път оживява и малкият и смирен Витлеем със своите пастири и крайградската пещера, превърнала се, по Божия промисъл, в пръв земен дом на Онзи, чрез Когото са сътворени светът и всичко съществуващо. Който беше проводен в нашия скръбен свят заради нас и нашето спасение, за да ни помири с небесата, да ни освободи от робството на греха и тлението, да ни дарува пълнотата на живота и да разтвори повторно пред нас затворените някога порти на Небесното царство.\n\r\nКак обаче да посрещнем и да приветстваме днес нашия божествен Спасител? Какви дарове да принесем на Този, Който Сам държи с ръката Си нас и цялото творение и чрез Когото в началото на творението са били утвърдени небесата?\n\r\nВ Своето учение и със Своя живот сред нас Господ Иисус Христос ясно ни е показал какво иска и какво очаква от нас верните на Неговия Нов Завет. Това, което Той желае е да възлюбим Бога и ближния като себе си\", припомни патриарх Неофит.\n\r\nВ края на празничното си слово той благослови празничната трапеза, около която сме се събрали заедно, за да посрещнем идващия сред нас Господ и честити Рождество Христово на българския народ.\r\nУтре патриархът ще оглави тържествената Света литургия от 9:30 часа в храм \"Св. Александър Невски\".", "date": "2018.12.24", "title": "Патриарх Неофит: Благодарим на Бог за Младенеца!"}
{"url": "https://www.dnes.bg/snimka-na-denia/2018/12/24/na-rojdestvo-oblachno-vetrovito-s-prevaliavaniia.397484", "text": "През нощта срещу Рождество и до сутринта ще бъде облачно, ветровито и с превалявания, предимно от дъжд. Ще духа силен и поривист вятър от запад-северозапад и с него застудяването ще продължи; на места в Предбалкана и високите котловинни полета дъждът ще премине в сняг.\r\nПрез деня ще остане ветровито, но привечер вятърът ще отслабва. От запад облачността ще се разкъсва и намалява, най-късно над югоизточните райони от страната, където ще остане облачно почти през целия ден. Според  температурите ще са без съществен дневен ход и минималните ще са между минус 4 и 1 градуса, а максималните ще са между минус 1 и 4 градуса.\r\n                \n                Атмосферното налягане ще се повиши значително и ще е по-високо от средното за месеца.\r\nСутринта по Черноморието ще бъде предимно облачно и по южното крайбрежие ще превали слабо. След обяд облачността ще се разкъсва и намалява до предимно слънчево време, най-късно над южните райони. Ще бъде ветровито с умерен до силен вятър от запад-северозапад. Температурите ще се понижат и максималните ще са между 2 и 4 градуса. Вълнението на морето ще е 1 - 2 бала. Температурата на морската вода е 7 - 8 градуса.\r\nВ планините няма да е подходящо за туризъм. Ще бъде ветровито и ще е студено. Ще духа силен западен вятър, който след обяд ще отслабва и ще се ориентира от север-северозапад. Ще нахлува студен въздух и в комбинация със силния вятър усещането ще е за мразовито време. Максималната температура на височина 1200 метра ще е около минус 5 градуса, на 2000 метра - около минус 10 градуса.\r\nВ сряда и четвъртък облачността ще е разкъсана, в повечето райони предимно значителна. Вятърът малко ще отслабне, повече в нощните часове, но през деня отново ще се усилва и ще бъде умерен, от север и северозапад. Минималните температури ще са предимно между минус 6 и минус 1 градуса, а дневните слабо ще се повишат и през втория ден ще са между 2 и 7 градуса.\n\r\n\r\n ", "date": "2018.12.24", "title": "На Рождество: Облачно, ветровито, с превалявания"}
{"url": "https://www.dnes.bg/obshtestvo/2018/12/24/da-obichash-jivota-istoriiata-na-12-godishniia-iavor.397479", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Да обичаш живота, въпреки болестта. Това е историята на 12-годишния Явор. Той е едно от децата на Българската Коледа.\r\nСтрада от детска церебрална парализа и хидроцефалия. Ходи на терапевтична езда, която освен че му помага, го прави по-щастлив.\r\nОткакто се е родил Явор посещава различни цетрове за рехабилитация. А майка му Милена е неотлъчно до него във всяка стъпка, разказва Bulgaria ON AIR.\r\nПреди две години Милена се обръща за помощ към инициативата Българската Коледа. Получава средства, с които се покриват разходите за логопед.\r\nКъм днешна дата описва резултатите като изключителни.\r\nЗа да може повече деца като Явор да имат шанс за развитие, майка му Милена се опитва да създаде комплекс за работа с деца с увреждания. А за да започне изграждането му, разчита на дарения.\r\n ", "date": "2018.12.24", "title": "Да обичаш живота – историята на 12-годишния Явор"}
{"url": "https://www.dnes.bg/zvezdi/2018/12/24/2018-nai-hubavata-godina-v-jivota-na-kaili-djenyr.397230", "text": "Кайли Дженър заяви, че 2018 е била най-добрата ѝ година досега. И това се дължи най-вече на факта, че 21-годишната риалити звезда стана майка. Тя роди дъщеря си, Сторми, на 1 февруари.\r\nКайли написа в Instagram: \"Просто си мисля колко много обичам всеки един от вас. Благодаря ви за любовта и подкрепата през тази година. 2018 г. беше незабравима, благодарение на вас. И да родя Сторми, разбира се, направи това най-добрата година. Нямам търпение за 2019 г.\".\r\n \r\n", "date": "2018.12.24", "title": "2018 – най-хубавата година в живота на Кайли Дженър"}
{"url": "https://www.dnes.bg/zvezdi/2018/12/24/djidji-hadid-i-tendenciite-pri-bijutata.396951", "text": "Джиджи Хадид ни подготвя ударно за предстоящите празници и тенденциите при бижутата. \r\nСупермоделът празнува като лице за Messika и кампанията им Holiday 2018, облечена в сексапилно лачено яке в огненочервено.\r\n \r\nФренската марка за ювелирни изделия продължава своята връзка с Джиджи Хадид и новия сезон, където тя позира пред професионалния обектив на фотографското дуо Мерт и Маркус.\r\n \r\nКомпания на кадрите ѝ правят блестящи диаманти, а фокусът е поставен върху гривната Sharâzâd, обеци и комплекта „Eternal Soul“ от колие и пръстен.\r\n \r\nРазбира се, образът на фаталната жена е подсилен с класическа черна очна линия и небрежно разрошена коса.\r\n\r\n", "date": "2018.12.24", "title": "Джиджи Хадид и тенденциите при бижутата"}
{"url": "https://www.dnes.bg/zvezdi/2018/12/24/tomas-markyl-dyshteria-mi-shte-e-prekrasna-maika.397233", "text": "Бащата на Меган Маркъл, Томас Маркъл, каза, че дъщеря му ще бъде страхотна майка.\r\nДетето на Меган и принц Хари трябва да се роди през пролетта на 2019 г. Томас се надява отново да може да вижда дъщеря си и внучето си, когато то се появи на бял свят.\r\n\"Те ще имат красиво бебе - надявам се да видя малка Меган или малък Хари. Мисля, че тя ще е страхотна майка. Дано има място за мен. Аз съм неин баща и ще съм дядо на детето. Тук съм и тя го знае\", обясни Маркъл пред Good Morning Britain.\r\n \r\n", "date": "2018.12.24", "title": "Томас Маркъл: Дъщеря ми ще е прекрасна майка!"}
{"url": "https://www.dnes.bg/blizak-iztok/2018/12/24/na-9-april-v-izrael-shte-se-provedat-predsrochni-izbori.397482", "text": "Предсрочните парламентарни избори ще бъдат проведени на 9 април в Израел, съобщава Асошиейтед прес.\r\n\"Лидерите на коалицията единодушно решиха парламентът да се разпусне и да се върви към нови избори в началото на април\", каза говорителят на дясната партия \"Ликуд\", цитиран от Франс прес.\r\nРедовните парламентарни избори трябваше да се произведат през ноември 2019 г. Решението за разпускане на парламента беше взето в дух на \"отговорност към бюджета\" и в интерес на нацията, добави говорителят от името на всички участници в парламентарното мнозинство.\r\nДнешното решение беше взето, след като управляващата коалиция изглежда остана без достатъчно гласове в Кнесета, нужни за прокарване на спорен закон, допълва Асошиейтед прес.\r\n                    \n                    \n                Нов закон, разширяващ военната повинност към ултраортодоксални мъже, изглежда предизвика провала на кабинета. \r\nУлтраортодоксалните партньори на Нетаняху настояват законът да бъде смекчен, а твърде крехкото парламентарно мнозинство изглежда прави такъв компромис невъзможен, посочва АП.\n\r\nИзраелският премиер Бенямин Нетаняху заяви днес, че след предсрочните парламентарни избори идния април желае да състави дясна коалиция, подобна на сегашната.\r\n\"Сегашната коалиция е ядрото на следващата. Ще призовем избирателите да подкрепят нов наш мандат, за да продължим да управляваме страната с нашата политика\", посочи Нетаняху след днешното обявяване на предсрочни избори за израелския парламент.\r\n\"Лидерите на коалицията единодушно решиха парламентът да се разпусне и да се върви към нови избори в началото на април\", каза говорител на дясната партия \"Ликуд\", цитиран от Франс прес.", "date": "2018.12.24", "title": "На 9 април в Израел ще се проведат предсрочни избори"}
{"url": "https://www.dnes.bg/akoshtete-vqrvaite/2018/12/24/zodiite-na-koleda-devata-na-film-telecyt-s-goresht-shokolad.397240", "text": "Коледа е най-магичното време от годината. Всички се вълнуват за нощта на 24 срещу 25 декември, когато Дядо Коледа остава подаръци под елхата и така прави коледната утрин още по-вълшебна.\r\nЕто какво ще правят зодиите на 25 декември сутринта.\r\n\r\nЩе са най-ранобудните на тази сутрин. Много ще са енергични и ще опитат да събудят всички вкъщи, за да започнат празненствата и разменянето на подаръци.\r\n \r\n\r\nОбичат коледните традиции. Няма да допуснат сутринта да мине без вкусни изкушения - ще направят капучино с пяна и горещ шоколад със сметана за всички.\r\n \r\n\r\nТе са готови за парти от сутринта. Със ставането ще пуснат популярните, макар и вече досадни, коледни песни и ще танцуват.\r\n \r\n\r\nЩе помогнат на Телците. Раците ще се заемат с приготвянето или поне поднасянето на вкусна празнична закуска. Ще раздадат шоколадов Дядо Коледа на всеки.\r\n \r\n\r\nМного са креативни, но дори по празниците се проявяват като шефове. Ще дадат наставления за това как да бъде прекаран деня и кои места могат да се посетят. Ще правят планове.\r\n \r\n", "date": "2018.12.24", "title": "Зодиите на Коледа: Девата на филм, Телецът с горещ шоколад "}
{"url": "https://www.dnes.bg/eu/2018/12/24/vulkanyt-etna-izrigna-i-izhvyrli-oblaci-ot-pepel.397485", "text": "Вулканът Етна изригна днес и изхвърли облаци от пепел в небето, предаде Франс прес.\r\nТова наложи затваряне на въздушното пространство в района. Летището в град Катания спря да приема полети заради намалената видимост.\r\nСпоред Италианския национален институт за геофизика и вулканология в зоната на Етна тази сутрин са били регистрирани повече от 130 случая на сеизмична активност, сред които и трус с магнитуд 4.\r\nСеизмичната активност засили активността на вулкана, който изригна голям облак от пепел към 11 ч. по Гринуич (13 ч. българско време).\r\nВисок 3300 метра, Етна е най-големият активен вулкан в Европа и често изригва, отбелязва Франс прес. (БТА)\r\n ", "date": "2018.12.24", "title": "Вулканът Етна изригна и изхвърли облаци от пепел "}
{"url": "https://www.dnes.bg/notifikacii/2018/12/24/albert-popov-zavyrshi-16-i-v-slaloma-v-madona-di-kampilio.397487", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Алберт Попов записа най-доброто си класиране в Световната купа по ски алпийски дисциплини.\r\n21-годишният българин завърши 16-и в слалома в италианския курорт Мадона ди Кампилио и така за втори път в кариерата си се класира на място, което дава точки, съобщи Bulgaria ON AIR.\r\n ", "date": "2018.12.24", "title": "Алберт Попов завърши 16-и в слалома в Мадона ди Кампилио"}
{"url": "https://www.dnes.bg/za-da-se-razbirame/2018/12/24/pyrva-koleda-s-gadjeto-kak-da-go-predstavite-na-vashite.396958", "text": "Коледа и Нова година са семейни празници и идеалният повод да представите половинката си на роднините.\r\nИмайте предвид, че подобни събирания са стресиращи както за вас, така и за него, така че е хубаво да се подготвите предварително по възможно най-добрия начин.\r\nПонякога семейството е прекалено любопитно и задушаващо и може да се случат конфузни ситуации, които да ви изнервят, а него да изплашат.\r\n\r\n \r\nЗадължително условие за гладкото запознаване е да предупредите любимия човек какво го очаква. Опишете му накратко с кого ще се вижда и за какво трябва да внимава. Можете да споделите какви са интересите и хобитата на вашите близки, за да му е по-лесно да започне разговор с тях. Също така, ако има теми, които не трябва да засяга, хубаво е да му ги кажете навреме.\r\n \r\n\r\n \r\nВие най-добре знаете какви са вашите роднини, така че опишете партньора си предварително и ако трябва им направете инструктаж как да се държат с него.\r\n \r\n\r\n \r\nАко той ще спи у вас, е хубаво да се съобразите с начина му на живот и да му осигурите необходимите „удобства“.\r\n \r\n", "date": "2018.12.24", "title": "Първа Коледа с гаджето, как да го представите на вашите?"}
{"url": "https://www.dnes.bg/za-da-se-razbirame/2018/12/24/2019-godina-chuka-na-vratata-kakvo-da-ochakvat-lyvovete.396957", "text": "\r\nНа фронта на любовта се очакват възходи и падения. Някои омъжени жени ще мислят за раждането на дете, а други – за разкъсване на брачните окови. Свободните ще получат достатъчно възможности за сериозна връзка, но е важно да не бързате с легализирането на отношенията. Уверете се първо в чувствата на половинката ви.\r\nКато истинска жена лъвицата ще се опита да намери печеливша и лесна работа за себе си. За съжаление, желанията невинаги съвпадат с възможностите. През годината на работното място ще се редуват рутина и много сложни задачи. Възможно е да изпитате силно разочарование поради невъзможността да реализирате интересни идеи. Важното е да не се ръководите от емоциите.\r\n                    \n                    \n                През 2019 г. най-уязвими места на тема здраве ще бъдат зъбите и сърдечносъдовата система. Опитайте се да не преяждате, да водите активен и здравословен начин на живот. Няма да ви заболи, ако се захванете активно и със спорт. Физическата активност ще подобри външния ви вид и ще укрепи имунната ви система.\r\n\r\n ", "date": "2018.12.24", "title": "2019 година чука на вратата: Какво да очакват Лъвовете?"}
{"url": "https://www.dnes.bg/notifikacii/2018/12/24/narkoman-kla-bashta-si-myjyt-bere-dusha-v-pirogov.397472", "text": "Млад мъж от врачанското село Пудрия направил опит да заколи баща си след семеен скандал в неделя.\r\nЖивеещият във Враца 20-годишен Борислав Ангелов се скарал с баща си Емил за пари и в яда си грабнал кухненски нож и наръгал родителя си в гърдите.\r\nСвидетел на разправията станала бабата на нападателя Ангелина, която съобщила веднага в полицията за стореното от внука й.\r\nТежко раненият 42-годишен Емил Ангелов веднага бил откаран в спешния център във Враца, където му оказали неотложна помощ. Малко по-късно той бил препратен в столичния институт \"Пирогов\" с непосредствена опасност за живота.\r\nВ родното си село Пудрия Борислав е познат като агресивен младеж, който често злоупотребявал с наркотиците.\r\n                \n                Преди няколко месеца след комбинация от дрога и алкохол младия мъж скочил от 4-я етаж на блока, в който живее във Враца, но оцелял по чудо с тежки фрактури на крайниците.\r\nОт полицията съобщиха за \"\", че извършителят бил задържан от униформените на участъка в Криводол. Уведомен е бил и дежурния прокурор във Враца, а по случая е образувано досъдебно производство.\r\n ", "date": "2018.12.24", "title": "Наркоман кла баща си, мъжът бере душа в \"Пирогов\""}
{"url": "https://www.dnes.bg/sofia/2018/12/24/chasove-predi-bydni-vecher-ulici-i-bulevardi-v-sofiia-opustiaha.397474", "text": "В навечерието на Рождество – по стара традиция, повечето българи оставиха пазара за последния момент. Въпреки това на столичните базари и търговски центрове няма голямо струпване на хора.\r\nТъй като остават няколко часа до Бъдни вечер, някои хора все още пазаруват стоки като кисело зеле за сарми и сушени плодове за ошав. Други пък са закъснели с подаръците и правят последни покупки, съобщава \r\nТрафикът в София е изключително лек. В социалните мрежи се появиха десетки клипчета и снимки на празни главни улици и булеварди. Появи се например любопитна снимка на улица \"Витошка\" напълно празна. Материалите предизвикаха отново различни коментари.\r\nОт МВР съобщиха, че няма натоварени пътни участъци в страната. Все пак на главни артерии има екипи на полицията.\r\nСнимка: Facebook група \"Видяно в София\"", "date": "2018.12.24", "title": "Часове преди Бъдни вечер: Улици и булеварди в София опустяха"}
{"url": "https://www.dnes.bg/balkani/2018/12/24/sasht-i-rusiia-s-vliianie-na-balkanite-a-kyde-e-evropeiskiiat-syiuz.397115", "text": "На Балканите се оформят нови сфери на влияние: САЩ закриля Косово, а Русия защитава Сърбия. Грешно е ЕС да изоставя този изконен европейски регион на произвола на съдбата или в ръцете на други влиятелни играчи, се казва в коментар на Аделхайд Файлке, публикуван в .\n\r\nТова, което се случва сега в Косово, следва логиката на един нов световен ред - световния ред на Доналд Тръмп или на Владимир Путин, но не и този на ООН или на ЕС. Затова не е никак чудно, че най-важният застъпник на косоварите са САЩ, докато Русия подкрепя сръбските интереси. Русия застава на страната на Сърбия, а САЩ се изявяват като закрилник на Косово.\n\r\nВ периферията на Европа в момента се маркират границите на нови сфери на влияние. След като миналата година Черна гора стана член на НАТО, а след споразумението за името си Македония може скоро да я последва, на Балканите остават три страни с неизяснена принадлежност в сферата на политиката за сигурност. Това са Босна и Херцеговина, Сърбия и Косово. Макар че ЕС в продължение на десетилетия полагаше дипломатически усилия в региона, там така и не се стигна до сериозно намаляване на напрежението. Остава неясно в каква посока ще се развиват тези страни в бъдеще.\n\n\n\n\n\r\n                    \n                    \n                Последните събития в Косово също са симптом за слабостта на международните организации – и най-вече на ЕС и ООН. В стремежа си да уравновесяват противоречивите интереси на своите членове, те не успяват да заемат еднозначна позиция. След събитията от последните седмици те приканват всички страни към умереност, но тези им призиви остават без всякакви последствия и санкции. Особено ЕС загуби не само симпатии, но и авторитет, защото не съумя да предложи на тези страни реална перспектива за членство в общността. А европейската съпротива срещу присъединяването на Западните Балкани се разраства, вместо да намалява.\n\r\n\n\r\nПолитиците от региона отдавна вече разбраха това и започнаха да преследват свои собствени цели - опазването на личната си власт и защитата на тясно национални интереси в сферата на сигурността и икономиката. За тези хора ценностите на демократична и обединена Европа останаха на втори план.\n\r\nТака се отвори място за прокарването на частни интереси и изолационизъм вместо на усещане за близост и общност. Косово например налага 100-процентови мита на сръбските стоки и създава собствена армия. Мечтата за общо икономическо пространство между шестте държави от Западните Балкани и за преодоляване на междуособните конфликти между тях явно така и няма да се сбъдне.\n\r\nВместо това започва ново премерване на силите. Противниците вече са заели позиция. И двете страни  всъщност извличат ползи от това. Затова изявленията и на сръбския, и на косовския президент пред Съвета за сигурност на ООН бяха отчетени в Белград и в Прищина като пълен успех. И двамата отправиха призиви за умереност, но не казаха нищо конкретно. Затова пък и двамата съумяха да покажат на своите народи, че защитават техните интереси пред целия свят. По този начин те постигнаха и още една цел: съвсем елегантно отклониха вниманието от вътрешнополитическите си проблеми, които им причиняват немалко главоболия.\n\r\nСъздаването на косовска армия, реално погледнато, е предимно символичен акт. Косово обаче дава недвусмислено да се разбере, че претендира за правото на суверенна държава, проявявайки ново самочувствие. Десет години след обявяването на независимостта и 20 години след косовската война косоварите не искат да бъдат граждани \"втора класа\". Те искат да се причислят към онези съседни на тях държави, които отдавна се наслаждават на правото на свободно придвижване в ЕС и пълноправно членство в международните организации.\n\r\n\n\r\nЕС пък явно не е в състояние да се прояви като активен защитник на Западните Балкани и да ги възприеме като регион, предлагащ шансове. Брюксел не отменя визовия режим за косоварите, но пък настоява Прищина да отмени митата за сръбските стоки. Според европейската логика всичко това е правилно, но не и според логиката на \"новия световен ред\". Воденият от ЕС диалог между Сърбия и Косово също е замразен. Сега Косово настоява към преговорите да бъдат привлечени и САЩ. И този им ход е напълно разбираем!\n\r\nВъв вторник стана известно съдържанието на едно писмо на американския президент, в което Тръмп кани президентите Вучич и Тачи в Белия дом, за да отпразнуват заедно едно \"историческо споразумение\". Дали не се задава някакъв нов Кемп Дейвид? Засега няма никакво ново споразумение, камо ли някакъв конструктивен диалог. Европа би трябвало много по-решително да отстоява своите интереси в света, включително и на Балканите. И да не изоставя този прастар европейски регион на произвола на съдбата или в ръцете на други влиятелни играчи.\r\n \r\n", "date": "2018.12.24", "title": "САЩ и Русия с влияние на Балканите, а къде е Европейският съюз?"}
{"url": "https://www.dnes.bg/za-da-se-razbirame/2018/12/24/alkohol-vkusotii-koga-ima-risk-za-zdraveto.396949", "text": "Всеки чака празниците с нетърпение, но трябва доста да се внимава именно през тези почивни дни. Ето че шведски учени стигнаха до извода, че рискът от инфаркт по празниците е най-висок на Бъдни вечер в 22 часа, тъй като тогава се натрупва най-много стрес, пише в. \"Daily Mail\". \r\nЕкип от института \"Каролинска\" в Стокхолм сравни данните за 280 хиляди инфаркта, регистрирани в период от 16 години. Най-висок пик те бележат на 24 декември към 22 часа. Учените обясняват този факт с увеличеното чувство за тревожност и с натрупания стрес, особено във възрастовата група на над 75-годишните и хората със сърдечносъдови проблеми и диабет.\r\n \r\nШведските специалисти са изчислили точно с колко се увеличава рискът от инфаркт на Бъдни вечер – с 37 на сто. Самата Коледа на 25 декември също е доста рискова, когато процентът вероятност за получаване на инфаркт е 29 на сто.\r\n \r\nПо Нова година възрастните и хората с диабет и сърдечносъдови проблеми също трябва да внимават. Тогава рискът от инфаркт се повишава с 20 на сто.\r\n \r\nПрез останалите дни от годината най-опасни се оказват понеделниците. В началото на новата седмица рискът от инфаркт се увеличава с 10 процента. Най-опасният час през деня е 8 часа сутринта, когато се регистрират 60 процента от инфарктите.\r\n \r\n\r\n ", "date": "2018.12.24", "title": "Алкохол, вкусотии... Кога има риск за здравето?"}
{"url": "https://www.dnes.bg/eu/2018/12/24/otkrit-e-povreden-dron-krai-getuik-izsledvat-go.397477", "text": "Полицията в британското графство Съсекс съобщи, че продължава разследването на дроновете, появили в близост до лондонското летище Гетуик, въпреки изявление на високопоставен следовател, че в крайна сметка може и въобще да не е имало безпилотни устройства, летящи над аерогарата, предаде Асошиейтед прес.\r\nКризата с дроновете доведе миналата седмица до поредица от затваряния на второто по натовареност британско летище в период от три дни, което блокира хиляди пътници в разгара на коледния сезон.\r\nДнес Гетуик работеше нормално, но военна техника остава на място, за да възпре и проследи нова поява на безпилотни апарати.\n\n\r\n                    \n                    \n                В съобщение в Туитър късно снощи полицията обяви, че са били засечени 67 появи на дронове, регистрирани от местни хора, пътници, полицаи, служители на летището, което е на около 45 км южно от Лондон.\r\nПолицията съобщи, че открит повреден дрон и провежда разпити къща по къща, като снема свидетелски показания от всички, които са видели дронове.\r\nТова уточнение беше сметнато за необходимо, след като главният полицейски следовател в Съсекс Джейсън Тингли предизвика неприятна изненада и широки критики в британската преса, когато каза, че съществува \"вероятност\", въобще да не е имало дронове в района.\r\nТингли имаше предвид факта, че дроновете, за които беше съобщено, не са били засечени от електронни проследяващи устройства, които биха осигурили независимо потвърждение, а само от свидетели.\r\nВъпреки това, вероятността парализата на летището, забавила над 100 000 пътници, да е била предизвикана от погрешни доклади за дронове, предизвика всеобщо смайване.\r\nПолицията беше критикувана и за ареста на мъж и жена във връзка с полетите на дронове и освобождаването им по-късно без да им повдигнат обвинения. Техните имена и снимки обаче вече бяха публикувани от много вестници.\r\nНе е ясно дали повреденият дрон, открит край Гетуик, ще даде улики, които ще позволят на полицията да установи местонахождението на извършителите на най-тежкия инцидент с дрон на голямо международно летище.\r\nПолицията съобщи, че дронът е намерен в район, близо до мястото, където в петък вечерта за последен път е било видяно такова летателно устройство. Дронът се изследва за ДНК, пръстови отпечатъци и други улики. (БТА)\r\n ", "date": "2018.12.24", "title": "Открит е повреден дрон край Гетуик, изследват го!"}
{"url": "https://www.dnes.bg/notifikacii/2018/12/24/64-kg-ekstazi-sa-zadyrjani-na-gkpp-kalotina.397478", "text": "Близо 64 кг екстази са задържани при проверка на товарен автомобил на ГКПП \"Калотина“, съобщиха от МВР.\r\nВ ранните часове на 24 декември за проверка на ГКПП \"Калотина“ е отклонен влизащ в страната товарен автомобил с турска регистрация, пътуващ от Англия през Западна Европа и България за Турция.\r\nКамионът превозвал групаж - стоки за бита и други. В хода на инспекцията на товара, между стока, натоварена в Холандия - плафониери, са открити и пакети с розови и сини хапчета.\r\nПри полеви наркотест хапчетата са дали положителен резултат за екстази. Общото количество на откритото наркотично вещество е 63.7 кг, разпределено в 32 пакета.\r\nВодачът на товарния автомобил - турски гражданин, е задържан за 72 часа. Образувано е досъдебно производство по описа на Митница \"Столична\" под надзора на Софийска окръжна прокуратура.", "date": "2018.12.24", "title": "64 кг екстази са задържани на ГКПП \"Калотина\""}
{"url": "https://www.dnes.bg/notifikacii/2018/12/24/poklonnici-ot-cial-sviat-se-sybirat-vyv-vitleem.397480", "text": "Хиляди християнски поклонници започнаха да се събират днес сутринта в град Витлеем, за да отбележат Рождество Христово, предаде Франс прес.\r\nПо данни на израелското министерство на туризма, във Витлеем, смятан за родното място на Исус Христос, се очакват близо 150 000 поклонници и туристи, отбелязва ДПА.\r\nВ празничната атмосфера на намиращия се на Западния бряг град от високоговорители се чуват коледни песни на арабски език.\r\n\"Целият свят е отправил взор към Витлеем\", посочи палестинската министърка на туризма Рула Маайех.\r\n\"Тази година е много по-спокойно. По-хубаво е от миналата година\", заяви Абер Наср, палестинска християнка, дошла за празненствата във Витлеем от близко населено място.\r\nМиналогодишните празненства за Рождество Христово на Западния бряг бяха помрачени от напрежение, след като американският президент Доналд Тръмп обяви на 6 декември, че признава Ерусалим за столица на Израел, припомня Франс прес. (БТА)", "date": "2018.12.24", "title": "Поклонници от цял свят се събират във Витлеем"}
{"url": "https://www.dnes.bg/notifikacii/2018/12/24/godinata-v-snimki-mai-2018.396916", "text": "\n\r\nПо традиция в края на всяка година Dnes.bg събира за вас най-интересните и любопитни снимки от отминаващите 12 месеца.\r\nДо 31 декември всеки ден ви представяме избраните кадри месец по месец. И преди да седнем на празничната трапеза за Бъдни вечер, заедно с най-близките си хора, нека видим и най-интересните снимки за пролетния май.\r\nА ако сте пропуснали месеците януари, февруари, март и април, .", "date": "2018.12.24", "title": "Годината в снимки: Май 2018"}
{"url": "https://www.dnes.bg/politika/2018/12/24/radev-nashite-misli-sa-s-naroda-na-indoneziia.397481", "text": "Държавният глава Румен Радев изпрати съболезнователно писмо до индонезийския си колега Джоко Видодо по повод вълната цунами в Зондския пролив, засегнала островите Ява и Суматра, съобщиха от прессекретариата на президента.\n\n\"С чувство на мъка и прискърбие светът научи за връхлетялото вашата страна бедствие, за стотиците жертви и ранени, за разрушените домове и унищожената инфраструктура. В този труден момент нашите мисли са заедно с народа на Индонезия. Желаем скорошно възстановяване на ранените и кураж в усилията за преодоляване на последиците от природното бедствие\", заявява в писмото си до Джоко Видодо българският президент.\r\nРадев изразява своите и на българския народ искрени съболезнования към гражданите на Индонезия, близките и семействата на загиналите.\r\n ", "date": "2018.12.24", "title": "Радев: Нашите мисли са с народа на Индонезия!"}
{"url": "https://www.dnes.bg/notifikacii/2018/12/24/strelba-v-centyra-na-briuksel-niama-postradali.397483", "text": "Мъж е открил автоматична стрелба в центъра на Брюксел, но никой не пострадал, предава Reuters.\r\nПолицията издирва нападателя, който е открил огън по витрината на ресторант в понеделник сутрин в центъра на Брюксел. При инцидента няма ранени, съобщава \"Фокус\".\r\nСпоред информацията стрелбата е станала около 10 часа сутринта по местно време (11:00 часа българско време) на търговската улица \"Авеню Луиз\" в центъра на Брюксел. Мъжът е стрелял по ресторанта три пъти с автомат \"Калашников\" и след това е избягал.\r\nПолицията обясни, че мотивите на стрелеца до момента са неизвестни. Представителят на прокуратурата в Брюксел каза в, че инцидентът не се разглежда като терористичен акт, посочва Reuters.", "date": "2018.12.24", "title": "Стрелба в центъра на Брюксел, няма пострадали"}
{"url": "https://www.dnes.bg/obshtestvo/2018/12/24/vyn-vyn-monah-goni-dete-s-autizym-ot-troianskata-obitel.397471", "text": "\r\nБожи служител изгони дете аутист от църквата на Троянския манастир \"Успение Богородично\" в навечерието на Рождество.\r\nГрозната сцена се разиграла на метри от чудотворната икона на Богородица Троеручица, разказа в профила си във Facebook майката на 5-годишното момиченце – Кристина Борисова.\r\nДъщеря й е с диагноза генерализирано разстройство от аутистичния спектър. Именно затова майката искала да се докосне до чудотворната икона, пред която хората се молят за здраве и изцеление.\r\n                    \n                    \n                На 16 декември обаче се натъкнали на йеромонах Георги, който грубо ги изгонил, защото детето: \"Вика и крещи\".\r\nСемейството заснело арогантната сцена, недопустима за храма, и е качила клипа към поста си. В него ясно се виждат заплашителните жестове на монаха и се чуват думите: \"То е детенце, ама вика, вика и крещи!\", \"Недей да ме снимаш, слушаш ли к’во ти казвам, ще те изпердаша!\", \"Айде да си ходите!\"\r\nПочти веднага от Троянския манастир изпратиха извинително писмо до жената, подписано от игумена - Велички епископ Сионий.\r\n\"От името на братството и лично от свое име поднасяме сърдечни извинения на вас и на вашите придружители, които сте потърпевши и сте станали свидетели на това неподобаващо поведение от страна на йеромонах Георги. Уверяваме ви, че на духовника ще бъде наложено съответстващото наказание за поведението му, което е недопустимо и непристойно\", се казва в писмото му, цитирано от \"\".\r\n ", "date": "2018.12.24", "title": "Вън, вън… монах гони дете с аутизъм от Троянската обител"}
{"url": "https://www.dnes.bg/obshtestvo/2018/12/24/kakvo-ni-zaveshta-diado-dobri-svetecyt-ot-bailovo.397488", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Тази година ни напусна Дядо Добри, познат повече като светеца от Байлово. Той завеща всичко, което има, на църквата, припомня \r\nДобре Добрев оставя 2 завещания - едното от 2004 година, другото от 2007 г. Първото е записано, че дарява земеделски земи на БПЦ, а във второто пише, че дарява всичките си пари на църквата, като е записано, че всички средства са събрани чрез лични дарения от миряните. Той настоява тези пари да се използват за възстановяване на манастира в село Елешница.\n\n\n\r\nВ документа пише, че оставя на дъщеря си Богдана да се погрижи за изпълнение на завещанието му.\r\nМанастирът в село Елешница започва да се възстановява с парите, дарени от дядо Добри. Той желае манастирът да стане действащ. Известно е, че в мястото до момента са инвестирани 40 хил. лв.", "date": "2018.12.24", "title": "Какво ни завеща Дядо Добри - светецът от Байлово"}
{"url": "https://www.dnes.bg/notifikacii/2018/12/24/napadenie-v-kabul-ubiti-sa-policai-i-trima-napadateli.397489", "text": "Един полицай и трима нападатели бяха убити днес при операция на афганистанските сили за сигурност в Кабул, в рамките на която бяха освободени 260 души, взети за заложници от екстремисти, предаде ДПА, като се позова на местните власти.\r\nЧетирима души - трима полицаи и един цивилен - бяха ранени при атаката срещу няколко административни сгради в афганистанската столица, заяви полицейският говорител Басир Муджахид.\r\nСилите за сигурност продължават да прочистват района от присъствието на екстремисти и да полагат усилия за освобождаване на евентуални други заложници.\r\nНападението започна с взрив на кола бомба, след което екстремистите откриха стрелба, нахлуха в административни сгради и взеха заложници.\r\n                \n                Достъпът до района бил отцепен от полицията. Това е 22-ата атака в Кабул от началото на годината. Общият брой на убитите при терористични нападения в афганистанската столица тази година надхвърля 510 души, а ранените са повече от 1000.\r\nВъоръжени мъже взривиха днес кола бомба, преди да нахлуят и да открият стрелба в правителствения комплекс в афганистанската столица, съобщиха властите и свидетели, предаде Франс прес.\r\nНяколко нападатели са влезли в комплекса, в който се помещават сгради на министерства, съобщи заместник-говорителят на министерството на вътрешните работи. Втора експлозия последвала тази на колата бомба, според друг говорител на вътрешното ведомство.\r\nРанени са били поне четирима души. Една от пострадалите била множество счупвания, след като скочила от третия етаж, за да се спаси, разказа кореспондент на Франс прес, който е бил в болницата. Други двама са ранени от парчета стъкло.\r\nНападателите заели позиции в една от правителствените сгради след взрива и започнали престрелка със силите за сигурност, предаде Ройтерс.\r\nДо този момент още никой не е поел отговорност за атаката. Талибаните и групировката \"Ислямска държава\" обаче често извършват нападения в Афганистан, припомня БТА.", "date": "2018.12.24", "title": "Нападение в Кабул, убити са полицай и трима нападатели"}
{"url": "https://www.dnes.bg/stranata/2018/12/24/obichaite-dnes-bogata-trapezata-za-bogata-godinata.397470", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПразничната на днешния Бъдни вечер трапеза включва обреден хляб, а ястията на масата трябва да са нечетен брой - 7, 9 или 11.\r\nСред тях са пълнени чушки с ориз, сарми, боб, леща, варено жито, баница с тиква, ошав.\r\nСпоред традицията колкото повече са ястията, толкова по-богата ще е годината. Вярва се, че на когото се падне парата от питата, той ще има най-голям късмет през годината.\r\nБабите от село Балканци са категорични - всичко трябва да се приготви постно - дори и питката.\r\n\"Първото парче от питката се отчупва и се слага пред иконата на Богородица в къщата. На трапезата трябва да присъстват нечетен брой ястия. Трябва да има плодове, орехи, питка, баница, боб, сарми и други\", допълват още те пред .\r\n                    \n                    \n                С прикадяване се почва вечерята на Бъдни вечер - то се прави за здраве, прикадяват се всички стаи, после се отива при животните, а накрая край масата.\n\r\n ", "date": "2018.12.24", "title": "Обичаите днес: Богата трапезата, за богата годината "}
{"url": "https://www.dnes.bg/obshtestvo/2018/12/24/temite-prez-2018-a-krisimir-spasiteliat-na-beti-i-bojana.397450", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПрез годината ви разказвахме трогателни истории, в които побеждава доброто. Една от тях бе за млад мъж, рискувал живота си, за да спаси бедстващи кучета, заседнали на един от върховете в Банско. След 50 часа на студа Бети и Божана вече бяха в безопасност.\n\r\nСамо няколко секунди били нужни на Красимир да реши, че ще рискува живота си, за да помогне да двете бедстващи животни – Бети и Божана.\r\nТой не е лицензиран спасител, но се припознава като такъв по душа, отдал сърцето си на планината.\r\nДнес откриваме малката Божана отново при собственика си от ловната дружинка – щастлива, игрива и готова за нови приключения. След дълги години вярна служба Бети пък е изпратена в заслужена пенсия, разказва . \r\n ", "date": "2018.12.24", "title": "Темите през 2018-а: Крисимир, спасителят на  Бети и Божана"}
{"url": "https://www.dnes.bg/politika/2018/12/24/zime-lete-kolko-i-koga-pochivat-deputatite.397446", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nМалко преди празниците депутатите излязоха в дълга коледна ваканция. Те ще се върнат на работа на 11 януари.\r\nРазписаните дни в правилника са 61, като в тях влизат и официалните почивни дни и уикендите. Почивките са разделени на три – между пленарнитe сесии.\r\nСега депутатите са в зимната парламентарна почивка. Тя започна на 22 декември, а новата пленарна сесия ще започне на 11 януари. Така депутатите ще почиват общо 20 дни по празниците. От тях 10 са официални почивни или уикенди. \r\nВеликденската ваканция за депутатите започва на Велики петък и продължава 10 дни. За 2019 година те ще почиват 3 дни повече от останалите по тези празници, съобщава .\r\nА най-дълга е лятната им ваканция – тя продължава цял месец. Депутатите приключват пленарна дейност с края на юли и започват отново в началото на септември.\r\n ", "date": "2018.12.24", "title": "Зиме, лете… Колко и кога почиват депутатите?"}
{"url": "https://www.dnes.bg/za-da-se-razbirame/2018/12/24/krasivi-citati-za-liubovta-i-braka.396915", "text": "Без значение дали сте женени от дълго време или отскоро се радвате на нова връзка, темата за любовта и брака със сигурност не ви е чужда. В навечерието на коледните празници всички жадуваме да сме близо до любимите на сърцето ни хора и да споделим с тях магията на празника. В допълнение на тези емоции ще ви заредим с вдъхновяваща доза цитати, посветени на вълшебството Любов.\r\n„В края на краищата не е необходимо да бъдете с някого, който ви разбира. Просто трябва да е някой, който иска да бъде с вас.“ Робърт Браулт\r\n„Твърде много хора търсят правилния човек, вместо да се опитват да бъдат правилния човек.“ Глория Стейнъм\r\n„Влюбете се в някого, който ви кара да сте щастливи, че сте различни.“ Сю Жао\r\n                    \n                    \n                „Няма любов без прошка и няма прошка без любов.“ Брайънт Макгил\r\n„Истинските любовни истории никога не свършват.“ Ричард Бах\r\n„Нека винаги се посрещаме един друг с усмивка, тъй като усмивката е началото на любовта.“ Майка Тереза\r\n„Да си много обичан от някого ти дава сила, докато да обичаш някого силно ти дава смелост.“ Лао Дзъ\r\n„Няма по-любяща, приятелска и чаровна връзка, съюз или компания от добрия брак.“ Мартин Лутър\r\n", "date": "2018.12.24", "title": "Красиви цитати за любовта и брака"}
{"url": "https://www.dnes.bg/index/2018/12/24/receptata-dnes-banica-s-kiselo-zele-i-oriz.397251", "text": "\r\nкори за баница\r\nкисело зеле\r\nшепа ориз\r\nкубче месен бульон\r\n\r\nИзмийте зелето от солта и го задушете в растителна мазнина до омекване. Прибавете ориза и разбърквайте, докато стане готов. Опитайте на вкус и по ваша преценка добавете част или целия бульон. След като е готов пълнежа на баницата, намажете тавичката и наредете ред кори, ред от сместа. Отгоре намажете от сместа и сложете, ако е необходимо още олио.  Печете в нагрята фурна до зачервяване. \r\n", "date": "2018.12.24", "title": "Рецептата Dnes: Баница с кисело зеле и ориз"}
{"url": "https://www.dnes.bg/temida/2018/12/24/ivancheva-para-ne-pomirisvala-podhvyrleni-sa.397457", "text": "Пусната под домашен арест бивша кметица на столичния квартал \"Младост\" обяви, че вкъщи се чувства невероятно, дори вълшебно.\r\nЗнаете, че Иванчева и заместничката й Биляна Петрова бяха под стража от 17 април, когато бяха арестувани при показен 5-часов арест на централен столичен булевард, но преди два дни се прибраха по домовете си под \"домашен арест\".\n\n\n\r\nИванчева бе обвинена за взимане на подкуп в особено големи размери от строителния предприемач Александър Ваклин, за да придвижат разрешението му за строеж в квартала, а Петрова е сочена за помагач на бившата кметица. \r\n\"За нас има няколко версии, които ще се изложат в съдебна фаза. Към 14:00 часа разбрах за парите, когато следствия отдел ги показаха на капака на колата. Това е пълна постановка. Тези пари са подхвърлени. Никога не съм ги виждала, никога не съм пипала 56 хил. евро\", настоя Иванчева пред bTV.\r\n                    \n                    \n                \"Никога не съм искала пари от Ваклин, единствено сме разговаряли за различни обекти в квартала. Ваклин дори не съм го виждала, освен на 15 април, когато ми се каза, че ще дойде инвеститор, който ще дари площадка. Говорихме за зелени системи, съвсем сериозни разговори се водеха. Никога не сме искали да ни се превеждат пари. Той самият каза, че иска да дари площадка\", допълни тя.\r\nДесислава Иванчева настоя, че не е богата, има апартамент наследство, както и вила в Етрополе, и една кола.\r\n\"Никога не съм била фризьорка\", заключи екс кметицата на \"Младост\".\n\r\n ", "date": "2018.12.24", "title": "Иванчева пара не помирисвала: Подхвърлени са!"}
{"url": "https://www.dnes.bg/top-novini/2018/12/24/na-mladite-u-nas-ne-im-e-lesno-a-im-e-interesno-pri-mama-i-tate.397447", "text": "На младите в България не им е лесно. Дори и да искат да заживеят самостоятелно, много от тях не могат да си го позволят. Затова и над 2/3 от българите под 30 години живеят с родителите си. Какво се крие зад тези числа?\r\nТе просто не могат да си позволят да се изнесат от дома на родителите си поради финансови затруднения.\r\nМладите българи живеят и най-често в пренаселени домове. Докато в целия ЕС средно 27% от хората между 15 и 29 години обитават пренаселен дом, в България този процент е 62%. По този показател страната заема второ място в Общността. На първо е съседна Румъния.\r\nБлизо 90% от българските мъже до 24-годишна възраст живеят с мама и татко. Защо са още там?\n\r\n                \n                Младите в България, които живеят с родителите си, могат да бъдат условно разделени на три групи. В първата влизат младежи, които учат/работят, но доходите им не позволяват наем или ипотечен кредит.\r\nВъв втората влизат т.нар. NEET (Not in Education, Employment or Training) - хора, които не учат, не работят и не са на обучение.\r\nА в третата - такива, които искат да бъдат обгрижвани възможно най-дълго време от близките си, пише \"\".\r\nНай-многобройната група са първите. И това не е учудващо. 11 години след присъединяването на България към ЕС, българските заплати все още са най-ниските в Общността - измерени както по размер, така и през индекса на покупателната способност.\r\nТака например в България най-нископлатени за третото тримесечие на 2018 са били наетите лица в \"Хотелиерство и ресторантьорство\" - със средна брутна заплата от 707 лева (361 евро), \"Други дейности\" - 788 лева (около 403 евро), \"Административни и спомагателни дейности\" - 881 лева (450 евро). Все сфери, в които работят много младежи. А като цяло средната брутна месечна заплата в страната за месец септември е 1135 лева (580 евро).\r\nКогато от тези заплати свалим близо 40% - защото, отново според \"Евростат\", българските домакинства харчат 19% за храна и 19.7% за режийни - като вода, отопление и електроенергия - не остава особено много.\r\nАко с остатъка трябва да се изплаща ипотечен заем или пък да се плаща наем на жилище, мнозина биха останали на минус, а други биха имали пари само за две-три билетчета за градския транспорт.\r\nВ аутсорсинг сектора заплатите са значително по-високи, но общият брой на заетите в тази сфера засега не надхвърля 70 000. Колкото и да са българите под 30 години в този сектор, броят им все ще е незначителен - на фона на нископлатените младежи в другите сектори.\r\n\r\nИменно ниските заплати и мрачните перспективи в България са една от основните причини, каращи младите хора да напускат България. Тенденция, чийто край засега не се вижда. Че какъв ли шанс биха имали те в родината?\r\nМнозина млади българи просто сменят една нискоквалифицирана работа с друга, понякога не биват осигурявани, не им се плаща редовно…\r\nЗатова и младите хора от България осигуряват достатъчно работна ръка за \"мръсния труд\" в Западна Европа. Немалко от тях стават сервитьори, строителни работници, чистачи в Германия, Англия, Испания - там, където безработните им връстници имат по-високи изисквания към работните места. Въпреки това много от емигриралите млади българи не искат да се връщат в родината си.\r\n", "date": "2018.12.24", "title": "На младите у нас не им е лесно, а им е интересно… при мама и тате"}
{"url": "https://www.dnes.bg/kino/2018/12/24/da-osuetish-bankov-obir-v-k-9-koleda.397284", "text": "Да обереш дете, събиращо пари за благородна кауза не е хич благородно, но с осуетяването на престъплението се залавя Люк Пери, малко момиче и полицейско куче. Историята им е разказавна от Бенджамин Горли във филма \"К-9 Коледа\".\r\nНе е лесно да се режисират деца и кучета, но Горли се справя много добре с това силно предизвикателство за киното.\r\nГледайте  \"К-9 Коледа\" на 24 декември от 23:15 часа по телевизия \r\n ", "date": "2018.12.24", "title": "Да осуетиш банков обир в \"К-9 Коледа\""}
{"url": "https://www.dnes.bg/balkani/2018/12/24/komshiiskiiat-odrin-hem-priasno-hem-vkusno-a-i-na-kiar-za-koleda.397448", "text": "За да се подготвят за празниците, българите търсят ниски цени и високо качество на турските пазари, пише всекидневник Daily Sabbah.\r\nСпоред автора нашенците идват на големи групи, за да пазаруват в Турция, където качеството е високо, а цените – ниски.\r\nНай-популярен сред българите е разположеният на северозапад град Одрин, където разнообразието е голямо. Там пазаруващите могат да намерят както домашни потреби, така и дрехи. Храна е забранено да се внася, но винаги има начин да си донесете прясно сирене, кашкавал и техните божествени маслини и зехтин.\r\nСривът на лирата направи Турция изгодно място за пазаруване, не само за хората от пограничните райони, но и от цяла България.\r\n                    \n                    \n                За да привлекат още туристи, в града са поставени табели на български, а в интернет са пуснали сайтове, за да може комуникацията между търговците и купувачите да е по-лесна.\r\nЗа да отговорят на интереса, от страна на българите, търговците в турския град започнаха да учат и български език.\r\nСред първите записали се на курс е Айше. Тя работи в хотел, в който отсядат предимно българи и е важно да ги разбира. Обучението е безплатно и се организира от Търговската палата.\r\n\"Интересът е не само от продавачи но и от хора от администрацията, дори полицаи. Обучението е четири месеца , като целта е да научат български език говоримо\", посочва Реджеп Зъпкъкурт, председател наа ТПП-Одрин.\r\nОт началото на годината на курс по български език са се записали 120 души от Одрин.\r\n ", "date": "2018.12.24", "title": "Комшийският Одрин: Хем прясно, хем вкусно, а и на кяр за… Коледа!"}
{"url": "https://www.dnes.bg/obshtestvo/2018/12/24/da-darim-na-bydni-vecher-da-napylnim-sklada-na-otec-ivan.397459", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВ утрото преди Бъдни вечер хората, настанени в приюта на отец Иван в Нови Хан, ще посрещнат празниците доста оскъдно. Само преди броени дни стана ясно, че складовете на приютите са изпразнени, а обитателите му са изправени на ръба на оцеляването.\r\nОтец Иван е категоричен: \"Тази година е много по-различна от други, имаме много по-малко дарения и продукти, складовете са изпразнени\".\n\r\nПо думите му минали години е имало в пъти повече дарения, с които настанените в Нови Хан успяват да оцелеят до Великден, а даже и до лятото, но тази година нещата не стоят по този начин.\r\n                    \n                    \n                \"Доста от продуктите са привършили, до Великден не може да се изкара. Около 210 души ще посрещнем празниците в дома в Нови Хан, напират още да идват, но е пълно, няма къде да ги приемам\", сигурен е отчето пред .\r\nВсе пак той успокой, че домът няма да остане без ток за коледните и новогодишни празници.\r\n\"Подготвили сме се за празниците, днес е последен ден от поста. Днес всичко ще бъде постно, ще правим баница с орехи и тиква. Питка ще има също за всички. Успяваме да радваме хората и децата тук\", завърши отец Иван.\n\r\n ", "date": "2018.12.24", "title": "Да дарим на Бъдни вечер: Да напълним склада на отец Иван"}
{"url": "https://www.dnes.bg/akoshtete-vqrvaite/2018/12/24/magiiata-na-koleda-pytuvane-s-ekspres-na-diado-koleda.397238", "text": "Мечтали ли сте си някога да се возите в истински полярен експрес или да отидете в Лапландия с коледен влак? Вече може да осъществите това желание, трябва само да се качите на влакчето \"The Santa Claus Express\" (\"Eкспресът на Дядо Коледа\"). Той пътува от столицата на Финландия - Хелзинки, до градчетата Рованиеми и Кемиярви, намиращи се в Лапландия.\r\nФинландия е известна със своите снежни писти, планински върхове, откриващи чудна гледка. Тя е и една от страните, които предлагат възможност за наблюдение на красивото полярно явление – Северно сияние.\r\n \r\nВлакът е на два етажа и е с големи прозорци, от които ще може да се любувате на гледките. Започвате пътешествието от Хелзинки и ще може да видите величествената Хелзинска катедрала и скалната църква \"Темппелиаукио кирко\". Минавате през Тампере и Оулу, и последните дестинации са вълшебните Рованиеми и Кемиярви.\r\n \r\nРованиеми е познат като официалния град на Дядо Коледа, а в него се намира и главния пощенски клон на веселия старец, офиса му и неговия парк. В парка ще видите елфи, като може да влезете в училището на елфите, да опитате вкусни курабийки и т.н.\r\n \r\n", "date": "2018.12.24", "title": "Магията на Коледа: Пътуване с експрес на Дядо Коледа"}
{"url": "https://www.dnes.bg/stranata/2018/12/24/mrem-na-pytia-ot-instituciite-li-sa-ni-vinovni.397460", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБроени дни след като електронните винетки влезнаха в продажба, нов знак на Северната тангента, изискващ стикер за движение, възмути жители на столичния район Нови Искър. \r\nЦасове по-късно от Пътната агенция премахнаха маркировката и увериха, че софиянци ще пътуват свободно по околовръстните артерии. \r\nИ докато АПИ се занимаваше с отстраняване на грешни пътни знаци, тежка верижна катастрофа край Пазарджик отне живота на петима и рани десетки. \r\nСред версиите за тежкия инцидент са мъгла и неопесъчен път. \r\nДокога ще даваме жертви на пътя и ще се стигне ли до нови оставки в Пътната агенция? \r\n\"Според изследванията, които направихме, стана ясно, че налице са сериозни пропуски не само по отношение на опесъчаването на пътя, а и на грешно поставени пътни знаци\", коментира в студиото на \"България сутрин\" Емил Марков от Института за пътна безопасност.\r\n                    \n                    \n                Бившият шеф на транспортната комисия в 43-ия парламент Настимир Ананиев пък бе категоричен, че жертвите на пътя ще намалеят тогава, когато отговорните институции започнат да си вършат работата.\r\nПред  той бе категоричен, че трябва да има наказателна отговорност. И призова за пълен одит на знаковата уредба в държавата, тъй като жертвите продължават да растат стремглаво.\n\r\n ", "date": "2018.12.24", "title": "Мрем на пътя от… Институциите ли са ни виновни? "}
{"url": "https://www.dnes.bg/temida/2018/12/24/djambazki-nastoia-pasport-geit-delo-na-dps.397463", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПред  евродепутатът Ангел Джамбазки бе категоричен, че скандалът с ДАБЧ е бил удар на Движението за права и свободи.\r\n\"Те непрестанно се опитват да ерозират общественото доверие. Трябва да е ясно, че ДАБЧ не издава документи и паспорти. Агенцията издава удостоверение, което след това подлежи на проверки от редица институции и ако някой подаде фалшиви документи, то няма как те да останат незабелязани\", отсече той.\n\n\n\n\r\nПо думите му неуспех на правителството през 2018-а е бил именно скандалът в Държавната агенция за българите в чужбина, тъй като страната ни допуснала да стане за смях.\r\n                    \n                    \n                \"За успехи не мисля, че е редно да се говори, тъй като голяма част от българските граждани все още не виждат живота си като задоволителен. Затова е по-добре да се наблегне върху това, което трябва да се прави занапред\", коментира Джамбазки.\r\nПрипомняме ви, че ДАБЧ се забърка в най-големия скандал, откакто започна да раздава удостоверенията за български произход на хората, които кандидатстват за гражданство.\r\nНейният шеф Петър Харалампиев бе арестуван в края на октомври като лидер на организирана престъпна група, занимаваща се с вземане на подкупи и други престъпления. Той бе обвинен за подкуп от 5000 евро и още пет случая, в които е упражнил търговия с влияние срещу сумите от по 350 евро на човек.\r\nСпоред разследващите парите са взимани главно за издаване на удостоверения за български произход на чужденци, които искат да вземат български паспорт.\r\nПо-късно пък в банкова касета на името на отстранения главен секретар на ДАБЧ Красимир Томов бе открита голяма сума пари в различни валути, чиято обща стойност надхвърля 427 000 лева. Томов също бе задържан за постоянно в ареста заедно с Петър Харалампиев и още двама души от предполагаемата организирана престъпна група.\r\n ", "date": "2018.12.24", "title": "Джамбазки настоя: \"Паспорт гейт\" – дело на ДПС!"}
{"url": "https://www.dnes.bg/akoshtete-vqrvaite/2018/12/24/sedmichen-liuboven-horoskop-za-24-30-dekemvri.397237", "text": "Меркурий и Нептун се \"разделят\" тази седмица, което ще повлияе на комуникацията с половинката.\r\nЩе предпочетем да чуем болезнената истина, отколкото да живеем в заблуда. Някои представители на зодиака ще могат да споделят с лекота чувствата си. Повече вижте в любовния  хороскоп на Az-jenata.bg\r\n\r\nВъпреки празничното настроение, любовният живот на Овните може и да не върви особено гладко. Интензивност, прилив на емоции, вълнения... Всичко това ви кара да не гледате реално на нещата. Получавате ли наистина това, което заслужавате в любовен план? Не се залъгвайте. Любовта трябва да е истинска.\r\n\r\nЛюбовта ви към някого е толкова интензивна, че нищо друго не изглежда да има значение в този момент. С изключение на това, че животът продължава да се движи и имате други отговорности, на които трябва да обърнете внимание. Тази седмица е напълно възможно да изпуснете какво се случва около вас заради любов. Телци, любовта е прекрасна, но обърнете внимание на живота като цяло.\r\n                    \n                    \n                \r\nВъзможно е половинката да ви накара да се почувствате разочаровани. Ще искате да обсъдите важни въпроси свързани с работата ви. Много е вероятно любимият човек да не ви окаже така очакваната подкрепа. Не позволявайте на никого да подценява емоциите и нуждите ви, дори и на половинката ви.\r\n", "date": "2018.12.24", "title": "Седмичен любовен хороскоп за 24 – 30 декември"}
{"url": "https://www.dnes.bg/blizak-iztok/2018/12/24/trymp-podpisa-ukaza-izteglia-us-voiskite-ot-siriia.397453", "text": "Президентът на САЩ Доналд Тръмп подписа указа за предстоящото изтегляне на американските войски от Сирия, предаде Франс прес, цитирайки говорител на Пентагона, който обаче  отказа да съобщи други подробности.\r\nТръмп обяви намерението си да изтегли американските военнослужещи от Сирия, заявявайки, че победата на Ислямска държава е постигната.\r\nСпоред американски официални представители изтеглянето на над 2000-те американски военнослужещи може да отнеме 60 до 100 дни, отбелязва ТАСС, цитирана от БТА.\r\nПрезидентът на САЩ има намерение изтеглянето да се извърши бавно и при тясна координация с Турция. Целта е да се избегне вакуум във властта в регионите, контролирани от кюрдските бунтовници.\r\n                    \n                    \n                Оттеглянето на американските сили обаче ще остави кюрдската милиция за защита на народа (СЗН) без военна подкрепа в момент, когато Анкара заплашва да я нападне. \r\nОфициалната турска позиция е, че СЗН е терористична организация, припомня АФП.\r\n ", "date": "2018.12.24", "title": "Тръмп подписа указа – изтегля US войските от Сирия"}
{"url": "https://www.dnes.bg/za-da-se-razbirame/2018/12/24/kak-da-podredim-krasivo-praznichnata-trapeza.396919", "text": "С наближаването на коледните и новогодишните празници тече трескава подготовка. Купуваме подаръци, украсяваме дома, елхата, обмисляме менюто за празничната трапеза. Когато сме готови с всички приготовления остава да помислим как точно да подредим масата. Това е от значение не само за празничното настроение, но и за спазване на традициите.\r\n\r\n\r\nКогато оформяме масата за посрещане на празника, независимо дали е Бъдни вечер, Коледа или Нова година, е особено важно да започнем с покривката. Тя трябва задължително да е безупречно изпрана и изгладена.\r\nПомислете с какви съдове разполагате. Ако са светли, можете да подберете тъмна покривка и обратно. Контрастът е препоръчителен. Избягвайте твърде тъмните цветове и шарените десени, както и черното, тъй като не са особено подходящи за тези светли празници, изпълнени с настроение.\r\n                    \n                    \n                Покривката трябва да е достатъчно голяма, за да покрие цялата маса и да стигне до коленете на седящите около нея. Ако се притеснявате от петна и попадане на храна върху покривката, добавете подобаващи подложки за чинии.\r\n\r\nАко държите на етикета за подредба на трапезата, може да я направите да изглежда още по-изискана, като подредите съдовете и приборите правилно. Започнете от подложните чинии. Върху тях подредете съдовете за основното и купата за супа.\r\nОтдясно се поставят лъжицата и ножа, като ножът е с острието навътре. Вилицата се поставя отляво на чинията. Ако сте предвидили лъжица за десерт, поставете я откъм горната страна на чинията.\r\n", "date": "2018.12.24", "title": "Как да подредим красиво празничната трапеза?"}
{"url": "https://www.dnes.bg/temida/2018/12/24/iskreno-i-lichno-s-biliana-petrova-8-meseca-ad-v-aresta.397458", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПреди два дни Десислава Иванчева и заместничката ѝ Биляна Петрова напуснаха ареста. Те са обвинени за получаване на подкуп в голям размер от строителния предприемач Александър Ваклин.\r\nДвете жени прекараха заедно в килията 8 месеца, но сега всяка една от тях е в дома си под \"домашен арест\". Делото премина с многобройни скандали, но все пак накрая тяхното искане да се приберат вкъщи бе удовлетворено.\n\n\n\r\nРепортерът на  Иван Иванов се срещна с Биляна Петрова в нейния дом. По думите на бившата зам.-кметица на \"Младост\" това ще бъде най-прекрасната й Бъдни вечер.\r\n                    \n                    \n                \"Подготвяме са за делото, защото 8 месеца нямахме възможност да разговаряме нормално с адвокатите. Това не е равен старт, това е малкият човек срещу държавата. В ареста имаше специални съоръжения за подслушване на разговорите с адвокатите. Бяхме 8 месеца в информационно затъмнение. Никога не е имало такъв случай, това е прецедент\", категорична бе Петрова.\r\nТя попита защо главният прокурор Сотир Цацаров следи лично делото \"Иванчева\" и е запознат с подробности по случващото се.\r\n\"Има много по-големи престъпления, които се случват. Защо тях не държи под личен отчет? Защо не разследва нашите сигнали, които подавахме?\", попита още тя.\r\nТя коментира и условията, в които с Десислава Иванчева трябваше да живеят 8 месеца. По думите й в Сливенския затвор условията са такива, че психиката на човек се срива.\r\n\"Ние сме уникален случай, защото за 8 месеца посетихме Сливенския затвор, бяхме и в болницата към Централния софийски затвор. Постоянно си събирахме багажа, но все пак не ни пускаха. В момента даже още част от багажа ми е в Сливенския затвор\", разясни обвиняемата.\r\nБиляна Петрова смята, че делото ще е на своята финална права след около 2-3 месеца.\r\n ", "date": "2018.12.24", "title": "Искрено и лично с Биляна Петрова: 8 месеца ад в ареста!"}
{"url": "https://www.dnes.bg/notifikacii/2018/12/24/posti-posle-preiajdane-pazaruvame-kato-za-posledno.397451", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЗнаем, празниците са свързани и със сериозна подготовка. Често пазаруването за Бъдни вечер и Коледа освен сериозен финансов ресурс, изисква и доста време.\r\nПроверка на  на един столичните пазари показа засилено пазаруване и пълни чанти с храна.\r\nКоледа е време за време със семейството, подаръци и отрупани трапези. А няколко поредни дни около масата лесно водят до прекаляване с храната и алкохола.\r\n\"Всичко това влияе на черния дроб, на панкреаса, на стомаха. И нашите пациенти по празници или непосредствено след празниците най-често са с панкреатит, обострен гастрит, язви\", предупреди д-р Иван Сечанов от клиниката по хирургия в УМБАЛ \"Св. Анна\".\r\n                \n                Постите, последвани от преяждане с тежка и по-мазна храна, могат да доведат до сериозни проблеми. Затова специалистите препоръчват по време на постите - бобени култури заради високото съдържание на протеини, а след тях повече плодове и зеленчуци.\r\nОказва се, че българинът пие и яде повече на Коледа, отколкото на Нова година.", "date": "2018.12.24", "title": "Пости, после преяждане… Пазаруваме като за последно "}
{"url": "https://www.dnes.bg/top-novini/2018/12/24/bylgarinyt-v-chujbina-uspial-shtastlivec-ili-tyjen-gurbetchiia.397441", "text": "Българите в чужбина не са по-различни от българите в България. Какъв живот имаш навън, зависи от това, какво си постигнал в родината. Говориш ли езика, търсена ли е професионалната ти квалификация, на каква възраст си заминал и имаш ли социална среда. Разликата е само в по-уредения живот, ако съумееш да се установиш.\r\nНе всички обаче успяват. Това разказват българи, емигрирали в различни страни от Европа и в САЩ.\r\nНай-общо казано, емигрантите могат да се разделят на две категории – интегрирани и щастливи и тъжни гурбетчии. Потокът от България навън не секва, но според статистиката осезаемо намалява. Успоредно с това се наблюдава и връщане на българи от чужбина обратно в страната.\r\n                \n                Има и хора, които са в постоянно движение – изкарват по няколко години в чужбина, пробват пак в България, ако не успеят, отново заминават навън.\r\nДруги пък са сезонни работници – изкарват си парите навън и се прибират за няколко месеца в родината, където все още е и основният им дом.\r\n\r\nПочти няма семейство, което да не е изпратило свой близък в чужбина. Страната буквално се обезкърви през последните 30 години, но противно на усещането емиграцията намалява. Поне според статистиките, които обаче обхващат само трайно напусналите. Koгaтo ce гoвopи зa бългapитe в чyжбинa, чecтo ce cпoмeнaвaт paзнooбpaзни чиcлa, кoитo pядкo пoчивaт нa кoнкpeтни дaнни. Стига се дори до твърдения за около 3 милиона души в странство.\r\n\r\nБългapcкaта cтaтиcтикa твърди, чe нaпycнaлитe Бългapия пpeз пocлeднитe 30 години ca oкoлo 900 000 души, кaтo oкoлo пoлoвинaтa oт тяx (461 хиляди дyши) ca зaминaли мeждy 1985 и 1992 г. в paмкитe нa т.нap. гoлямa eкcкypзия след възродителния процес.\r\nДaннитe oт чyжди cтaтиcтики пocoчвaт пo-виcoкa oбщa eмигpaция зa нaд 30-гoдишния пepиoд: oкoлo 1,1 милиoнa дyши. Te ca пoлyчeни oт пpeбpoявaния нa нaceлeниeтo, кoитo чecтo включвaт и въпpoc зa мecтopoждeниeтo. Дори и в тях обаче отново се вижда, че най-голямата вълна, напуснала България, е в края на 80-те години заради изселването на българските турци.\r\nДанните опровергават и друго общоприето мнение – че с отварянето на границите в ЕС се увеличава и екзодусът. Напротив, според НСИ за периода след последното преброяване България са напускали по 4000 души годишно. Най-много са си тръгвали, когато страната имаше визов режим и пазарът на труда бе затворен, пише \"\".\r\nС влизането в ЕС, падането на визите и отварянето на работния пазар потокът е намалял. Променили са се обаче статутът на емигрантите и начинът на емиграция. Българите вече легализират престоя си в чужбина или излизат от страната, подготвени за него.\r\nОтварянето на границите всъщност дава възможност на българите не само да заминават, но и да се връщат, като немалка част от тях не се преселват завинаги, а само следват или работят навън. Други пък се връщат, примамени от по-добрите възможности за кариера, тъй като бариерите пред емигрантите в чужбина не са една и две.\r\n\r\nHaй-мнoгo - пoлoвин милиoн бългapи, живeят в дpyги cтpaни oт EС - ocнoвнo в Иcпaния, Гъpция, Гepмaния, Beликoбpитaния и Итaлия. Знaчитeлeн бpoй имигpaнти, poдeни в Бългapия, живeят oщe в Typция - мaлкo нaд 400 xиляди, кaктo и в CАЩ, къдeтo тe ca над 250 000 души по официални данни, но по данни на сънародници са между 300 000 и 400 000.\r\nCпopeд нaциoнaлнaтa cтaтиcтикa 21 241 души са се върнали от чужбина в България през 2016 г. От тях 46% са родени в страната, другите са потомци на българи от Русия, Украйна, Турция.\r\n\r\nНа този въпрос може да се отговори със стария виц за статистиката, според която, ако половината ядат свинско, а другата половина зеле, то всички ядат свинско със зеле. Трудно е да се обобщи образът на емигранта, защото какъв е животът му навън, до голяма степен зависи от това какъв е бил в България. Най-често срещаната причина за емиграция са финансовите проблеми в родината.\r\n\"Моя приятелка замина в Дъблин, тъй като имаше много кредити тук. От нейните разкази разбирам, че повечето ни сънародници там са със средно и по-ниско образование. Основно имат финансови дългове и заплатите им дават надежда, че ще се оправят. Като теглят чертата, успяват да плащат вноските си и живеят така, както и тук, но някак мизерстват чуждоземски. Заради уредеността се чувстват малко по-спокойни\", разказва Дона, която е изпратила немалко приятели в чужбина, но е избрала да остане в България.\r\nДруга нейна близка живее в Кардиф, тя е висококвалифицирана и владее 4 езика.\r\n\"Първата година беше направо робиня, после се вмъкна с големи усилия в международна компания, но ми е споделяла, че каквито и резултати да има, над нея винаги стои капак и не може да расте кариерно. Увеличава дохода си, но реално работи за един среден стандарт на живот и едната почивка\", казва още Дона.\r\nВсичките ѝ познати в чужбина обаче са впечатлени от това, че храната е по-евтина, съотнесено към заплатите. Както и по-качествена.\r\nДона се опасява, че следващият, когото ще изпрати надалеч, е собственият ѝ син.\r\n\"Той е биолог, с всичките си идеали, принципи, образование и силна социална и научна активност с всеки ден все повече се разочарова и замисля дали да не емигрира. Притеснявам се, защото може и да има успели българи в чужбина, но са единици. Но пък, ако имаш спокойствието на бита, законите и реда, може би си заслужава...\"\r\nПри Емануел ситуацията е обратната. Той е останал в България, а майка му е в Германия. Младият мъж има собствен малък бизнес в София. Майка му е заминала, след като се е запознала с германец и се е омъжила за него.\r\n\"Приятелките ѝ там са българки с нейната съдба. Над 50-годишни са, омъжени за немци. Не им се налага да мислят за основни неща като наем и ток, работят по няколко часа седмично, за да имат пари в джоба\", споделя той.\r\nА българите там са заминали, защото искат едно простичко нещо: По-добър живот за себе си и децата си.", "date": "2018.12.24", "title": "Българинът в чужбина: Успял щастливец или тъжен гурбетчия?"}
{"url": "https://www.dnes.bg/obshtestvo/2018/12/24/te-sa-romi-ot-vidin-no-jiveiat-v-germaniia-i-imame-dostatychno.397442", "text": "\r\nТе са роми и живеят от няколко години в Германия. Всички са от Видин и казват, че в новата си родина се чувстват пълноценни и имат достатъчно.\r\nЗатова вече втора година помагат на деца в неравностойно положение от родния си град.\r\nОт 2017 насам Георги Георгиев и приятелите му от групата \"Ангалутне\" събират коледни дарения за сиромасите във Видинско.\r\n                    \n                    \n                Дарителите са предимно българи, живеещи в чужбина - в Германия, Финландия, Испания, Англия, Белгия. Много от тях са роми - също както и организаторите на благотворителната кампания.\r\nПрез 2017 с парите от кампанията е помогнато на 75 деца - те са получили топли зимни обувки и дрехи. Тази година събраната сума надвишава миналогодишната, разказва \"Дойче веле\".\r\n ", "date": "2018.12.24", "title": "Те са роми, от Видин, но живеят в Германия и: Имаме достатъчно!"}
{"url": "https://www.dnes.bg/eu/2018/12/24/dobrata-novina-vienska-klinika-shte-transplantira-bylgari.397443", "text": "Клиниката във Виена - единствената, която до май 2017 г. приемаше български пациенти с нужда от трансплантация на бял дроб, е в готовност отново да приема и българи.\r\nНовината идва малко след като България започна отново да изпраща органи, в частност бял дроб, по линия на Евротрансплант. Именно това бе едно от условията страната да се върне в системата.\r\nИдеята е догодина да се изпрати екип от български лекари, вероятно от болница \"Лозенец\", които да се обучават в австрийската болница.\n\r\nОще по време на обучението им пък петима наши пациенти със спешна нужда от трансплантация ще могат да заминат и да се лекуват във виенската клиника.\r\n                    \n                    \n                \"Говорил съм с администрацията на болницата тук и имаме желание да ви помогнем, като приемем малък брой пациенти - около петима за година”, казва пред \"\" проф. Валтер Клепетко, ръководител на Клиниката по белодробна хирургия в университетската болница във Виена.\r\nТемата за евентуално възстановяване на взаимоотношенията ни с австрийската клиника се повдигна в началото на декември, когато България дари белия дроб на починала млада българка на Виена.\r\nСлучаят предизвика голямо недоволство, защото у нас все още има 15 души, които чакат за подобна трансплантация. Без налични специалисти обаче няма как да се направи оценка за съвместимост между органа и чакащия го пациент.\r\nЗатова единственият изход в този случай бе или белият дроб да се предостави на друга страна по линия на Евротрансплант, или изобщо да не се използва. Затова е взето решение той да замине за Виена, обясниха тогава от Агенцията по трансплантации.\r\nДосега от българска страна са предложени още 3 бели дроба, но те не са приети поради медицински причини.\r\nИдеята за възстановяване на взаимоотношения още е на етап предварителна договорка. Очаква се след Нова година проф. Клепетко да дойде в България по покана на здравното министерство или дори такава да му се отправи от името на цялото правителство. След това ще се пристъпи и към подписване и на официален договор.", "date": "2018.12.24", "title": "Добрата новина: Виенска клиника ще трансплантира българи"}
{"url": "https://www.dnes.bg/snimka-na-denia/2018/12/24/proletna-sutrin-bydni-vecher-studena-i-snejna.397444", "text": "Днес облачността ще се увеличава и след обяд от северозапад ще започнат превалявания от дъжд, които до полунощ ще обхванат почти цялата страна. \r\nПрез деня ще духа умерен запад-югозападен вятър и с него температурите ще се повишат, като максималните ще бъдат между 8 и 13 градуса, на места в Предбалкана - и по-високи.\r\nСлед обяд вятърът ще започне да се ориентира от северозапад и с него ще нахлува студен въздух, сочи  на синоптиците от НИМХ.\r\nВечерта, с понижението на температурите, на места във високите полета на Западна България, дъждът ще преминава в сняг, но ще е в процес на спиране. \r\n                \n                В планините ще бъде ветровито, със силен, по високите и открити части - до бурен западен вятър, който вечерта ще се ориентира от север-северозапад. В следобедните часове ще има превалявания от дъжд, на височина над 2200 м - от сняг, вечерта - и в по-ниските части. Максималната температура на височина 1200 м ще бъде около 9 градуса, на 2000 м - около три градуса.\r\nНад Черноморието облачността ще е значителна и привечер от север ще започнат превалявания от дъжд. Ще духа умерен югозападен вятър и с него дневните температури ще се повишат, като максималните ще бъдат между 10 и 14 градуса. Температурата на морската вода ще бъде около 7 градуса. Вълнението на морето ще бъде 2-3 бала.\r\n ", "date": "2018.12.24", "title": "Пролетна сутрин… Бъдни вечер – студена и снежна!"}
{"url": "https://www.dnes.bg/notifikacii/2018/12/24/pryskame-2-mlrd-po-praznicite-kakvo-kupuvame.397445", "text": "Харчим над 2 милиарда лева за празниците, показват данните на Националната агенция за приходите. \r\nСредно в най-натоварените дни (23 и 24 декември) ще извадим от джоба си 250 млн. лв. на ден. \r\nВсеки трети българин е заделил около 200 лв., а 7% от хората могат да отделят до 50 лева.\r\nТази година експерти очакват рекордната сума от 2 милиарда лева да похарчим само за Коледа. В сметката влизат парите, които отделяме за подаръци, пътувания и празничната трапеза.\r\nМного от хората не се замислят толкова сериозно и пазаруват спонтанно - на принципа на Коледа всичко ни трябва. При електронната търговия се оказва, че електрониката е заменена от модата.\r\nТака клик след клик и магазин след магазин общата сметка на българина набъбва до 2 милиарда лева. \r\n                \n                Става дума само за парите, похарчени у нас, без да се включват платените предварително резервации или екскурзии в чужбина, съобщи Нова тв.\r\nОсновната част от парите за Коледа са спестени, но за поредна година много от хората ще търсят и кредити. Експертите съветват да теглите малки суми за кратък период.\r\n ", "date": "2018.12.24", "title": "Пръскаме 2 млрд. по празниците. Какво купуваме?"}
{"url": "https://www.dnes.bg/obshtestvo/2018/12/24/sedem-ili-devet-iastiia-slojete-bydni-vecher-posreshtnete.397452", "text": "Бъдни вечер е! Празникът е семеен, наричан още Малка Коледа. Според библейското предание тогава започват родилните мъки на Дева Мария. Тази вечер е начало на празненството, възславящо Христовото рождение.\r\nНа празничната трапеза има постни ястия (седем или девет), вярва се, че колкото повече са те, толкова по-богата ще е годината.\r\nВечерята започва с прекадяването на трапезата, стаите, оборите и градината, за да се прогонят злите духове.\r\nСлед четене на молитвата питата се разчупва и първото парче от нея се оставя пред иконата за Богородица, второто е за къщата, а останалите се разпределят на всеки член от семейството.\r\nНа най-възрастните в семейството се пада да разчупят празничния хляб, в който е скрита и сребърната пара. Мъжът и жената трябва едновременно да държат питата високо над главите си. Вярва се, че на когото се падне парата, той ще има най-голям късмет през годината.\r\n                    \n                    \n                Здраве и щастие очакват и този, който пръв кихне на Бъдни вечер. Останалите гадаят за бъдещето си през новата година по ядките на орехите – всеки край масата трябва да счупи по един.\r\nОбичаят повелява по време на яденето да не се става. Трапезата не се прибира, защото се вярва, че умрелите идват да вечерят и да се погрижат за благополучието на живите. На сутринта храната се дава на птичките – да я отнесат нависоко.\r\nНа този ден тръгват коледарите. В коледуванията участват само момчетата.\r\nМалките коледарите обикалят през деня на 24 декември. Въоръжени с дрянови тояжки - коледарки, и с торбички те тропат по вратите и влизат в къщите. Домакинята ги дарява с кравайчета, орехи, парче сланина или кървавица.\r\nВодачът приема даровете и изказва своята благословия за семейството. \n\r\n ", "date": "2018.12.24", "title": "Седем или девет ястия сложете, Бъдни вечер посрещнете!"}
{"url": "https://www.dnes.bg/mish-mash/2018/12/24/receptata-dnes-koleden-puding.396832", "text": "\r\n \r\n180 г масло\r\n \r\n125 г кафява захар\r\n \r\n2 големи яйца\r\n \r\n1 ч. л. екстракт от ванилия\r\n \r\n175 г брашно\r\n \r\n1 ч. л. бакпулвер на прах\r\n \r\n½ ч. л. сода бикарбонат\r\n \r\n50 г какао\r\n \r\nСол\r\n \r\n75 мл мляко\r\n \r\n75 мл вода\r\n \r\nЗа пълнежа:\r\n \r\n150 г сладко от малини\r\n \r\nЗа топинга:\r\n \r\n100 г черен шоколад на малки парченца\r\n \r\n200 мл сметана\r\n \r\n\r\n \r\nЗагрейте фурната до 180 градуса. За да направите пудингите, смесете маслото със захарта, докато получите плътна смес. Бавно добавете разбитите яйца, добавете екстракта от ванилия, брашното, бакпулвера, содата бикарбонат, какаото и солта, като разбъркате добре. Добавете млякото и водата и продължете да бъркате.\r\n \r\nРазделете сместа в купички и печете на средния рафт на фурната за около 20 минути. Използвайте пълнител за крем и напълнете всеки пудинг със сладкото от малини.\r\n \r\n", "date": "2018.12.24", "title": "Рецептата Dnes: Коледен пудинг"}
{"url": "https://www.dnes.bg/politika/2018/12/24/lambo-syvetval-ninova-a-s-radev-priiatelski-prikazki.397456", "text": "Стефан Данаилов призна, че преди стане президент с Румен Радев не са били близки, во сега ситуациата се променила.\r\n\"С президента си говорим приятелски и много по-приятно. Аз го харесвам. Той не е усмихнат, аз постоянно го карам да се усмихва. Има характер и издържа на напъна. Той не действа под диктата на БСП, нищо не прави под диктата под БСП\", настоя актьорът.\r\n\"Това не е война между Борисов и Радев. Това е надпревара. Радев има амбиции да се докаже като политик. Може да се случи и дружба между тях\", смята той.\r\nПо думите му Борисов започва да писва на българина.\r\n\"Тия момчета, ако не се стегнат, няма да изкарат много време. Това не е успешно управление. Положителните качествва си отбелязват само те\", настоя Ламбо пред bTV.\r\n                    \n                    \n                По думите му Корнелия Нинова има от какво да се огорчи от поведението на Сергей Станишев. \r\n\"Братски отношения няма в тая работа. В началото Сергей беше много добре, като министър-председател беше много готин, той не позволи всичко да се решава от него, но след това се промени\", отсече Данаилов.\r\n\"Чух от един от другарите, че партията се е разцепила. Напротив - единни като юмрук сме, а Нинова непрекъснато иска съвети от мен\", каза още той.\n\r\n ", "date": "2018.12.24", "title": "Ламбо съветвал Нинова, а с Радев – приятелски приказки…"}
{"url": "https://www.dnes.bg/eu/2018/12/24/barselona-na-nokti-izdirvat-marokanec-gotvel-teror.397469", "text": "Полицията в испанската автономна област Каталуния издирва мъж, който може да е планирал терористична атака в Барселона в празничните дни около Коледа, съобщи вестник \"Мундо\", цитиран от БТА.\r\nСпоред изданието  става дума за гражданин на Мароко. Регионалните правоохранителни органи са уведомили част от своите сътрудници, както и градската полиция, за съществуващата заплаха.\r\nПолицията е наредила да се засилят мерките за сигурност в местата, където се събират големи групи хора, включително и по популярната за туристите улица \"Рамбла\" и в района на прочутата катедрала \"Саграда Фамилия\".\r\nОсобено внимание също, според силите на реда, трябва да се обръща на едрогабаритни транспортни средства.\r\n                    \n                    \n                Друг испански всекидневник - \"Ел Паис\", съобщава и инициалите на заподозрения - Б.Л., който бил на 30 г. и имал книжка за управление на автобуси.\r\nПредупреждение по същия повод изпрати чрез Тwitter и Държавният департамент на САЩ. \"Терористите могат да атакуват практически без предупреждение, вземайки на прицел най-вече туристически места, транспортни възли и други обществени места\", отбелязва външнополитическото ведомство на САЩ.\r\nВ Испания в момента е обявена четвърта степен на терористична опасност по 5-степенната скала, отбелязва ТАСС.\n\r\n ", "date": "2018.12.24", "title": "Барселона на нокти! Издирват мароканец, готвел терор"}
{"url": "https://www.dnes.bg/politika/2018/12/24/gerdjikov-obiden-na-ns-zakriite-zakonodatelniia-syvet.397449", "text": "Съветът по законодателство към Народното събрание да бъде закрит. Това е поискал шефът му проф. Огнян Герджиков в писмо до парламентарната шефка Цвета Караянчева в последния работен ден на НС за годината.\r\n\"От 1 г. сме безработни, така че няма смисъл от съществуването на този съвет\", обясни Герджиков пред \"\".\r\n\"Народното събрание няма нужда от нас, приема си такива нормативни актове, каквито иска и може. И понеже капацитетът не е много голям, се приемат понякога странни текстове и дори недомислици\", коментира бившият парламентарен шеф и екс служебен премиер. През последните години той неведнъж е отправял остри критики към качеството на законодателството.\r\n                    \n                    \n                Съветът начело с Герджиков, бе създаден в началото на мандата на този парламент от първия му шеф Димитър Главчев.\r\n\"Новото ръководство очевидно няма поглед да има такъв орган\", обясни професорът.\r\nТова всъщност бе възобновяване на структурата, тъй като законодателен съвет имаше и по времето на самия Герджиков като председател на 39-ото НС. В него влизат видни юристи, които следят за качеството на законите.\r\nЗа близо двете години от съществуването си сега обаче експертният орган обсъдил само промени в 2 законопроекта - Кодекса на труда и АПК.\r\n\"Становището ни по АПК всъщност отложи приемането на промените с 6 месеца, тъй като се оказа, че има доста несъвършенства\", обясни Герджиков.\r\n\"Дадохме за това 45 страници аргументирано становище и депутатите се съобразиха\", добави той. След това обаче законодателите повече не потърсили мнението на експертите.\r\n\"Явно нямат нужда от квалифицирана помощ. Очевидно е, че у нас професионализмът не е много на почит, а други неща\", допълни Герджиков.\r\nТой бе категоричен, че за изминалата година нито той, нито някой от колегите му в съвета не е взел и стотинка от парламента. По принцип на членовете на съвета се плаща за свършена работа.\r\n ", "date": "2018.12.24", "title": "Герджиков обиден на НС: Закрийте законодателния съвет!"}
{"url": "https://www.dnes.bg/zvezdi/2018/12/24/shon-mendes-ne-iska-da-go-misliat-za-gei.397235", "text": "Шон Мендес призна, че му се иска понякога да го засичат навън с привлекателна жена, за да може слуховете, че той е гей да бъдат опровергани.\r\n\"Чувствам се така, сякаш имам нужда да ме видят с някого публично - някое момиче, за да докажа на хората, че не съм гей. Дори да знам, че това не е лошо нещо\", каза изпълнителят на \"Stitches\" пред списание \"Rolling Stone\".\r\nШон призна, че интересът към личния му живот продължава да го притеснява. \r\n\"Иска ми се да кажа, че не ми пука за това, но не е така. Може да съм малко по-женствен - но просто съм такъв. Затова съм себе си\", обясни певецът.\r\nТой e поздравил Джъстин Бийбър и Хейли Болдуин за сватбата им. Миналата есен се появиха слухове, че Шон и Хейли са двойка, които сега певецът не отрече.\r\n \r\n\"Писах на Хейли. Казах й: \"Поздравления!\" и съм много щастлив за тях. Тя е един от най-готините хора, които съм срещал - не само външно, тя има добро сърце\".\r\n \r\n", "date": "2018.12.24", "title": "Шон Мендес не иска да го мислят за... гей"}
{"url": "https://www.dnes.bg/obshtestvo/2018/12/24/a-toi-oshte-gleda-gvardeicite-i-marshiruva-li-marshiruva.397466", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНа 3 март тази година в социалните мрежи се появиха стотици патриотични публикации, една от тях обаче се открои сред всички други.\n\n\n\r\nКлип на 3-годишно момченце, което марширува пред Президентството до гвардейците, трогна хиляди, а видеото стигна до командира на Националната гвардейска част.\r\nБригаден генерал Илко Йорданов, впечатлен от видяното, се свърза с . Той предложи да ушие униформа за малкия гвардеец.\r\nНяколко седмици по-късно момчето, спечелило симпатиите на цяла България, получи първата си оригинална гвардейска униформа.\r\nДнес Никола продължава да марширува наравно с гвардейците и е категоричен, че когато порасне, ще стане гвардеец.\r\n ", "date": "2018.12.24", "title": "А той още гледа гвардейците и марширува ли, марширува…"}
{"url": "https://www.dnes.bg/football/2018/12/24/krilatite-lafove-na-sasho-tomov-ne-sym-svil-i-stotinka.397454", "text": "\r\n\r\n\r\n \r\nКогато всичко излезе наяве, аз ще върна статуетката Златен скункс. Мисля, че тя ще стои хубаво в някоя от витрините на Тодор Батков.\r\n \r\n\r\n \r\nЦСКА ще стане шампион и Кремиковци ще стане шампион, но малко по-късно.\r\n \r\n\r\n \r\nЕдин бивш политик ми каза: \"Сашо, много нависоко полетя. Внимавай! Като полетиш нагоре, в България се стреля!\"\r\n \r\n\r\n \r\n10 дни ЦСКА не работеше и на практика не функционираше. Вие знаете с какви работи бяхме засипани и обсипа ни.\r\n \r\n\r\n \r\n", "date": "2018.12.24", "title": "Крилатите лафове на Сашо Томов: Не съм свил и стотинка!"}
{"url": "https://www.dnes.bg/blizak-iztok/2018/12/24/erdogan-obeshta-na-trymp-shte-iztrebia-vsichki-ot-id-v-siriia.397465", "text": "Турският президент Реджеп Тайип Ердоган е обещал \"да унищожи силите на \"Ислямска държава\" в Сирия в телефонен разговор с президента на САЩ Доналд Тръмп, предадоха ДПА и Асошиейтед прес.\r\nИзлагайки своята версия за разговора, Тръмп писа в Twitter че Ердоган \"много убедително ме информира, че той ще унищожи всякакви остатъци от ИД в Сирия... и той е човек, който може да направи това, че и отгоре, Турция е най-близко там\".\r\n\"Нашите войски се връщат у дома\", добавя Тръмп в поста си, цитиран от БТА.\n\r\nСпоред Анадолската агенция двамата лидери са се съгласили да поддържат тясна военна и дипломатическа координация, за да попречат на това някой да се възползва от изтеглянето на американските войски от Сирия и да се отвори вакуум на властта в регионите, контролирани от кюрдските бунтовници.\r\n                    \n                    \n                Ердоган снощи също писа в Twitter по този повод и изрази надежда, че разговорите му с Тръмп ще се отразят благотворно на отношенията между двете страни. \r\n\"Днес с президента на САЩ Доналд Тръмп проведохме продуктивен разговор, по време на който се договорихме да развиваме сътрудничеството в различни сфери, от търговските отношения до Сирия. Желанието ми е нашите отношения да се отразят благотворно на нашите страни и нашия регион\", написа Ердоган.\r\nТурският президент изразил задоволство от предприетите от Вашингтон стъпки за борба с тероризма в Сирия и казал, че Турция е готова да предостави всякаква подкрепа в тази сфера, съобщи Анкара.\r\nСлед предишен разговор между двамата лидери, състоял се преди няколко дни, Тръмп обяви решението си да изтегли американските сили от Сирия, пренебрегвайки съветите на екипа си по националната сигурност. Министърът на отбраната Джим Матис подаде оставка веднага след това.\r\nТръмп подписа снощи указа за предстоящото изтегляне на американските войски от Сирия, съобщи говорител на Пентагона.\r\nСпоред американски официални представители изтеглянето на над 2000-те американски военнослужещи може да отнеме 60 до 100 дни.", "date": "2018.12.24", "title": "Ердоган обеща на Тръмп: Ще изтребя всички от ИД в Сирия!"}
{"url": "https://www.dnes.bg/notifikacii/2018/12/24/malkata-kobra-s-mechta-nov-poias-v-nachaloto-na-2019-a.397467", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nТази година Тервел Пулев продължи убедителното си представяне на професионалния ринг и завоюва Европейска титла в полутежка категория. \r\n12 победи в 12 мача, 11 от тях с нокаут. Продължителността на повечето двубои е не повече от 5 рунда. По-малкият от братята Пулеви далеч не е по-малко мотивиран и техничен на ринга.\r\n\"Винаги се стремя всеки следващ път да е по-добре\", сподели пред  Тервел.\r\nСлед победата обаче се заговори, че може да се насочи към по-големи отличия.\r\nКакви са следващите пояси, които ще атакува, кой е неговият фаворит в тежка категория и какво очаква от новия партньор на брат му - Боб Аръм, вижте във видеото.\r\n ", "date": "2018.12.24", "title": "Малката Кобра с мечта – нов пояс в началото на 2019-а"}
{"url": "https://www.dnes.bg/eu/2018/12/24/voinata-sreshtu-slamkata-80-na-sto-ot-bokluka-v-okeanite-plastmasa.397455", "text": "Над 80 на сто от боклука в океаните е пластмаса и Европейската комисия (ЕК) твърдо върви към налагането на правила, които да ограничат употребата на еднократни пластмасови предмети.\r\nНа 19 декември стана ясно, че европейските институции няма да отстъпят в атаката срещу пластмасовите чинии и прибори, сламките за пиене, кутиите за доставка на храна. Преговарящите от Европейския парламент (ЕП) и страните от ЕС се споразумяха в Брюксел, че забраната трябва да намали пластмасовите отпадъци в околната среда и в океаните.\r\nЕвропейският парламент пък обяви преди това, че забраната може да влезе в сила от 2021 г.\r\nИ без да е наложена забрана, вносителите и производителите на алтернативите от бамбук, дървесина и хартия в България твърдят, че бизнесът им расте.\r\n                    \n                    \n                \r\nПопитан дали само за две години е възможно пластмасата да бъде ограничена, собственикът на Nordics Oral Care Атанас Арсов заяви: \"Може, трябва и ще стане. Всеки ден се срещам с нови партньори, които обмислят тези идеи. Дори да е бавно, ще заменим пластмасата\", твърди той.\r\nКомпанията му предлага бамбукови четки за зъби, за които суровината е отгледана в плантации в Малайзия и Близкия Изток. По думите му бамбукът е бързорастящ тревен вид и това гарантира практически нулево обезлесяване.\r\nИма различни сортове бамбук и този, който българската компания използва, не става за храна на пандите, тъй като е твърд и устойчив. Растението има натурални антимикробни качества, подчертава производителят.\r\n\"До преди 3-4 години никой не говореше на тази тема, а сега вече се прокарват политики\", отбелязва той оптимистично.\r\nФунийки от иглолистна дървесина, в които могат да бъдат сервирани кафе и сладки продукти, представи на изложението СИХРЕ Александра Милчева, търговски представител на \"Консуматив\" ЕООД.\r\nТя показа нагледно, че дървесината може да замени съдовете за кетъринг и презентации на храни, а по думите ѝ фунийките са остатъчен материал от производството на дървесина, която идва от разсадници и със сигурност няма трески. Компанията предлага чаши и сламки от картон, които според търговския представител нямат неразградим слой.\r\nАлександра Милчева се заема с екоалтернативите преди три години, когато продуктите са нови не само за България, а и за пазара като цяло.\r\n\"Бизнесът се развива стремглаво нагоре и клиентите растат\", казва тя и дава като пример, че от 50 предлаганите продукти са нараснали на 300. Те се купуват от ХоРеКа сектора, сладкарници, търговци на улична храна. Тя отчита, че все пак алтернативните продукти са по-скъпи спрямо пластмасовите.\r\n\r\nХарактерният за институциите на ЕС оптимизъм често се сблъсква с политическите и социални реалности в страните членки, заяви в интервю за Investor.bg Йордан Матеев, изпълнителен директор на Сдружението за модерна търговия.\r\n\"Според мен темата наистина вълнува голяма част от европейските граждани, въпросът е каква ще бъде цената на подобен тип регулация. Мисля, че все пак е възможно търговците да се освободят от пластмасата, защото голяма част от компаниите вече подеха подобни инициативи.\r\nДали всички ще успеят в този срок, не мога да се ангажирам, но определено виждам, че компаниите реагират на този дебат. Предполагам, че ако подобни правила влязат в България, те, както всички останали правила, независимо дали са добри или лоши, ще бъдат спазени от коректните играчи на пазара. И няма да бъдат спазени от некоректните, които са в сивия сектор\", отчете той.\r\nНа въпрос дали е възможно за две години да се намерят доставчици на алтернативните артикули Йордан Матеев посочи: \"Не трябва да подценяваме гъвкавостта на предприемачите, според мен теоретично е възможно, на практика просто ще видим. Предполагам, че подобна мащабна трансформация ще доведе до качване на цените на алтернативата, което силно ще стимулира доста предприемачи да се включат в този сектор, за да направят бързи печалби. Дали потребителите ще го понесат, е друга тема. Търговските вериги ще се справят\".\r\n \r\n ", "date": "2018.12.24", "title": "Войната срещу сламката!? 80 на сто от боклука в океаните – пластмаса!"}
{"url": "https://www.dnes.bg/notifikacii/2018/12/24/indoneziia-raste-broiat-na-jertvite-na-opustoshitelnoto-cunami.397475", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Расте броят на жертвите на опустошителното цунами, което връхлетя Индонезия. Най-малко 280 души са загинали, стотици са ранени, а десетки са безследно изчезнали.\n\n\r\nВластите предупреждават, че в следващите дни още по-смъртоносни вълни могат да ударят индонезийското крайбрежие, тъй като вулканът Анак Кракатау продължава да изригва, съобщава Bulgaria ON AIR.\r\nХиляди, които живеят по крайбрежните райони, напуснаха домовете си. Смъртоносното цунами унищожи стотици домове. Стихията припомни спомени от 2004 година, когато 226 000 души загинаха вследствие на мощно цунами, предизвикано от земетресение.", "date": "2018.12.24", "title": "Индонезия: Расте броят на жертвите на опустошителното цунами"}
{"url": "https://www.dnes.bg/notifikacii/2018/12/24/sled-adskoto-ptp-shefyt-na-granichna-policiia-vyv-vma.397464", "text": "След катастрофа на магистрала \"Тракия\", директорът на Гранична полиция Светлан Кичиков е премесетен във ВМА.\r\nТой е настанен в болницата с травми по лицето, но без опасност за живота, съобщи БТА.\n\r\nКичиков вчера катастрофира със служебен автомобил близо до Пазарджик.\r\nПо неофициална информация в колата имало жена и две деца. Четиримата се прибирали към София. Автомобилът е сериозно увреден.\r\nПървоначалният оглед на инцидента показал, че автомобилът, в който бил Кичиков, катастрофирал в ремарке на ТИР. Катастрофата станала около 14:30 ч.\r\nКъм този час официална информация от МВР липсва. Разследването ще изяснява как е станал инцидентът и защо Кичиков е бил със служебен автомобил.\r\n ", "date": "2018.12.24", "title": "След адското ПТП – шефът на \"Гранична полиция\" във ВМА "}
