{"url": "https://www.dnes.bg/za-da-se-razbirame/2019/01/20/13-romantichni-nachina-s-koito-da-mu-kajesh-lipsvash-mi.399610", "text": "Липсваш ми! Може би няма влюбена двойка, в която партньорите да не се почувстват необикновено, когато единият каже на другия тези романтични думи. В любовта, комуникацията е изключително важна. Тя играе ключова роля в изграждането на близост и интимност между двама души.\r\nКомуникацията трябва да е споделена, романтична, истинска, открита. Само така ще можем да създадем и поддържаме взаимоотношенията, за които мечтаем. Да споделяме своите емоции, особено в онези моменти, в които любимият не е до нас не е срамно, а истинско.\r\n\r\n1. Иска ми се да си тук с мен, точно сега.\r\n2. Липсваш ми по начина, по който земята пропуска луната и звездите, когато слънцето грее твърде ярко.\r\n                    \n                    \n                3. Винаги, когато съм в прегръдките ти се чувствам уютно. Точно сега се чувствам малко празна.\r\n4. Въпреки че в този момент няма как да те прегърна, сърцето ми не спира да гори за теб.\r\n5. Само идеята да не бъда с теб е достатъчна, за да ми липсваш.\r\n6. Ревнувам много хората, които могат да бъдат в близост до теб в този момент. Те не знаят какви щастливци са.\r\n", "date": "2019.01.20", "title": "13 романтични начина, с които да му кажеш: Липсваш ми! "}
{"url": "https://www.dnes.bg/notifikacii/2019/01/20/kraiat-na-edna-era-rusiia-kazva-sbogom-na-legendarniia-makarov.399718", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Край на една епоха в оръжейния бизнес. Русия се сбогува с легендарния пистолет \"Макаров\". Оръжието ще бъде заменено с ново, способно да функционира при температура до минус 70 градуса и да пробие бронежилетка от 100 метра разстояние.\n\r\nВече близо 70 години известните съветски пистолети \"Макаров\" служат вярно на руската армия и полиция. \n\r\n\"Макаров\" представлява полуавтоматичен пистолет. Той е основното лично оръжие на служителите на въоръжените сили и на въоръжените армии в множество страни от бившия Варшавски договор, както и в Китай.\n\r\nСлед седем десетилетия \"Макаров\" ще бъде заменен с \"Удав\" – пистолет, който ще може да функционира при екстремни условия – пустинна суша, артически студ и висока влажност, предаде .\n                \n                \r\nСъс своята разрушителна сила \"Удав\" ще бъде един от най-мощните пистолети в света.\r\nПроизводството на новото оръжие се очаква да започне през пролетта тази година в оръжейния завод в Ижевск. Предвижда се пистолетите да се предлагат и в цивилна и спортна версия, а също и за износ.\r\n ", "date": "2019.01.20", "title": "Краят на една ера: Русия казва \"сбогом\" на легендарния \"Макаров\""}
{"url": "https://www.dnes.bg/akoshtete-vqrvaite/2019/01/20/3-te-zodii-koito-ne-mlykvat-vijte-koi-sa-te.399627", "text": "Тези зодиакални знаци са много социални, общителни, сладкодумни. Знаят как да ви омаят с приказки, но понякога могат и да ви натоварят. Ето кои са те. \r\n\r\nТе не само обичат да говорят, но и наистина са отлични комуникатори. Лесно се сприятеляват, но лошото е, че често започват конфликти в социалните мрежи и постоянно коментират нещо там. Просто не могат да се стърпят, отвръщат на всеки нов коментар и спорът може да е вечен. Имат нужда да изразят какво мислят, дори когато обиждат другите. Това може да им създаде проблеми в училище или работата.\r\n \r\n\r\nОбожават да споделят и разпространяват нова информация. Лошото при Везните е, че често споделят неща, които са обещали, че няма да казват. Издават тайни, прекалено лични неща на големи групи хора. Понякога го правят неволно, друг път клюкарстват, защото това им е забавно и обичат да забавляват другите. Така могат да наранят близки хора и приятели, трудно си държат езика зад зъбите.\r\n \r\n", "date": "2019.01.20", "title": "3-те зодии, които не млъкват! Вижте кои са те"}
{"url": "https://www.dnes.bg/notifikacii/2019/01/20/trymp-sys-syvet-sreshtu-zimnite-buri-ne-izlizaite.399722", "text": "Президентът на САЩ Доналд Тръмп прикани днес американците, засегнати от зимните бури, да бъдат внимателни, предадоха АП и ТАСС.\r\n\"Бъдете внимателни и се опитайте да не излизате от къщи. Голяма част от страната страда от изключителни снеговалежи и почти рекордни студове\", написа Тръмп в \"Туитър\". В текста той отбеляза, че \"няма да е лошо, ако сега имаме малко от доброто старо Глобално затопляне\".\r\nТръмп често е изказвал съмнения в научните аргументи за съществуването на глобалното затопляне. Той и преди е смесвал краткосрочни модели на атмосферните условия с дългосрочните промени в климата, въпреки че това противоречи на т. нар. Национална оценка на климата, изготвена от Белия дом, отбелязват агенциите.\r\n                \n                Зимните бури в североизточните и централните райони на САЩ причиниха на места най-ниските температури за сезона и обилни снеговалежи вчера и тази сутрин. В северната част на щата Ню Йорк снежната покривка достига 28 см, а части от Нова Англия са засипани от близо 60 см сняг.\r\nКомбинацията от дъжд и температури под нулата предизвика объркване на въздушния трафик, като днес из страната бяха отменени близо 5000 полета, а вчера броят им беше 6700.\r\nПървият голям снеговалеж за годината в столицата Вашингтон и близките щати Мериленд и Вирджиния парализира работата на компании и институции и доведе до транспортен хаос. Властите в засегнатите от стихията райони препоръчват на хората да се въздържат от пътувания с личните си автомобили. (БТА)\r\n ", "date": "2019.01.20", "title": "Тръмп със съвет срещу зимните бури: Не излизайте!"}
{"url": "https://www.dnes.bg/notifikacii/2019/01/20/ekshyn-v-ranna-utrin-myj-potroshi-7-koli-gonili-go-da-go-ograbiat.399723", "text": "Извършители на грабеж се издирват в столицата.\r\nВ ранните часове днес е получен сигнал за инцидент на паркинг в района на ул. \"Луи Айер\" в София, а минути по-късно - за извършен грабеж и пострадал мъж.\r\nНа място веднага били насочени полицейски екипи, които установили, че на паркинга са блъснати и повредени седем автомобила.\r\nСпоред обясненията на мъжа, докато чакал в колата приятелката си, забелязал приближаването на четирима непознати. Тогава потеглил рязко, но бил настигнат от тях, бит и ограбен - отнети са му мобилният телефон и наличните пари. \r\nТой е тестван за алкохол и наркотици, резултатите са отрицателни. Заради нанесените материални щети по паркираните коли спрямо него е взето отношение по Закона за движение по пътищата, съобщи пресцентърът на МВР.\r\nВъв връзка с извършения грабеж е образувано досъдебно производство, работата по което продължава под наблюдението на прокуратурата.", "date": "2019.01.20", "title": "Екшън в ранна утрин: Мъж потроши 7 коли, гонили го да го ограбят"}
{"url": "https://www.dnes.bg/notifikacii/2019/01/20/novata-5g-mreja-ot-2020-g-net-yt-20-pyti-po-byrz.399724", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        20 пъти по-бърз интернет от сегашния ни очаква през 2020 година, когато предстои да бъде въведена новата 5G мрежа.\n\r\nС нея, когато пътуваме в кола или влак, интернет обхватът на телефона ни няма да се губи, обещават специалистите.\n\r\nТелефоните на бъдещото, които ще поддържат 5G мрежа, са съвместими и със сегашната 4G мрежа, но никой от телефоните, които използваме в момента, няма да бъдат съвместими с 5G мрежата.\n\r\nПрез началото на тази година акциите на световните технологични компании се сринаха с десетки милиарди долари. Очаква се 5G мрежта да вдигне продажбите. И въпреки че у нас скоростта на интернет е сред най-силните, оказва се много от клиентите са консеравтивни, предаде .\n                \n                \r\nВ същото време очакваният ръст за световния пазар на смартфони през 2019 година се очаква да бъде от 2-3%, а в края на 2020 година се очаква постепенно да започне въвеждането на 5G мрежата.\n\r\n ", "date": "2019.01.20", "title": "Новата 5G мрежа от 2020 г., нет-ът 20 пъти по-бърз"}
{"url": "https://www.dnes.bg/stranata/2019/01/20/kameri-hvashtat-po-niakolko-narusheniia-na-pytia-navednyj.399726", "text": "КАТ извади нови камери срещу нарушителите на пътя. Те снимат в движение по няколко нарушения наведнъж, а шофьорите си получават честитките дори и без да ги спрат за проверка, предаде bTV.\n\r\nКамерите, с които Пътната полиция разполага, са общо над 220. Новите са 23 и освен превишена скорост, засичат крадени коли и шофьори без застраховка \"Гражданска отговорност\".\n\r\nНовите камери са монтирани върху покривите на полицейските коли. Снимат по всяко време – и когато патрулката е паркирана, и когато е в движение. \n\r\n\"Системата притежава различни функции, които са засичане на противозаконно отнети МПС-та на територията на страната, също така засича и скорост и автомобили без сключена \"Гражданска отговорност\", обясни Атанас Шиников от \"Пътна полиция\" – Пазарджик.\r\n                    \n                    \n                Устройствата работят и на дневен, и на нощен режим. В реално време от полицейската кола се проверяват всички коли на пътя, включително и паркираните. \n\r\nШофьорите дори не разбират, че са глобени за липса на застраховка. Автомобилът не се спира на място от служителите, които са в наряд. В по-късен период се издава електронен фиш, който собственикът на автомобила получава на посочения адрес.\n\r\n\"Честитките\" пристигат след около месец, а глобите са по 250 лева. \n\r\n ", "date": "2019.01.20", "title": "Камери хващат по няколко нарушения на пътя наведнъж"}
{"url": "https://www.dnes.bg/notifikacii/2019/01/20/liubovta-mejdu-hitler-i-eva-braun-taka-i-ne-bila-konsumirana.399623", "text": "Едно на 5000 момичета страда от синдром на Майер-Рокитански, Кустер-Хаузер (МРКХ). Състояние, при което още в зародиш репродуктивната система се развива непълноценно или с нарушения.\r\nОт именно това заболяване е страдала и Ева Браун – изгората на Хитлер. И според историка Томас Лундмарк, това е била една от главните причини любовта между фюрера и красавицата да е била единствено и само платоническа. Или по-просто казано, Хитлер никога не е имал сексуални взаимоотношения с изгората си.\r\nПовечето момичета прибягват към операция, за да решат проблема си. МРКХ не означава, че девойките не могат да участват в полов акт, но той би бил изключително болезнен за тях. Ева Браун също потърсила помощ, но това не променило факта, че с Адолф така и не консумирали връзката си.\r\n                \n                Доказателство за това е календар, пазен от доктор Густав Шолтен – нацистки гинеколог, който работил в клиниката в Мюнхен. В него имало съобщение от резиденцията на фюрера, което гласяло: \"Пътуване до Италия, Хитлер. Благодаря за операцията, Ева Браун\".\r\nШолтен загива в катастрофа през 1944 година, но професор Лундмарк успява да открие сина на гинеколога – Герхард. Той разказал, че Ева Браун била под негова опека в болницата, а и че майка му наистина преживяла една страхотна почивка в Италия, а разноските за нея били поети изцяло от Хитлер.\r\nСтаята на Ева била като цветарски магазин – изпълнена отвсякъде с цветя. А бележка, която канела доктор Шолтен на гости, е поредното доказателство, че двамата добре са се познавали.\r\nСпоред Герхард, тя била прекрасен човек – когато баща му починал, Ева лично отишла да поднесе съболезнованията си, а и за да го разсее, го извела да поплува малко в близкото езеро.\r\nНо познанството и с Шолтен не е единственото доказателство, че връзката на Хитлер и Браун била само платоническа.\r\nХора, близки до Ева, също хвърлят светлина. По думите им, по време на пътуване в Рим, красавицата признала на преводача си, че двамата с Хитлер никога не са били физически интимни.\r\n\"Мисия, мисия, мисия... това е всичко, което той знае. Дори самата идея за интимност ще означава оскверняване на мисията му\", оплакала се Ева. И продължила: \"Много пъти сме гледали изгрева заедно и той ми е признавал, че може да обича само Германия\".\r\nТова държание си имало обяснение - нацистката младеж трябвало да го гледа с уважение и да не губи респекта си към него заради някаква сладникава любов.\r\nДве от секретарките на фюрера, както и личния му физиотерапевт, също отричат Адолф и Ева да са имали интимен контакт. Дори камериерката в имението им се опитвала да ги хване, тъй като била изключително любопитна жена. Въртяла се около стаята им нощем, на сутринта проверявала чаршафите, но не откривала абсолютно нищо.\r\nА цялото това разследване на Лундмарк се потвърждава и от завещанието на Хитлер, в което той благодари на Браун за \"дългите години вярно приятелство\". Единственият път, в който споменава думата любов, е когато говори за любовта си към народа си.", "date": "2019.01.20", "title": "Любовта между  Хитлер и Ева Браун така и не била консумирана?"}
{"url": "https://www.dnes.bg/sofia/2019/01/20/policai-postrada-pri-arest-na-agresiven-shofior.399716", "text": "Пътен полицай е пострадал леко при задържането на агресивен водач в района на квартал \"Дружба\" в София.\r\nКъм 15.00 часа днес е получен сигнал за пътен инцидент между два леки автомобила. При пристигането на място, екип на Пътната полиция е установил единия от водачите - 33-годишен, който започнал да ги обижда и заплашва, съобщи пресцентърът на МВР.\r\nСлед последвало предупреждение за неговото задържане, мъжът проявил явна агресия, посегнал на единия от униформените и му нанесъл удар в ръката. Служителят на реда е прегледан и освободен за домашно лечение.\r\nНарушителят е задържан в столичното Осмо Районно управление, работата по документирането на случая, както и по издирването на другия участник в пътния инцидент, продължава.", "date": "2019.01.20", "title": "Полицай пострада при арест на агресивен шофьор"}
{"url": "https://www.dnes.bg/notifikacii/2019/01/20/sblysyci-na-masoviia-protest-v-atina-sreshtu-dogovora-za-imeto.399717", "text": "\nМасови демонстрации се провеждат в Атина срещу договора за Република Северна Македония. Това е най-мащабната акция срещу новото име на съседната страна.\n\r\nГръцката полиция използва сълзотворен газ срещу демонстранти, които се опитаха да пробият кордона пред парламента по време на протеста. В сблъсъците са пострадали 10 служители на реда. Според полицията участниците в акцията са били около 100 000, според медиите - над 600 000, предаде БНР. \n\r\nМеждувременно 20 фермери с трактори блокираха за час границата с Македония в знак на подкрепа към демонстрацията в Атина.\n\r\nСтотици хиляди гърци скандираха пред парламента \"Македония не се продава\". Сред говорителите на митинга бе бившият американски сенатор от гръцки произход Крис Спирос.\r\n                \n                \"Ако Матю Нимиц внесе въпроса в ООН, ще организираме голяма съпротива там.  Ще убедим президента на САЩ да направи като Бил Клинтън и да наложи вето. Ще погребем желанието на Заев и Нимиц да дадат името Македония на Република Скопие\", заяви той пред медиите. \n\r\nНа демонстрациите участват и представители на гръцки организации от цял свят. Присъстват и митрополитите от Северна Гърция, както и монаси от Атон. Присъединиха се депутати от опозицията. Подготвя се петиция с искане до президента да се проведе референдум. Въпреки протестите се очаква независими депутати да подкрепят СИРИЗА и парламентът да ратифицира договора от Преспа.\n\r\nХора от цялата страна, подкрепени и от гръцки организации от чужбина, пристигнаха в столицата за демонстрациите. Над 3 хиляди автобуса пътуват към Атина с демонстранти. С фериботи пристигат и от островите.\n\r\nЗаедно с неправителствени организации участват и представители на църквата. Делегация с монаси пристигна от Атон. Участват и землячески организации на гърците в чужбина. Йоргос Скурдис, член на сдружението на гърците в Швейцария, е вече сред демонстрантите пред парламента:\n\r\n\"Този договор нанася вреда на националните интереси. В същото време се случва и промяна на политическия вот в парламента, което е голям риск. Вече няма демокрация в Гърция\".\n\r\nЦелта на протестите днес е да се повлияе на депутатите, склонни да подкрепят с вот договора за Северна Македония.\n\r\nСпоред проучванията на общественото мнение, публикувано днес, 70% от гърците не приемат споразумението и искат референдум. Правителството отказва, за да не блокира ратифицирането на договора.", "date": "2019.01.20", "title": "Сблъсъци на масовия протест в Атина срещу договора за името"}
{"url": "https://www.dnes.bg/mish-mash/2019/01/20/kyrvava-luna-utre-shte-ia-vidim-pri-iasno-vreme.399719", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Пълно лунно затъмнение може да бъде наблюдавано рано сутринта в понеделник.\r\nЯвлението може да се види и от България при ясно време. Следващото пълно лунно затъмнение ще е чак през 2022 година, предаде .\r\nПрез пълното лунно затъмнение Луната ще стане кърваво червена в момента, когато Слънцето, Земята и Луната се изравнят в една линия.\r\nПо време на затъмнението на Луната ще бъде китайският луноход, приземил се в началото на годината.\r\nЛунното затъмнение ще се наблюдава в България ниско над западния хоризонт в 5 часа и 34 минути.\r\n ", "date": "2019.01.20", "title": "Кървава луна утре, ще я видим при ясно време"}
{"url": "https://www.dnes.bg/temida/2019/01/20/petima-zadyrjani-za-terorizym-ostavat-v-aresta.399721", "text": "Специализираният съд остави в ареста 5-мата задържани в петък в акцията срещу международния тероризъм. Днес беше гледана мярката за неотклонение при закрити врати.\n\nПо-рано прокуратурата поиска постоянно задържане за петима от задържаните над 40 души при акцията.\n\r\nНаблюдаващият прокурор в Специализираната прокуратура Евгения Станкова заяви, че обвиненията са за финансиране на тероризъм и членуване в група, която си е поставила за цел извършване на тероризъм.\n\r\nИ двете обвинения са тежки и умишлени и предвиждат за първото от 3 до 12 години и за второто до 12 години лишаване от свобода. Едното от лицата е чужденец и е извън територията на страната. Предстоят експертизи, иззети са множество доказателства. Преценява се в международен аспект какви действия трябва да бъдат предприети.\n                    \n                    \n                \r\nГрупата в отделните периоди на тази една година, в която е действала, е различна на брой, но лицата са тези, към които има обвинения. Използвани са две чейндж бюра на територията на София за дейността, има активност и в други градове. Предстои конкретизация кой какво точно е извършвал. \n\r\nШестима души бяха привлечени като обвиняеми след акцията за разбиване на група за международен тероризъм, съобщи за БНР говорителят на прокуратурата Румяна Арнаудова. Става дума за българка и за петима сирийци, които са пребивавали легално в България. Единият от тях все още не е задържан и е обявен за международно издирване.\n\r\nОбвиненията към всеки от престъпната група са две - първото е, че групата е извършвала небанкови парични операции по метода \"хавала\", при който парите се оставят при посредник в една държава и се вземат от втори човек в чужбина, а второто обвинение е за подготовка на терористични атаки в чужди държави, уточни Арнаудова.\n\r\nКъм момента са документирани над 25 000 000 евро, които са били трансферирани през членовете на групата към терористични организации в чужбина и над 100 автомобила са били транспортирани от България до сирийските територии.\n\r\nВторото обвинение, което е повдигнато, е за това, че са участвали и са членове на група, която си е поставила за цел финансиране - пряко или косвено - на терористична организация.\n\r\nВсички чужди граждани пребивават на законно основание на територията на страната. Трима от тях са с статут на временно пребиваващи. Двама от тях са постоянно пребиваващи чужденци в България.\n\r\n ", "date": "2019.01.20", "title": "Петима задържани за тероризъм остават в ареста "}
{"url": "https://www.dnes.bg/zvezdi/2019/01/20/po-banski-ashli-greym-s-nova-fotosesiia.399624", "text": "Ашли Греъм е безспорно един от най-известните посланици на каузата за любов към тялото и разбиване на клишетата за перфектните размери. \r\nМоделът има в портфолиото си многобройни проекти за големи модни къщи, а новата 2019 идва с цяла фотосесия по бански.\r\n \r\nПищният модел представя своите форми в бански костюми както от две части, така и цели, позирайки в предизвикателни пози на фона на морски плаж.\r\n \r\nДълбоките деколтета и изрязаните акценти са основен фокус във фотосесията, а самата Ашли флиртува с обектива, развявайки дългите си коси в небрежни вълни.\r\n \r\nВсички кадри от фотосесията на нашето тяло на седмицата можете да видите в\r\n ", "date": "2019.01.20", "title": "По бански: Ашли Греъм с нова фотосесия"}
{"url": "https://www.dnes.bg/zvezdi/2019/01/20/valia-balkanska-smaia-italiancite-v-matera-s-glasa-si.399706", "text": "Красивият италиански град Матера снощи официално откри своето председателство и вече официално Европа има две столици на културата. То започна с разнообразни спектакли, фойерверки и Валя Балканска. \n\r\nМузиканти във въздуха, светлинно шоу, музикални и акробатични изпълнения. Със спектакли на четири сцени Матера затвърди своето място в света на европейската култура. \n\n\n\r\nЛюбимецът на хиляди италианци – Актьорът Джиджи Пройети беше водещ на церемонията на един от централните площади – \"Сан Пиетро Кавеозо\".\n\r\nСпециален гост беше Валя Балканска, която омая гостите на Матера с изпълнението си на песента \"Излел е Дельо Хайдутин\".\n                    \n                    \n                \r\nХиляди туристи посетиха града за откриването. \"Невероятно е, много ми харесва, толкова е красиво. Шоуто, певците, всичко. Можем да видим много изложби, шоу програми – ще бъде чудесна година за Матера\", заяви Ариана Роза.\n\r\nПо време на церемонията всички светлини в Матера изгаснаха, съобщава bTV. Бяха запалени хиляди свещи, за да се покаже, че звездите не са само на небето, а и в Матера.\n\r\nПритаила дъх сред свещите откриваме Лора от България. \"Много ми харесва, че навсякъде има свещи. Този огън придава магичност на града, защото това е един много стар град и хората са живели наистина примитивно\", сподели Лора Абаджиева.\n\r\nПрезидентът на Италия Сердо Матарела беше почетен гост на събитието. \"Днешният ден е от голямо значение за Матера, за цяла Италия и за Европа, която е показала, че знае да признава и да цени своите култури. Културата е свързващата тъкан на европейската цивилизация\", каза Серджо Матарела, президент на Италия.\n\r\nЦеремонията премина под мотото \"Отворено бъдеще\" и завърши с пожелание за разцвет на града.", "date": "2019.01.20", "title": "Валя Балканска смая италианците в Матера с гласа си"}
{"url": "https://www.dnes.bg/notifikacii/2019/01/20/koi-sa-10-te-globalni-zaplahi-za-zdraveto-prez-2019-godina.399701", "text": "Светът е изправен пред множество здравни предизвикателства. Те варират от болести, предотвратими с ваксина като морбили и дифтерия, резистентни към лекарства патогени, увеличаване на степента на затлъстяване и физическа неактивност, неблагоприятното въздействие върху околната среда, както и многобройни хуманитарни кризи.\n\r\nЕто 10-те основни здравни заплахи, които ще изискат нашето внимание през 2019 година, както и това на учените за справянето с тях.\n\r\n\n\r\nДевет от десет души всеки ден дишат замърсен въздух. През 2019 г. СЗО счита за най-голям екологичен риск за здравето. Микроскопичните замърсители във въздуха могат да проникнат в дихателните и кръвоносните системи, да увредят белите дробове, сърцето и мозъка, като убиват 7 милиона души преждевременно всяка година от заболявания като рак, инсулт, сърдечни и белодробни заболявания. \r\nНеинфекциозните болести като диабет, рак и сърдечни заболявания са отговорни за над 70% от всички смъртни случаи в света или за смъртта на 41 милиона души. Това включва 15 милиона души, умиращи преждевременно на възраст между 30 и 69 години.\n                \n                \r\nНад 85% от тези преждевременни смъртни случаи са в страни с нисък и среден доход. Нарастването на тези заболявания се дължи на пет основни рискови фактора: употреба на тютюн, физическа неактивност, вредно използване на алкохол, нездравословни диети и замърсяване на въздуха. \n\r\n\r\nСветът ще се изправи пред друга грипна пандемия - единственото нещо, което не знаем е кога ще го удари и колко тежко ще бъде. \n\r\nСЗО постоянно следи циркулацията на грипните вируси за откриване на потенциални пандемични щамове: 153 институции в 114 страни участват в глобалното наблюдение и реагиране.\n\r\n\n\r\nПовече от 1,6 милиарда души (22% от световното население) живеят на места, където има продължителни кризи (суша, глад, конфликти и разселване на населението) и слаби здравни услуги ги оставят без достъп до основни грижи.\n\r\nНестабилните условия съществуват в почти всички региони на света и това са места, където половината от ключовите цели на целите за устойчиво развитие, включително по отношение на детското и майчиното здраве, остават неудовлетворени.\n\r\nСЗО ще продължи да работи в тези страни за укрепване на здравните системи, така че те да са по-добре подготвени за откриване и реагиране на огнища, както и да могат да предоставят висококачествени здравни услуги, включително имунизация.\n\r\n\n\r\nРазвитието на антибиотици, антивирусни препарати и антималариуми са някои от най-големите успехи на съвременната медицина. Сега изтича времето с тези лекарства. Антимикробната резистентност - способността на бактериите, паразитите, вирусите и гъбите да се противопоставят на тези лекарства - заплашва да ни върне към времето, когато не можахме лесно да лекуваме инфекции като пневмония, туберкулоза, гонорея и салмонелоза. \n\r\nНевъзможността за предотвратяване на инфекции може сериозно да компрометира хирургията и процедурите като химиотерапия.\n\r\n\n\r\nПрез 2018 г. в Демократична република Конго са наблюдавани две отделни огнища на Ебола като и двете се разпространяват в градове с повече от 1 милион души. Една от засегнатите провинции е също в активна конфликтна зона.\n\r\nТова показва, че контекстът, в който избухва епидемия от високоопасен патоген като Ебола, е критична - това, което се е случило в селските райони в миналото, не винаги се отнася за гъсто населени градски райони или засегнати от конфликти райони.\n\r\nПрограмата за научноизследователска и развойна дейност на СЗО идентифицира болести и патогени, които имат потенциал да предизвикат извънредна ситуация за общественото здраве, но не разполагат с ефективни лечения и ваксини. \n\r\n\n\r\nПървичната здравна грижа обикновено е първата точка на контакт на хората със системата за здравеопазване в страната, в която живеят и в идеалния случай трябва да осигури цялостна, достъпна грижа за общността през целия живот.\n\r\nВъпреки всичко много страни нямат адекватни първични здравни заведения. През октомври 2018 г. СЗО бе домакин на голяма световна конференция в Астана, Казахстан, на която всички страни се ангажираха да подновят ангажимента си към първичната здравна помощ, направена в декларацията от Алма-Ата през 1978 г.\n\r\nПрез 2019 г. СЗО ще работи с партньори за съживяване и укрепване на първичната здравна помощ в страните и за проследяване на конкретни ангажименти, поети в Декларацията от Астана.\n\r\n\n\r\nКолебанието на ваксината - нежеланието или отказът да се ваксинират въпреки наличието на ваксини - заплашва да обърне напредъка, постигнат в борбата с болестите, предотвратими с ваксини. Ваксинацията е един от най-рентабилните начини за избягване на болести - понастоящем тя предотвратява 2-3 милиона смъртни случая годишно, а допълнителни 1,5 милиона могат да бъдат избегнати, ако глобалният обхват на ваксинациите се подобри.\n\r\nПричините, поради които хората избират да не ваксинират, са сложни; Консултативната група по ваксините към СЗО идентифицира самодоволството, неудобството при достъпа до ваксини и липсата на доверие като ключови причини за колебание. Здравните работници, особено тези в общностите остават най-довереният съветник и влияещ на решенията за ваксинация фактор и трябва да бъдат подкрепени, за да предоставят надеждна и достоверна информация за ваксините.\n\r\n\n\r\nДенгата е болест, пренасяна от комари, която причинява грипоподобни симптоми и може да бъде смъртоносна и  да убие до 20% от заболелите. Тя е нарастваща заплаха от десетилетия.\n\r\nГолям брой случаи се случват в дъждовните сезони на страни като Бангладеш и Индия. Сега сезонът му в тези страни значително се удължава (през 2018 г. Бангладеш отбеляза най-голям брой смъртни случаи за почти две десетилетия) и болестта се разпространява в по-малко тропични и по-умерени държави като Непал, които традиционно не са заболявали от болестта. \n\r\n\n\r\nНапредъкът, постигнат срещу ХИВ, е огромен. Въпреки това, епидемията продължава да бушува с почти един милион души, които всяка година умират от ХИВ / СПИН. От началото на епидемията повече от 70 милиона души са придобили инфекцията и около 35 милиона души са починали. Днес около 37 милиона души по света живеят с ХИВ. Достигането до хора като секс работници, хора в затвора, мъже, които правят секс с мъже, или транссексуални хора е изключително предизвикателство. Често тези групи са изключени от здравните услуги. \n\r\nТази година СЗО ще работи със страните в подкрепа на въвеждането на самотестване, така че повече хора, живеещи с ХИВ, да знаят техния статус и да получават лечение.", "date": "2019.01.20", "title": "Кои са 10-те глобални заплахи за здравето през 2019 година?"}
{"url": "https://www.dnes.bg/stranata/2019/01/20/myj-ubi-zverski-priiatel-zahvyrli-go-pred-kyshtata-mu-i-izbiaga.399709", "text": "Зверско убийство разследва полицията в Козлодуй и Враца, съобщават от МВР. \r\nКъм 08.00 часа днес в полицията бил подаден сигнал за мъж в безпомощно състояние, забелязан на улица в Козлодуй. Пристигналите на място полицейски и медицински екипи са установили по тялото му множество следи от прободни рани и контузии, пострадалият бил веднага откаран в болница, където малко по-късно починал.\r\nСветкавично стартирали оперативно-издирвателните действия по образуваното досъдебно производство в РУ-Козлодуй, в рамките на които било установено, че загиналият е гостувал на свой 31-годишен съгражданин. След порядъчна употреба на алкохол, домакинът го откарал и оставил пред дома му с такси, след което  се качил в автобус и отпътувал за столицата. След осъществено взаимодействие, 31-годишният бил засечен на ГКПП-Калотина.\r\nТой е задържан с полицейска заповед до 24 часа, работата по изясняване на съпричастността му към тежкото криминално престъпление продължава под наблюдението на прокуратурата.", "date": "2019.01.20", "title": "Мъж уби зверски приятел, захвърли го пред къщата му и избяга"}
{"url": "https://www.dnes.bg/rusia/2019/01/20/v-syrbiia-putin-veche-si-ima-selo-i-cyrkva-na-negovo-ime.399705", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nРуската православна църква отбелязва Богоявление. Хиляди вярващи спазиха традицията и се потопиха в ледените води за здраве. Ритуалът спази и президентът Владимир Путин.\n\r\nА докато в Русия празнуват големия християнски празник, в съседна Сърбия посещението на руския държавния глава ще се помни дълго. От уважение към него, местните издигат църква на негово име, предава .\n\r\nВъпреки мразовитото време, хиляди взеха участие в ритуала по потапяне в ледените води. На места температурите паднаха до минус 40 градуса и смелчаците трябваше да пробиват дупки в леда.\n\r\nКремъл съобщи, че традицията е спазил и президентът Владимир Путин. Както направи и миналата година\n                    \n                    \n                \r\nВ съседна Сърбия пък визитата на руския президент дълго ще остане в съзнанието на населението. Хиляди се събраха в Белград, за да го видят отблизо.\n\r\nСпоред мнозина идването на Путин е знак за вековните братски отношения. Той вече си има село, восъчна фигура, кафенета, а сега строят и църква, която местните смятат да кръстят на негово име в знак на уважение. Тя е със златно-зелени куполи, издържана в типично руски стил.\n\r\nТениски с лика на Путин надничат от витрините на магазините. Модната линия с подчертан респект към руския президент се радва на голям интерес.\n\r\nНа видеозапис от тържествения обяд, даден в Белград, в чест на посещението на руския президент е запечатан момент, в който сръбският външен министър Ивица Дачич пее руската песен \"Калинка“, докато президентите Вучич и Путин му ръкопляскат в ритъма на песента.\r\n ", "date": "2019.01.20", "title": "В Сърбия Путин вече си има село и... църква на негово име"}
{"url": "https://www.dnes.bg/stranata/2019/01/20/otnovo-mrysen-vyzduh-v-sofiia-i-oshte-8-grada.399699", "text": "Превишена концентрация на фини прахови частици тази сутрин бяха регистрирани в 9 града. Данните са на Индекса за чистотата на атмосферата на Европейската комисия, съобщава Нова тв.\r\nНай-значителни стойности над среднодневните норми са отчели уредите в София, Благоевград и Смолян. В Благоевград замърсяването е 3 пъти над нормата, а в София и Смолян – 2 пъти. \n\n\n\r\nЗаради мръсния въздух в столицата от днес започват извънредни проверки на КАТ и Столичния инспекторат.\r\nОт Столичната община призовават гражданите да използват градския транспорт и да ограничат употребата на лични автомобили, които са с по-нисък стандарт от Евро 5.\r\nПризовават се и хората, използващи твърдо гориво за битово отопление да преминат, при възможност, към алтернативно отопление.", "date": "2019.01.20", "title": "Отново мръсен въздух в София и още 8 града"}
{"url": "https://www.dnes.bg/stranata/2019/01/20/dimityr-nikolov-sys-skorostta-na-f-16-gerb-kym-nova-pobeda.399707", "text": "Със скоростта на F-16 ГЕРБ към нова победа. Това пожела на националната конференция на партията нейният зам.-председател и кмет на Бургас Димитър Николов.\n\r\n\"За мен не е важно кой от нас ще бъде евродепутат, кмет или общински съветник, а дали ще покажем на хората, че сме си свършили работата и че имаме ясните планове да продължим да работим за тях\", заяви кметът на София и зам.-председател на ГЕРБ Йорданка Фандъкова. Тя благодари на всички, които са помогнали на столицата да се развива. \n\n\n\n\r\n\"Днес ние сме изправени пред много силен противник - фалшиви новини и груби манипулации, които се коментират не само от политическите тролове, но и от политически лидери\", отбеляза Фандъкова.\n                    \n                    \n                \r\nКандидатът на ЕНП за председател на ЕК Манфред Вебер направи видео обръщение към форума и заяви пълната си подкрепа за Бойко Борисов и ГЕРБ.\n\r\n\"По-силни граници и по-силна икономика, благодарение на ГЕРБ и на Бойко Борисов - точно това ЕНП предлага на Европа\", заяви той.\r\n\"2019 е ключова година на избори - и за Европа, и за България. У вас ще се проведат европейски и местни избори. Това е страхотна възможност да покажем, че ние от ЕНП винаги сме близо до хората. Самият аз произхождам от малко селце в Бавария, което наричам свой дом. Но аз съм, освен това, германец и европеец\", коментира Вебер, цитиран от \"Фокус\". \n\r\n\"Вие, в България, ни давате добър пример. Очаквам с нетърпение да се запозная с бъдещата ви програма и да се срещна с вас, при посещението ми е България като част от европейската ми обиколка\", заяви водещият кандидат на ЕНП. \n\r\n\"ГЕРБ е най-добрата организационна структура като партиен живот в България. Най-добрата платформа за решаване на проблемите в регионите\", заяви пък зам.-председателят на ГЕРБ Цветан Цветанов.\n\r\n\"Опонентите ни ще бъдат безкомпромисни в представянето на фалшиви новини, да манипулират обществото\", заяви той. \"Когато са имали възможност да управляват, не могат да представят видимите резултати, които ГЕРБ представя през последните 10 години\", коментира още Цветанов. \n\r\nПо думите му е много важно всеки да разбере възможността и отговорността, която носи, във връзка с предстоящите европейски и местни избори. \n\r\n\"Платформата за граждански диалог ще стартира от 12 февруари, от Аулата на Великотърновския университет\", съобщи Цветан Цветанов. \n\r\n\"Искаме да покажем, че това е силата на ГЕРБ - когато всички работим заедно, \"ръка за ръка\". Трябва да има граждански диалог и за регионална политика. ГЕРБ направи така, че да има свързаност. Какво предлагаха БСП-нима предлагаха магистрали, които изградиха?\", попита Цветанов.\n\r\nТой заяви, че на местните избори ГЕРБ трябва да покаже сила, идентичност и потенциал. Според него има реална възможност след местните избори ГЕРБ да имат кметове поне още в 30-40 общини.\r\n ", "date": "2019.01.20", "title": "Димитър Николов: Със скоростта на F-16 ГЕРБ към нова победа! "}
{"url": "https://www.dnes.bg/eu/2019/01/20/sled-katastrofata-princ-filip-shofira-bez-kolan.399694", "text": "Британски вестници публикуваха снимки, на които се вижда как 97-годишният принц принц Филип, съпругът на кралица Елизабет Втора, шофира без предпазен колан, два дни след като остана невредим при пътнотранспортно произшествие, предаде Франс прес, цитирана от БТА. \n\n\r\nПолицията е в течение за снимките и \"ще даде подходящи съвети на водача\", съобщи неин говорител.\r\n\"Такава е стандартната ни реакция, когато до знанието ни стигнат снимки, показващи такъв тип нарушение\", обясни той.\r\nПринц Филип остана невредим след пътен инцидент, станал в четвъртък близо да частната кралска резиденция Сандрингам в Норфолк, където с Елизабет прекарват голяма част от зимата. Той се блъсна с друга кола, в която са пътували две жени и деветмесечно бебе, и се преобърна. Водачката на другия автомобил е с контузено коляно, спътничката й със счупена китка, а бебето е невредимо.", "date": "2019.01.20", "title": "След катастрофата: Принц Филип шофира без колан "}
{"url": "https://www.dnes.bg/sofia/2019/01/20/premieryt-borisov-istinskata-diasna-partiia-e-gerb.399708", "text": "\n\r\nИстинската дясна партия се казва ГЕРБ. Това заяви на националната конференция на ГЕРБ министър-председателят на България Бойко Борисов. \n\n\r\n\"В какви условия създадохме ГЕРБ - тогава опонентите ни бяха министри. Народът искаше да се отърве от Тройната коалиция, за това избраха нас\", припомни той. \n\r\n\"Направихме доста повече, отколкото една партия може да направи. То беше лесно, защото преди нас не бяха правили нищо\", заяви Бойко Борисов. \n\r\n\"Бързо забравиха хората какво сме направили, защото го направихме бързо. И за това бързо забравиха\", коментира още той. \n                    \n                    \n                \r\n\"Не трябва да седнем на мисълта за резултатите, които сме постигнали и здравите структури\", посочи той. Според премиерът, ако тръгне по градовете, кмет по кмет, няма град без нещо, което не е направено. \"В същото време сме толкова силни, а ви няма имунитета и съпротивителната сила\", се обърна той към политическия елит на ГЕРБ, предава \"Фокус\".\n\r\n\"Вие мислите, че всичко е лесно, но то не е? Знаете ли как се свива контрабанда от 34% на под 5%, за да има пари? Няма да пускам вече пари за саниране\", критикува премиерът инертността на актива си по места.\n\r\nИ продължи: \"Арестуват се хора, затварят се фабрики, терористи. Къде ви е съпротивителната сила? Излезе първата дама, нахейти ви, и трябва да излиза Тома Биков, дежурен, да й отговаря.\"\n\r\n\"Никога не е имало толкова арести и борба с корупцията, а се говори, че има. Най-корумпираните хора говорят за корупция в момента. Но аз съм убеден, че някъде може и да има. Ако вие не си вземете мерки и не си почистите къщичките, рано или късно това ще избие - дали в суджук или друго... Хората искат справедливост, не искат да се правим на по-важни от тях, защото ние не сме. Не сме се и променили. Ако някой се появи с по-лъскава кола и е излетял в облаците, махайте незабавно\", даде инструкции Борисов. \n\r\nПо думите му се е стигнало дотам американският посланик да го пита защо обявените американски инвестиции са два пъти по-ниски от реалните. \"Казвам: \"Защото аз не ги отчитам.\"\n\r\n\"Парламентът ни е дал правото да преговаряме за най-доброто, а не само за машина, която да си кръжи. Ако не успеем, тогава да си вземем това такси, но на нас, Данче, ни трябва автобус\", каза Борисов по повод спора кой от двата типа изтребители да се купува. Той благодари на ДПС, че е подкрепя ГЕРБ за самолетите и за евроинтеграцията.\n\r\n\"27% беше външният дълг, сега е 20% - защо не им напомняте? И как им бяха спрени еврофондовете...\", зададе тон за контраатака Борисов.\n\r\n\"Къде ни е съпротивителната сила, защо подкрепата ни намалява?\", попита той. \"Хората искат справедливост, не обичат елитарни партии и хора. Трябва да внимаваме много дали не сме се превърнали в нещо такова, ако не сме, да не го допускаме. Искат да ни съборят от власт - те са борят за власт, ние искаме да направим живота на хората по-добър\", обясни премиерът.", "date": "2019.01.20", "title": "Премиерът Борисов: Истинската дясна партия е ГЕРБ!"}
{"url": "https://www.dnes.bg/zvezdi/2019/01/20/koi-znamenitosti-shte-stanat-na-30-prez-2019-a.399509", "text": "Няколко от най-известните личности ще навършат 30-те си години през 2019 г. В този списък е и българската звезда в Холивуд – Нина Добрев. Тя все още може да се похвали с детско излъчване, но стана на 30 години преди няколко дни – на 9 януари. \r\nНина е родена в София, но когато е на около две годинки, родителите ѝ емигрират в Канада.\r\n \r\nДобрев доби световна популярност през 2009 г. с ролята си на Елена Гилбърт в хитовия вампирски сериал „Дневниците на вампира“.\r\n \r\nСигурно ще се изненадате, но и звездите, които нашумяха още като деца като Даниел Радклиф, Лили Колинс и Тейлър Суифт, също ще честват своя юбилей тази година.\r\n \r\n кои знаменитости ще духнат 30 свещи на тортата си през 2019-а.", "date": "2019.01.20", "title": "Кой знаменитости ще станат на 30 през 2019-а?"}
{"url": "https://www.dnes.bg/rusia/2019/01/20/amerikancite-iskat-da-izgoniat-rusnacite-ot-balkanite.399703", "text": "Има битка за Балканите, в която американците искат да изгонят руснаците окончателно от Балканите и същевременно руснаците реагират, коментира пред bTV журналистът и депутат от БСП Тома Томов.\n\r\nПо повод решението за преговори със САЩ за изтребители F-16 той коментира, че самолетът е много добър. От друга страна обаче, според него самата процедура в парламента е била фарс. \"Ясно беше, че след като си в този съюз, решението ще се вземе във Вашингтон. Решението беше взето, този самолет ще бъде купен. Това е част от голямата игра, която става на Балканите\", каза Томов.\n\r\nПо повод отхвърлената от британския парламент сделка за брекзит той отбеляза, че Тереза Мей няма големия опит на велики държавници като Чърчил и Макмилан и прави грешки, защото в ключов момент застава начело на страна, която е много дълбоко разделена.\n                    \n                    \n                \r\n\"И когато имаш системна криза, започна да прави грешки една след друга. Най-основната ѝ грешка беше, че обяви избори. Оказа се, че е абсолютно катастрофална във воденето на предизборната борба. Тя ще влезе в историята като жената, която е имала най-голямата загуба – 230 депутати е колосална загуба\", изтъкна Тома Томов.\n\r\nСпоред него в момента Англия не е в състояние да решава проблемите при толкова дълбоко разделено общество. Той обаче допълни, че разделено е и обществото в Европа, в Америка, в Русия, както и при нас.\n\r\nТомов коментира и управлението на Доналд Тръмп в САЩ – днес се навършват точно 2 години, откакто американският президент влезе в Белия дом.\n\r\n\"Важното е дали той ще може удържи този курс на икономиката, да не се получи рецесия”, смята Томов. По думите му е важно и разследването, което се води срещу Тръмп за руската му връзка. „Никой не знае дали има такава връзка, ако има, колко е дълбока, с пари ли го държат. В крайна сметка в това е въвлечено английското разузнаване и цялата управляваща класа в Русия и по някакъв начин, ако той падне, може да стане проблем и оставането на власт и на Путин в Русия\", посочи Тома Томов. ", "date": "2019.01.20", "title": "Американците искат да изгонят руснаците от Балканите!?"}
{"url": "https://www.dnes.bg/notifikacii/2019/01/20/koi-sa-4-te-polzi-ot-povdiganeto-na-krakata-na-stenata.399608", "text": "Практикувате ли йога? Дори и да не сте от любителите ѝ, вероятно понякога лежейки на пода или в леглото повдигате краката си на стената. Е, трябва да знаете, че това е поза от йогата, която се нарича viparita karani. Важно е, когато изпълнявате позата да не допирате плътно дупето си до стената, нека бъде на 5-6 см от нея, но същевременно е важно краката ви да са максимално опрени на стената.\r\nСъщо така е добре под кръста си да поставите възглавница или навито одеяло. В тази йога поза се влиза бавно и се излиза по същия начин. Без резки движения, с равномерно дишане. Започнете с 5 минути и постепенно може да увеличите до 15.\r\nКакви са основните ползи от практикуването на viparita karani (випарита карани)?\r\n                \n                \r\nВ края на деня имаме нужда най-вече от релакс. Когато повдигнем краката си на стената, имайки контролирано дишане, това води до релакс на тялото. Понижава се сърдечната честота, което предизвиква реакция на релаксация и от своя страна спомага за намаляване на тревожността, стреса и безсънието.\r\n\r\nЗадържате излишни течности? Освен че трябва да обърнете внимание на начина си на хранене, да спортувате, можете да си помогнете като поставите краката на стената за около 10 минути. Това ще помогне за оттичането на излишната течност. Също така, гравитацията подпомага циркулацията, като улеснява връщането на кръвта обратно в сърцето.\r\n", "date": "2019.01.20", "title": "Кои са 4-те ползи от повдигането на краката на стената?"}
{"url": "https://www.dnes.bg/obshtestvo/2019/01/20/borisov-kastri-svoite-ako-ne-vi-svetne-chervena-lampichka-shte-vi-svetna-sinia.399710", "text": "След като констатира отслабнала съпротивителна сила на ГЕРБ, лидерът Бойко Борисов настоя всеки в партията \"да се огледа какво прави\". \n\n\"Обичам ви, но не е даденост това... БСП с тези провалени политици ни доближават, ако не ви светне червена лампичка, аз ще ви светна синя, всеки да се огледа какво прави\", призова той на Националната предизборна среща на актива и ръководството.\r\nБорисов поиска от министрите си да си защитават темите. Често, според него, в парламента се внасят недогледани предложения от изпълнителната власт, които трябва да се поправят, но там е по-трудно.\r\nТой не спести критики и към кметовете на ГЕРБ, предаде БТА. Защо си мълчите, защо отвътре не се повдигнахте да се съпротивлявате, например за санирането, упрекна той представителите си в местната власт и ги предупреди \"да си прочистят къщичките по места\".\r\n                    \n                    \n                Да внимаваме и да не допуснем да се превърнем в елитарна партия, поръча лидерът й.  Борисов напомни, че кметът е избран от хората, той трябва да бъде на място всеки ден. С всеки трябва да сме човеци. Всеки човек, всяка душа трябва да чуем, да му помогнем, защото имаме ресурса да го направим, посочи премиерът.\r\nВсеки да се замисли защо ни избраха преди 10 години, защо ни връщаха толкова пъти и къде е грешката на всеки един от нас, в това число и моите, посъветва председателят на ГЕРБ.  Бойко Борисов отбеляза, че хората искат справедливост. Той разпореди, ако някой се самозабрави, да бъде незабавно освободен от поста му.\r\nВсе пак лидерът на формацията поощри съпартийците си за огромната работа, която вършат. В същото време има недоволство, констатира той. Значи има нещо, което трябва да променим, отговори си премиерът.\r\nПартията, която направи ромските гета, умишлено държеше в подчинение ромите, вчера ми задава въпрос за ромите, при положение, че сме вкарали в класните 30 хиляди деца да ги образоваме, милиард се даде за образователна инфраструктура. Така министър-председателят защити управлението от други нападки на социалистите.\r\nПравилата, начинът, по който се управлява Евросъюзът , изисква толерантност, внимание, обясни на актива по повод предстоящите ероизбори премиерът. И припомни за успешното българско европредседателство. Защо е тази злоба, че нищо не било направено, ами те от Белия дом до Москва, от Париж до Берлин ни казват колко много неща сме направили. Успяваме да балансираме между всички интереси. Полагаме огромни усиля за Брекзит да се подготвим за всички сценарии, коментира още Бойко Борисов.", "date": "2019.01.20", "title": "Борисов кастри своите: Ако не ви светне червена лампичка, ще ви светна синя!"}
{"url": "https://www.dnes.bg/sofia/2019/01/20/stolichnata-obshtina-vyzduhyt-v-stolicata-e-chist.399711", "text": "Всички измервателни станции в София на Националната система за контрол на качеството на въздуха показват, че няма превишаване на нормите на фини прахови частици. Това съобщиха от пресцентъра на Столична община. \nИзмервателните станции в \"Дружба\", \"Надежда\", \"Хиподрума\", \"Павлово\", \"Младост\", както и фоновата станция на Копитото, показват, че днес нивата на ФПЧ са под 50 µg/m3 при запазваща се тенденция и не се предвижда превишаване на средноденонощната норма.\r\nОт Столичната община напомнят, че средноденонощната норма от 50 µg/m3 е усреднена стойност от измервания между 00.00 и 24.00 часа\r\n ", "date": "2019.01.20", "title": "Столичната община: Въздухът в столицата е чист!"}
{"url": "https://www.dnes.bg/zvezdi/2019/01/20/riiz-uidyrspun-edna-nezavisima-jena-na-40.399629", "text": "40-те са най-добрият период в кариерата ми, а това е рядкост в Холивуд. Всяка жена на тази възраст трябва да е независима и сама да изкарва парите си. Това казва Рийз Уидърспун пред Vogue. Симпатичната актриса украси корицата на списанието за месец февруари. \r\nЗвездата изглежда страхотно в зелена макси рокля от пролетно-лятната колекция на Givenchy. При това носи усмивката си на уста.\r\n \r\nХоливудската звезда застана зад обектива на списанието заедно с майка си и дъщеря си, за да покаже поразителната прилика между трите поколения.\r\n \r\nУидърспун разказва, че от малка е бунтарка и никога не се е притеснявала да изказва мнението си на глас. Това ѝ носело конфликти както в училище, така и в работата – на снимачната площадка.\r\n \r\n„Омръзна ми да участвам в проекти, в които съм в единствената главна женска роля. Омръзна ми да чета сценарии, в които има само един женски персонаж, който е написан лошо, но въпреки това всяка жена желае да получи възможността да го изиграе, защото нищо друго не ѝ се предлага като опция...“, споделя тя и уточнява, че сериалът „Big Little Lies“ има за цел да „постави жените в центъра на историята“. Тя не само участва в него, но е и негов продуцент.\r\n \r\nПодтикната от това да защитава правата на жените, Рийз създава школа за млади режисьори. Тя има собствен канал в YouTube, участва и в различни дискусии.\r\n\r\n", "date": "2019.01.20", "title": "Рийз Уидърспун – една независима жена на 40"}
{"url": "https://www.dnes.bg/notifikacii/2019/01/20/vrajda-skandali-myj-strelia-sreshtu-krychmar-v-ognianovo.399713", "text": "Мъж простреля друг, а после се самоуби в село Огняново, община Елин Пелин.\r\nКъм 14.00 часа днес в полицията е получен  сигнал за прострелян 58-годишен собственик на местно заведение,  съобщи пресцентърът на МВР.\r\nРаненият в рамото мъж веднага е бил откаран в болница. Пристигналият  на място полицейски екип е извършил оглед. Установено е, че изстрелите са  произведени от 70-годишен местен жител.\r\nМинути преди това той нахлул в  обекта и насочил оръжие срещу бизнесмена, с когото от доста време били  във вражда.\r\nПри пристигането в дома на възрастния мъж, криминалистите го  открили мъртъв с огнестрелна рана в областта на сърцето. Според  първоначалната експертиза смъртта е настъпила при самопрострелване.\r\nРаботата по изясняване на всички обстоятелства, свързани с тежкия  инцидент, продължава под наблюдението на прокуратурата.", "date": "2019.01.20", "title": "Вражда, скандали: Мъж стреля срещу кръчмар в Огняново"}
{"url": "https://www.dnes.bg/notifikacii/2019/01/20/papata-kani-katolicite-da-se-moliat-po-internet.399714", "text": "Папа Франциск покани днес католиците да се молят с него по интернет, предаде ДПА. \r\nГлавата на Римокатолическата църква направи това, докато представяше днес профила си в мобилното приложение \"Клик ту прей\" (\"Кликни, за да се помолиш\"). \r\nТо ще бъде официалното мобилно приложение на папската интернет платформа Световна молитвена мрежа (Worldwide Prayer Network), се казва в съобщение на Светия престол.\r\nКогато изберат секцията \"Да се помолим с папата\" в мобилното приложение или на страницата на приложението в интернет, католиците могат да видят за какво възнамерява да се моли папата през съответния месец. \r\nДругата секция \"Да се помолим с мрежата\" е \"пространство, където потребителите (сред които папа Франциск) могат да споделят молитвите си с други\", се обяснява в комюникето.\r\n                \n                Целта е да се създаде платформа, която да позволи на хората \"да придружат папата в мисията на състрадание към света\".\r\nОсвен в \"Клик ту прей\" Франциск има профили в Туитър и Инстаграм. 82-годишният папа обаче нееднократно е предупреждавал, че използването на социални мрежи крие опасност да доведе до намаляване на реалното общуване между хората, отбелязва ДПА. \r\n(БТА)\r\n ", "date": "2019.01.20", "title": "Папата кани католиците да се молят по... интернет"}
{"url": "https://www.dnes.bg/stranata/2019/01/20/ejednevie-kloshari-oskverniavat-pametnika-na-stefan-karadja.399715", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        За пореден път клошари оскверниха паметната плоча на Стефан Караджа в Русе. Гледката на торби и кашони, разхвърляни по гробните места на героите, вече няколко дни тревожи русенци.\r\nВъпреки че общината чисти при всеки сигнал, на следващия ден картината отново се повтаря. Тъй като в Парка на възрожденците няма видеонаблюдение, вечер се събират клошари и наркомани, предаде .\r\nХората настояват за спешни мерки, за да се сложи край на посегателството върху паметта на видните българи.\r\nОт общината в момента подготвят проект за облагородяване на пространството и поставяне на камери, които да засилят контрола в района.\r\n ", "date": "2019.01.20", "title": "Ежедневие: Клошари оскверняват паметника на Стефан Караджа"}
{"url": "https://www.dnes.bg/stranata/2019/01/20/naesen-3800-naseleni-mesta-bez-mestni-izbori.399696", "text": "3800 са населените места в България с население под 350 души, живеещи там по постоянен адрес, в които няма сами да си избират кмет на местните избори наесен, а ще им бъде назначаван, предава Нова тв.\r\nЖителите на монтанското село Медене, които попадат в тази бройка недоволстват и смятат, че са им нарушени правата. За последните 10 г. жителите на с. Горно Церово намалели с 200 души.\r\nВ Монтанско такива населени места са около 80 Местните обаче искат кметът им да е човек, избран от тях, за да могат да изискват от него и да ги разбира.\r\nВ 8 от монтанските села хората ще има право пряко да избират кметовете си.", "date": "2019.01.20", "title": "Наесен: 3800 населени места без местни избори!?"}
{"url": "https://www.dnes.bg/index/2019/01/20/receptata-dnes-vkusen-oreo-chiizkeik.399508", "text": " \r\n250 г бисквити с какао\r\n \r\n125 г краве масло\r\n \r\n250 г маскарпоне\r\n \r\n500 мл подсладена сметана за разбиване\r\n \r\n10 бисквитки Орео\r\n \r\n100 г черен или млечен шоколад\r\n \r\n1 желатин\r\n \r\n1 ванилия\r\n \r\n4 с. л. пудра захар\r\n \r\n\r\n \r\nПърво смиламе в блендер бисквитите заедно с маслото на гладка смес и покриваме с нея дъното на форма за торта с откопчаващо се дъно. Слагаме в хладилника за 30 минути да стегне. В купа разбиваме маскарпонето, пудрата захар и ванилията до хомогенна смес, след което постепенно сипваме 400 мл от сметаната и продължаваме да разбиваме докато се получи пухкав крем.\r\n \r\nЖелатинът се залива с малко вода, след което се оставя да набъбне, после го разтопяваме на водна баня или за няколко секунди в микровълновата. Към крема добавяме натрошените бисквитки Орео и разбъркваме добре, после добавяме и желатина.\r\n \r\nИзсипваме върху вече охладения бисквитен блат, заглаждаме добре и оставяме в хладилника за 3-4 часа.\r\n \r\nЗа шоколадовия ганаш загряваме 100 мл сметана, като внимаваме да не заври, махаме от огъня и добавяме натрошения шоколад. Бъркаме докато се получи еднородна смес. Оставяме да се охлади до стайна температура и после заливаме чийзкейка. Оставяме за още час в хладилника.\r\n \r\n", "date": "2019.01.20", "title": "Рецептата Dnes: Вкусен Орео чийзкейк"}
{"url": "https://www.dnes.bg/rusia/2019/01/20/rusiia-prevyzhojda-sasht-pod-vodata.399681", "text": "Експертите от списание The National Interest съпоставили характеристиките на руските атомни подводници от четвърто поколение по проект \"Ясен\" и техните американски противници многоцелевите от типа \"Вирджиния\". Според тях с разпадането на СССР и изчезването на съветския флот САЩ получиха \"морско превъзходство\" за години напред, на което сега хвърлят предизвикателство подводниците от проект \"Ясен\", които са смъртоносни. \n\r\nОт технологична гледна точка флагманите на флотовете на двете страни са многоцелевите К-560 \"Северодвинск\" и подводниците от типа Virginia серии Block III. Подводницата \"Северодвинск\" е по-бавна от американския си опонент, но се потапя по-дълбоко, като пределната й дълбочина достига 488 метра. \n                    \n                    \n                \r\n“Двете страни са добре съпоставими по въоръжението, отчитайки , че \"Северодвинск\" притежава противокорабни ракети от комплекса \"Club-S\" (Калибър), които позволяват на руската подводница бързо да реагира на действията на вражеските съдове, въоръжени с малогабаритни торпеда\" – отбелязват анализаторите. \n\r\nПодводниците от клас \"Вирджиния\" са по-тихи и имат по-добри хидролокационни системи. В полза на руската подводница говори нейната бърза реакция – К-560 по-бързо реагира на появата на внезапна цел с помощта на крилатите ракети. \n\r\nСлед края на Студената война САЩ обаче подцениха модернизирането на подводния си флот. След терористичните атаки от 11 септември 2001 г. ситуацията още повече се усложни и безусловното преимущество над Русия вече го няма, пише в. \"Труд\". Експертите считат, че американците са загубили превъзходство и в “битката” под водата руснаците водят с 1:0.\n\r\nРуската \"Акула\" е най-голямата, може да унищожи половината земно кълбо\n\r\nНай-голямата подводница в света е руска по проект 941 клас “Акула”. Размерите са гигантски: дължина – 173 м., широчина – 23 м., водоизместимост – максимум 48 000 тона. Максималната дълбочина на потапяне е 500 м., екипажът е 150 души (от тях 50 офицери), автономното плаване – от 90 до 120 дни. \n\r\nВсяка подводница е въоръжена с 20 междуконтинентални балистични ракети с общо над 200 ядрени бойни глави с боен радиус 10 000 км. Разполага и с ядрени торпеда. Подводницата се задвижва от два атомни реактора и две газови турбини. \n\r\nПредвид региона, в който оперира, \"Тайфун\" има приспособления на ледоразбивач и разбива лед с дебелина над 2 м. На подводницата има всякакви екстри – има спортен салон, сауна, басейн, кът за домашни любимци. \n\r\nПодводниците могат да изстрелват ракетите си и от пристан, а през Студената война са оперирали във водите на Северния Атлантик. Така ракетите изминават най-краткия път през Арктика до САЩ. Според военни специалисти една подводница е способна да унищожи живота на половината земно кълбо.\n\r\n\"Борей\" паникьоса Ню Йорк\n\r\nСъс своето въоръжение атомната подводница “Борей” преодолява всяка ПРО.\n\r\nАтомните подводници \"Борей\" с помощта на ракетното си въоръжение могат да \"преодолеят\" всяка система за ПРО, смятат и западните експерти. \n\r\nПодводните кръстосвачи със стратегическо предназначение от проекта 955 \"Борей\" са въоръжени с междуконтинентални балистични ракети “Булава”. \"Тези ракети са достоен отговор на всяка система за ПРО, където и да е разположена тя. В който и да е океан, ако се опитат да ни покрият, \"Борей\" ще преодолее тази отбрана\", е мнението на руски генерал. \n\r\nПодводницата може да превозва на борда си \"смъртоносен товар\" от 16 броя балистични ракети \"Булава\". Един подобен снаряд съдържа около десет ядрени блока с мощност около 150 килотона и може да нанесе удар по цел, която се намира на 9 000 километра от точката на изстрелването. Така Америка става лесна мишена на тази подводница. \n\r\n\"Борей\" е способна да нанася удари без да издава местонахождението си. Едно от големите й предимства и постижения е ниската й шумност. През юли 2012 г. руската подводница \"Борей\" се появи на един километър от Манхатън и Статуята на Свободата и вся паника не само в Пентагона. Всички американци без изключение бяха шокирани как ги е доближила.\n\r\n\"Кронщад\" е почти невидима\n\r\nПодводницата ще бъде на разположение на руските военноморски сили. Тя се казва \"Кронщад\". Това е втората подводница от типа \"Лада\". Тези подводници се отличават с много ниски равнища на шумност и и високо равнище на автоматизация. \n\r\nПървата вече извършва изпитания, които да усъвършенстват бойните съдове. Подводницата има 10 установки за вертикално изстрелване на крилати ракети. Тя е снабдена с ново противохидролокационно покритие. Така, благодарение на своите маневреност ибезшумност, подводницата е на практика невидим потенциален противник.\n\r\nТя е въоръжена с крилати ракети \"Калибър\". Предстои подводницата да премине през ходови и държавни изпитания. Вече се работи по следващата подводница от този тип. Тя трябва да излезе след няколко години. Работните дейности са напреднали.", "date": "2019.01.20", "title": "Русия превъзхожда САЩ под водата!?"}
{"url": "https://www.dnes.bg/science/2019/01/20/asteroid-moje-da-se-sblyska-sys-zemiata-prez-2068-g.399682", "text": "Учени от Държавния университет в Санкт Петербург предупредиха, че съществува опасност откритият през 2004 година астероид Апофис да се сблъска със Земята през 2068 година, предаде РИА \"Новости\".\r\nСпециалистите отчитат, че на 13 април 2029 година небесното тяло ще премине само на 38 хиляди километра от нашата планета, предава БТА. Това е десет пъти по-малка дистанция от разстоянието от Земята до Луната. \r\nВъзможни са траектории на приближаване на Апофис и през 2044, 2051 и 2060 г., но най-опасното според руските учени ще бъде през 2068 година. Размерът на небесното тяло е 325 метра, припомня агенцията.", "date": "2019.01.20", "title": "Астероид може да се сблъска със Земята през 2068 г.!?"}
{"url": "https://www.dnes.bg/sofia/2019/01/20/2-poredni-dni-na-mrysen-vyzduh-v-sofiia-zelen-bilet-niama.399683", "text": "През вчерашния ден в 10 града у нас бе отчетено замърсяване на въздуха. Най-мръсен отново бе въздухът в София. Най-големи стойности в столицата са регистрирани в станциите в \"Надежда\", \"Хиподрума\", \"Павлово\", \"Младост\" и \"Дружба\". \n\n\n\r\nЗамърсяване над нормата бе отчетено и на 18 януари в столицата. Защо при 2 поредни дни със завишено ниво на замърсяване не бе предприета мярката \"зелен билет\"?\n\r\nОбщинските съветници от БСП разпространиха позиция, в която припомнят, че с решение от 06.12.2018 г. Столичният общински съвет е приел, че предприемането на действия за реализиране на мярката \"зелен билет\" се възлага на кмета на Столична община Йорданка Фандъкова.\n                    \n                    \n                \r\n\"През последните два дни в София сме свидетели на наличие на няколкократно по-високи стойности от допустимите за замърсеност на въздуха. А управляващите в Столична община демонстрират арогантно мълчание и бездействие\", заявяват социалистите и питат защо кметът Фандъкова не изпълнява решението на СОС и не въвежда \"зелен билет\"?", "date": "2019.01.20", "title": "2 поредни дни на мръсен въздух в София... \"зелен билет\", няма"}
{"url": "https://www.dnes.bg/politika/2019/01/20/djambazki-i-siderov-v-edna-lista-na-evroizborite.399685", "text": "Кризата в \"Обединени патриоти\" с листата за предстоящите през май евроизбори почти сигурно ще се размине, пише \"\".\n\r\nПред риска малката коалиция да се разпадне - така, както стана в миналия мандат с Реформаторския блок, от което да пострада и голямата - на ГЕРБ в случая с ОП, оставила на заден план надпреварата между враждуващите ѝ крила. За да не повторят провала на РБ от последните парламентарни избори, когато се явиха разделени и не прескочиха бариерата за Народното събрание, патриотите вървели към \"мир през зъби\". \n\n\n\r\nЗа лидера на парламентарната група Волен Сидеров в медийното пространство от месеци се говори, че иска да се кандидатира за евродепутат. Той обаче досега не е заявил дали има такива амбиции, защото така или иначе до такъв разговор в коалицията ОП все още не се е стигнало.\n                    \n                    \n                \r\nДругият спряган водач - зам.-председателят на ВМРО Ангел Джамбазки, който и в момента е член на Европейския парламент, пък нямал никакви притеснения на кое място ще е вписан в нея. Причината - той бил достатъчно популярен и харесван и за него не било никакъв проблем да дръпне нагоре чрез номера на преференцията.", "date": "2019.01.20", "title": "Джамбазки и Сидеров в една листа на евроизборите!?"}
{"url": "https://www.dnes.bg/crime/2019/01/20/73-sa-jertvite-pri-vzriva-na-tryboprovod-v-meksiko.399686", "text": "Седемдесет и три души са загиналите при мощната експлозия на тръбопровод в централния мексикански щат Идалго, съобщиха представители на местните власти, цитирани от ДПА. \n\n\r\nПоне 74 са ранените, написа в \"Туитър\" губернаторът на щата Омар Фаяд.\r\nМного от жертвите са толкова силно обгорени, че за момента не могат да бъдат идентифицирани.\r\nСтотици хора са събирали с кофи и туби изтичащо от тръбопровода гориво в момента на експлозията, съобщават местни медии.\r\nДържавната петролна компания \"Пемекс\" съобщи, че от тръбата незаконно е било източвано гориво.\r\nВластите все още не могат да установят какво е причинило взрива.\r\nПрезидентът Андрес Мануел Лопес Обрадор изказа съболезнования на пресконференция на близките на жертвите, предава БТА. Той обаче заяви, че \"кражбата на петрол трябва да спре\".", "date": "2019.01.20", "title": "73 са жертвите при взрива на тръбопровод в Мексико"}
{"url": "https://www.dnes.bg/stranata/2019/01/20/celiiat-park-za-tancuvashti-mechki-v-belica-spi.399687", "text": "След Коледа мечият парк в Белица утихна, всички спят. Последен си легна Рику. 3-годишният мечок е от Албания, тази зима спи за първи път. През есента сам си направил хралупа, а после помогнал и на Габриела.\n\r\nНа 3-годишния Рику, най-младия обитател на парка за танцуващи мечки край Белица, преди дни му доскуча да си играе сам и легна да спи.\n\r\nЗабавното мече, на което най-много се радват посетителите, е последният обитател на парка, който легна за зимен сън.\n\r\n\"Дори не може да кажем, че спи като останалите. Той сам си направи нещо като гнездо от клони, суха трева и сено, което бяхме оставили край него. Имаше достатъчно празни бърлоги и тунели, но той си направи свое леговище. Приготви си го под големи борове на завет, още преди да падне снегът, и сега се е свил там в унес. Той още не знае какво е да се спи през зимата, защото досега не го е правил. Виждаме го, че е като в кома - очите му са отворени, наблюдава ни, но не става, не е активен, не търси и храна. Други по-възрастни мечки години наред не успяваха да се приспособят към естествените си условия на живот и да заспиват през зимата. За някои трябваше да минат 10 г., докато се събуди инстинктът им\", казва ръководителят на екипа гледачи Васил Мадолев, който е на работа от създаването на парка през ноември 2000 г.\n                    \n                    \n                \r\nВ последните седмици заедно с Рику будували още 10-годишният Монти и 9-годишната Бойка от Русе, пише в. \"\". Докато Рику ги гледал да се движат наоколо, му било интересно, след като в началото на годината последните будуващи заспали, на Рику явно му доскучало и също полегнал в гнездото.\n\r\nОще повече че няколко дни наред температурата се задържа доста под нулата, а и натрупа сняг близо половин метър.\n\r\nРику беше спасен от фондация \"Четири лапи\" от селски двор в планинската област Шкрапар в южната част на Албания. Месеци наред имаше проблеми с оформянето на документите за международен транспорт и бе докаран в парка в Рила през май 2017 г.\n\r\nВ началото бе настанен в самостоятелно карантинно отделение, за да се адаптира към новата среда. След това бе пуснат на свобода в откритите заграждения.  \n\r\nРику е бил отгледан от бебе в частен двор, след като майка му по всяка вероятност е била отстреляна от бракониери. Първоначалната идея на собственика на малкото мече била да го продаде като танцуваща мечка за забавление на туристите в морските курорти на Албания.\n\r\nПрез 2015 г. албанското правителство въвежда забрана за притежаване на кафяви мечки от частни лица и в партньорство с “Четири лапи” започна спасяване на онези животни, които са отглеждани при неподходящи условия, обясни Мадолев.\n\r\nПреди да бъде взет от фондацията, собственикът на Рику се опитвал няколко пъти да се отърве от него, като искал да го пусне в дивата природа. Мечето обаче винаги се връщало, за да търси храна.\n\r\n\"За щастие, Рику не е тормозен, както другите мечки, които сме прибрали в парка. Може би защото е бил още малък. Затова не му е пробит носът, няма увреждания на зъбите и очите. Когато го взехме, имаше само верига на шията. Той е много дружелюбно мече. Разбрахме, че децата са си играели с него, дори са се качвали на гърба му\", допълни Мадолев.\n\r\nПървите две зими в парка мечето не е спяло. Играело е на снега като малко дете, но значително по-малко се е хранило. Сега спи за първи път, като се предаде на своите диви инстинкти.\n\r\nИнтересно е, че младокът изкопал бърлогата на Габриела, където сега тя спи. Предната ѝ лапа е била ампутирана и е останала с три лапи.\n\r\nЗа втора година през зимата спи Йета - селфи мечката от Албания. Миналата година тя си легна за първи път и спа много кратко - едва месец. 17-годишната Йета всъщност е последното попълнение в селището, докарана през август 2017 г. от Албания. Тя е била селфи мечка, като е забавлявала туристите на плажа и те са се снимали с нея.\n\r\nВ парка повечето мечки са се научили сами да си приготвят естествени бърлоги, изкопани и застлани с листа. За други пък гледачите са се погрижили и има изградени изкуствени от бетон, постлани със слама и дървета.  \n\r\nОбикновено в природата мечката си прави бърлога с дължина около 2-3 метра, но в парка гледачите са измерили и такава, която е над 4 метра.\n\r\nЕстествената бърлога на Мариана пък е била поправена от гледачите. Тя спи там от доста години, но мястото се наводнявало и се налага да се поправя преди зимата.\n\r\nОстаналите обитатели са започнали поетапно да спят. Още в края на октомври си легнали първите най-възрастни мечки. След това и останалите. Като последно са изпаднали в хибернация по-младите. Очакванията на гледачите са в началото на февруари да започнат и да се събуждат. След това мечият парк ще ще бъде отворен за посетители на 1 април.\n\r\nРекордът за най-продължителен зимен сън в парка е 6 месеца и принадлежи на Вела, която обаче почина преди 2 г. Тя е била родена в Русия и докарана у нас като малко мече. В природата мечките обикновено спят по 3-4 месеца.", "date": "2019.01.20", "title": "Целият парк за танцуващи мечки в Белица – спи!"}
{"url": "https://www.dnes.bg/notifikacii/2019/01/20/rojdenikyt-tiafo-srazi-bezideiniia-grigor.399691", "text": "Американският младок Франсис Тиафо изхвърли Григор Димитров на 1/8-финалната фаза на Откритото първенство на Австралия след 7:5, 7:6(6), 6:7(1), 7:5 за близо четири часа игра.\n\r\nБългаринът показа стара своя слабост и отново бе непостоянен. В този случай той може да съжалява много за загубата в този двубой, тъй като имаше комфортен аванс в тайбрека на втория сет, а освен това имаше и точки за пробив в четвъртия сет.\n\r\nТова е първо поражение на българина от този противник. Двамата са изиграли общо два мача помежду си.\n\r\nКлючовият момент от мача бе в единадесетия гейм на четвъртия сет в който Григор след изключително слаб сервис гейм сдаде подаването си и след това Тиафо с лекота си взе гейма, за да затвори мача.\n                \n                \r\nТака Димитров ще загуби още точки за световната ранглиста, тъй като имаше да защитава класиране на 1/4-финалите на този турнир.\n\r\nСамият Тиафо пък вероятно ще срещне Рафаел Надал в следващия кръг, който има комфортен аванс срещу чешкия тенисист Томаш Бердих.\n\r\n", "date": "2019.01.20", "title": "Рожденикът Тиафо срази безидейния Григор"}
{"url": "https://www.dnes.bg/politika/2019/01/20/api-s-nov-shef-prez-idnata-sedmica.399688", "text": "Следващата седмица трябва да има нов председател на Управителния съвет на Агенция \"Пътна инфраструктура\", заяви регионалният министър Петя Аврамова.  \n\n\n\n\r\nМинистър Аврамова посочва още, че към момента нито една община не е подала искане за прехвърляне на част от републикански път, за чиято поддръжка да се грижи и да отпадне необходимостта от винетка за него. \n\r\n\"Няма законов механизъм, с който да отменим глобяването, всички  трябва да имат винетки при ползването на републиканската пътна мрежа\",  каза още министър Аврамова. Тя коментира, че 2019-та е годината, в която  се въвежда електронната система за плащане на пътна такса и напомни, че  през миналата година са продавани винетни стикери със срок на валидност  и през тази. \n                    \n                    \n                \r\nСега системата работи на смесен режим – ако имате валидна  хартиена винетка и ви спрат органите на полицията и тола, няма да ви  глобят. Снимането и правоприлагането ще се прилага от екипите на пътя.  През 2019 г. няма да има електронно правоприлагане  – т.е. няма да ви  глобяват, че сте сниман на пътя и системата е регистрирала, че нямате  винетка. \n\r\nСистемата няма как да регистрира, че вие имате хартиена.  Правоприлагане ще има от колите на тол контрола и пътна полиция. Екипите  вече са на пътя, обясни министърът. Тол автомобилите имат е-винетка и  се движат по пътищата с такава, те не са освободени, заяви министърът и  напомни за начините за купуване на електронни винетки.\n\r\nКритерии  за това кой път е с винетка са заложени в закона. Такава е необходима за  републиканските пътища извън населените места. В първоначалния списък  на Министерския съвет бяха и Северната скоростна тангента, и северната  дъга. \n\r\nПремиерът взе принципно решение – ако дадена община иска част от  републиканската пътна мрежа да е освободена от винетки, то тази община  може да подаде искане след решение на Общинския съвет за прехвърляне на  пътя за поддръжка от общината.\r\n\"Нито една община не е подала такова  искане до момента\", каза регионалният министър в отговор на въпрос.", "date": "2019.01.20", "title": "АПИ с нов шеф през идната седмица!?"}
{"url": "https://www.dnes.bg/snimka-na-denia/2019/01/20/vremeto-dnes-oblaci-slab-dyjd-a-na-mesta-sniag.399689", "text": "Днес времето ще се задържи предимно облачно и на отделни места ще превали слаб дъжд, в северозападните райони - дъжд и сняг.\r\nВ Източна България и по долината на Струма ще духа слаб юг-югоизточен вятър. Максималните температури ще са предимно между 3° и 8°, съобщават от \r\nАтмосферното налягане е близко до средното за януари - слабо ще се понижи.\r\nНад Черноморието ще бъде предимно облачно, почти без валеж. Ще духа слаб юг-югоизточен вятър. Максималните температури ще бъдат между 8° и 10°. Температурата на морската вода е 6°. Вълнението на морето ще бъде 2-3 бала.\r\nНад планините ще бъде предимно облачно, на отделни места със слаби превалявания от сняг. Ще духа умерен до силен югозападен вятър. Максимална температура на височина 1200 метра около 3°, на 2000 метра – около минус 2°.\r\n ", "date": "2019.01.20", "title": "Времето днес: Облаци, слаб дъжд, а на места - сняг"}
{"url": "https://www.dnes.bg/notifikacii/2019/01/20/silen-trus-ot-6-7-po-rihter-razliulia-chili.399690", "text": "Земетресение с магнитуд 6,7 бе регистрирано край бреговете на Чили късно снощи, съобщи Геофизичният институт на САЩ, цитиран от ДПА. Сградите в крайбрежните градове са се люляли в продължение на няколко минути.\r\nЕпицентърът на труса се намира на 15 км от пристанищния град Кокимбо, на дълбочина 53 км, предава БТА.\r\nЗасега няма данни за пострадали и за нанесени щети, няма и издадено предупреждение за цунами.", "date": "2019.01.20", "title": "Силен трус от 6,7 по Рихтер разлюля Чили"}
{"url": "https://www.dnes.bg/obshtestvo/2019/01/20/prez-2060-a-vseki-treti-bylgarin-shte-e-nad-65-g.399692", "text": "47,4% от българите над 55 г. не са в добро психично здраве, показа национална стратегия за активен живот на възрастните за 2019 - 2030 г. Средният за ЕС дял на хората с такива проблеми е 36,1 на сто.\n\r\nНаселението на страната ни е 7 050 034 души, а над 55 г. са 2 452 518 от тях. Това значи, че в най-добрия случай всеки трети българин страда от влошено психично здраве.\n\r\nОсновната цел на стратегията е активен и достоен живот на възрастните хора чрез осигуряване на пълноценен живот и достъп до по-добри здравни грижи.\n\r\nВсеки трети българин ще бъде над 65 г. през 2060 г. Застаряването на населението се очертава като дълготраен и необратим социален процес за всички европейските държави, не само за България. По данни на Националния статистически институт в края на 2017 г. лицата на 65 и повече години са 1 481 908, или 21% от населението на страната, пише в. \"\". Всеки трети българин над 60 г. пък живее на село.\n                    \n                    \n                \r\nЕдва 1,9% от възрастните у нас спортуват, докато средно в Европа физически активните са 10,7 на сто. Достъпът на възрастните хора до информационни и комуникационни технологии и интернет е 22%, при 50% в останалите страни-членки на ЕС. Българите над 65 г., които все още работят, са около 9%, докато трудещите се техни връстници в Естония са 26,5%, а в Румъния - 19,2%.\n\r\nУчене през целия живот, гъвкаво работно време и стимулиране на селския туризъм като заетост за хората над 55 г., предвижда стратегията. Държавата планира фермерски пазар, на които възрастните да продават единствено собствена продукция.\n\r\nГоляма част от хората над 65 г., запазили способност за самостоятелен живот, страдат от сериозни здравословни проблеми. Влошава се общото състояние на тези, които постъпват в специализирани институции. За да се справи с проблема, държавата предлага групи по самопомощ - здравите възрастни да обгрижват връстниците си, които са болни и безпомощни. Планира се също организирането на срещи с лекари специалисти в рамките на проект \"Здравеопазване на колела\". Предвижда се и повече профилактика и участие на възрастните хора в спортни игри.", "date": "2019.01.20", "title": "През 2060-а всеки трети българин ще е над 65 г."}
{"url": "https://www.dnes.bg/obshtestvo/2019/01/20/ucheni-razvejdaite-se-dokato-decata-sa-malki.399693", "text": "Британски учени съветват нещастните родители да не остават заедно \"заради децата\", защото разводът е по-малко травматизиращ през ранните години, съобщи в. \"Ню Зиланд хералд\".\n\r\nПървото голямо изследване на емоционалното въздействие на раздялата на родителите върху децата установи, че най-голям риск от последици като лошо поведение и неподчинение има през късното детство и ранното юношество, предава БТА.\n\r\nУчени от Лондонския университетски колеж обхванаха в изследването си 6000 деца, родени във Великобритания в началото на този век. Те установиха, че тези, чиито родители са се разделили, когато те са били на възраст от 7 до 14 години, значително по-често са имали емоционални и поведенчески проблеми, от децата, чиито родители са останали заедно. Доловима разлика при децата на възраст от 3 до 7 години обаче няма.\n                    \n                    \n                \r\nРазводът се отразява по-тежко на големите, отколкото на малките деца, защото те са по-чувствителни социално и по-добре долавят динамиката на лошите отношения, убедени са учените. Проблемите се дължат и на това, че големите деца реагират повече на смяната на училището и средата.\n\r\nКъсният развод се отразява по-лошо и на психичното здраве на жените.\n\r\nВъв Великобритания с развод завършват повече от 40 процента от браковете.", "date": "2019.01.20", "title": "Учени: Развеждайте се, докато децата са малки"}
{"url": "https://www.dnes.bg/blizak-iztok/2019/01/20/silna-eksploziia-e-chuta-v-damask-ima-zaginali.399700", "text": "Експлозия е била чута в южната част на сирийската столица Дамаск, съобщи тази сутрин сирийската държавна телевизия, цитирана от световните агенции. Има загинали и ранени, а експлозията е била близо до бюро на военното разузнаване, съобщава Сирийският център за наблюдение на човешките права, цитиран от Франс прес.\n\r\n\"Чута е експлозия близо до автомагистралата в южния сектор на Дамаск и според първите информации вероятно става дума за терористичен акт\", съобщи телевизията.\n\r\nСпоред директора на неправителствената организация Рами Абдел Рахман става дума за силна експлозия. Все още не е изяснено дали тя е причинена от взривено устройство или самоубийствен атентат, допълни Рахман. \"Има убити и ранени, но не успяхме да уточним броя им, каза още директорът на Сирийския център за наблюдение на човешките права.\n                    \n                    \n                \r\nКонфликтът в Сирия, който бушува от 2011 година, е отнел живота на над  360 000 души и е прокудил от домовете им милиони хора, които са  потърсили покрив на друго място в страната или са станали бежанци в  чужбина, посочва АФП. /БТА/", "date": "2019.01.20", "title": "Силна експлозия е чута в Дамаск, има загинали!"}
{"url": "https://www.dnes.bg/index/2019/01/20/indiia-se-vkliuchva-v-bitkata-za-kosmosa-prez-2020-g.399684", "text": "Индийската организация за космически изследвания няма първо да изпрати животни в космоса по примера на други страни, а ще изведе в орбита специално създаден за целта робот андроид, предаде ТАСС. Това заяви ръководителят на организацията Кайласавадиву Сиван.\r\nПървият индийски самостоятелен пилотиран полет е насрочен за декември 2021 г. Както по-рано бе оповестено, първо се предвижда в орбита да бъдат изведени два космически кораба за изпитания в безпилотен режим - в края на 2020 г. и през юли 2021 г. С тези кораби се предвижда да бъде изведен в орбита роботът андроид.\r\n\"Нашият робот ще бъде идентичен на човека, ще може да прави всичко, което правят хората, макар и не в толкова широк смисъл\", заяви Сиван.\r\nТой отбеляза, че Индия разработва самостоятелно робота. По думите му, роботът е почти готов и ще участва в изпитанията в безпилотен режим, преди индийски екипаж да се отправи в космоса в края на 2021 г.", "date": "2019.01.20", "title": "Индия се включва в битката за Космоса през 2020 г."}
{"url": "https://www.dnes.bg/temida/2019/01/20/banev-telefonyt-ne-e-bil-v-kutiia-ot-sok-bil-si-e-otkrit.399695", "text": "Николай Банев написа писмо от следствения арест. Автентичността му e потвърдена от адвоката му – Христо Ботев.\r\nВ писмото си обвиненият за изпирането на над 1 милиард лева Банев заявява, че поводът за писмото е интервю на зам.-главния прокурор Иван Гешев на 7 януари.\n\n\n\r\nСпоред Банев \"са изнесени лъжи относно екстрадицията на семейството от Франция и че служител на полицията се е свързал с тях два дни преди ареста\".\r\nВ писмото се твърди още, че фамилията дори имала насрочен час за явяване в следствието.\r\nСпоред Банев не са верни и думите, че мобилен телефон е намерен в килията му в кутия от сок. \r\nУстройството било открито, \"докато се зарежда в телевизора в килията\".\r\nСамият зам.-главен прокурор Гешев коментира случая, като заяви, че няма да влиза в спор с обвиняеми или подсъдими, тъй като мястото за подобна полемика е съдебната зала.", "date": "2019.01.20", "title": "Банев: Телефонът не е бил в кутия от сок, бил си е открит!"}
{"url": "https://www.dnes.bg/stranata/2019/01/20/22-godishen-namushka-17-godishen-v-razgrad.399702", "text": "Момче на 17 години от Исперих е било намушкано с нож от 22-годишен младеж в парк в Разград, съобщават от МВР. \r\nСлучаят е от 18 януари, когато в Градския парк в Разград, около 23.50 часа, при скандал между двамата по-големият е извадил нож и е наранил другия. Нанесени са порезни рани по ръцете и корема на момчето. Впоследствие извършителят е избягал и се е укрил във Варна.\r\nПо първоначални данни причина за скандала между двамата е момиче.\r\nПострадалият е настанен в разградската болница с опасност за живота.\r\nСъс съдействието на полицейски служители от Варна беглецът и приятелката му са задържани и отведени в полицейското управление в Разград. Работата по случая продължава.", "date": "2019.01.20", "title": "22-годишен намушка 17-годишен в Разград"}
{"url": "https://www.dnes.bg/notifikacii/2019/01/20/8-hrani-sydyrjashti-poveche-sol-otkolkoto-ochakvame.399605", "text": "Солите са необходими на тялото, за да поддържат някои жизненоважни функции, като предаването на нервни импулси между клетките например. Това зависи от електролитния баланс, който отговаря за преноса на важна информация на клетъчно и тъканно ниво. Ако в тялото няма достатъчно електролити биват нарушени редица важни функции, сред които мускулната, нервната, както и балансът на pH.\r\nЕдни от най-важните минерали, съдържащи свободни йони, са натрий, калций, калий, магнезий. Дефицитът на тези вещества може да доведе до мускулна слабост, неволево съкращение, крампи, нарушена работа на някои органи.\r\nТака че солите са наистина важни за организма. Но също толкова важно е да не се прекалява с тях.\r\n                \n                Прекалено високите нива на соли в организма предизвикват задръжка на излишни течности и нарушават функцията на жизненоважни органи. Сърдечносъдовата система се затруднява, кръвното налягане се повишава, създават се условия за отключване на диабет.\r\nПонякога не си даваме сметка колко големи количества сол приемаме с храната, дори да не посягаме често към солницата.\r\nНякои хранителни продукти съдържат неочаквано високи нива на добавена сол. Затова е важно да ги избягваме. Кои са тези храни?\r\n\r\nИзварата е по-нискокалорична от сиренето, заради което често бива предпочитана за следобедна закуска в комбинация с плодове например. Изварата съдържа и полезни протеини и калций, които ни дават основание да я консумираме. Но в нея се съдържат доста високи нива натрий, който подобрява вкуса на изварата и производителите го знаят.\r\n\r\nЕдна от най-популярните храни, към които се обръщат толкова много хора, борещи се с килограмите, холестерола, кръвната захар. Те са много полезни, но също съдържат доста високи нива на натрий. Солта се използва като естествен консервант, който удължава срока на годност на храните и овесените ядки попадат в този списък.\r\n", "date": "2019.01.20", "title": "8 храни, съдържащи повече сол, отколкото очакваме"}
{"url": "https://www.dnes.bg/balkani/2019/01/20/dogovoryt-za-imeto-na-makedoniia-veche-v-gryckiia-parlament.399698", "text": "Договорът от Преспа е внесен в гръцкия парламент, пише електронното издание на гръцкия вестник Efimerida ton syndakton. \n\r\nПредседателският съвет ще се срещне в понеделник, за да реши кога Договорът ще влезе в комисията по външни работи. Според информациите разискването в комисията ще започне в понеделник следобед и се очаква до петък гласуването да се проведе в пленарната сесия на Парламента. Отбелязва се, че проектозаконът не носи подписа на Елена Кунтура, която се намира в Китай. \n\n\n\n\r\nМеждувременно десноцентристката партия \"Реката\" (\"То Потами\") ще гласува \"за\" в комисията, заяви в събота Йоргос Мавротас, слагайки край на въпросите дали има мнозинство, за да се представи Договора за разискване в пленарна зала.\n                    \n                    \n                \r\nСъгласно обяснителния меморандум Договорът от Преспа прекратява спора между Гърция и Бившата югославска република Македония за името на последната. Също така се предвижда прекратяване и въздържане от иредентистко поведение и враждебна пропаганда, зачитане на историческите и културни символи на Гърция, както и зачитане на гръцката история, култура и наследство на Гръцка Македония от древността до днес.\n\r\nСъщо така се посочва, че Договорът напълно съответства с националната позиция на Гърция, тъй като е формирана след междинното споразумение ERGA ONMES, с комплексно определяне на географското наименование, предава \"Фокус\". С промяната на конституцията в съседната страна (Македония – бел. ред.) договореностите вече са окончателни и необратими. \n\r\nЗатова Договорът установява период на приятелство, добросъседство, сътрудничество и осъвременяване на ниво стратегическо партньорство на двустранните отношения между страните. \n\r\nОсвен това, както е посочено в обяснителния меморандум, споразумението стабилизира целия Балкански регион и поставя Гърция като водеща сила за мира и сигурността в този регион, като значително подобрява международния й авторитет.\n\r\nЦентърът на Атина е блокиран заради очаквания протест срещу Договора от Преспа, пише електронното издание на гръцкия вестник Efimerida ton syndakton. \n\r\nОрганизаторите говорят за най-мащабния протест, предвид предстоящото гласуване за ратифициране на Договора от Преспа, което беше внесено в събота сутринта в парламента. Според тях в Атина се очакват най-малко 3000 автобуса, които да докарат между 150 и 200 хиляди протестиращи от Северна Гърция. \n\r\nПоради тази причина 2 000 полицаи ще бъдат \"мобилизирани\", а полицейският хеликоптер и безпилотни летателни апарати ще следят обстановката в центъра на Атина. Ще има и ограждения по някои централни улици на Атина. Мерките за безопасност около парламента и имението \"Максимос\" ще бъдат засилени.", "date": "2019.01.20", "title": "Договорът за името на Македония – вече в гръцкия парламент"}
{"url": "https://www.dnes.bg/sofia/2019/01/20/lozenec-i-hladilnika-bez-parno-zaradi-avariia.399704", "text": "Заради авария е спряно топлоподаването в кв. \"Хладилника\" и част от ж.к.\"Лозенец\", сочи справка на сайта на \"Топлофикация София\". \r\nВ кв. \"Хладнилника\" парно нямат клиентите в участъка между: бул. \"Никола Вапцаров\" , ул. \"Козяк\", ул. \"Кишинев\" , бул. \"Черни връх\", както и Университетска болница \"Лозенец\", предава \"Фокус\". \r\nВ ж.к.\"Лозенец\" без топлоподаване са абонатите в участъка между: ул. \"Бабуна планина\", бул. \"Никола Й.Вапцаров\", бул. \"Черни връх\" , бул. \"Джеймс Баучър\", ул. \"Галичица\", ул. \"Якубица\", Факултет по математика и информатика, участъка между: бул. \"Черни връх\" , ул. \"Горски пътник\", ул. \"Богатица\", ул. \"Козяк\", ул. \"Елин връх\", ул. \"Кожух планина\", Посолство на САЩ, Жилищна група \"Южен парк\".", "date": "2019.01.20", "title": "\"Лозенец\" и \"Хладилника\" без парно заради... авария"}
