{"url": "https://www.dnes.bg/akoshtete-vqrvaite/2019/05/13/ruska-moda-ot-metroto-sys-sigurnost-e-zapomniashta-se.410171", "text": "\n\r\nЖивотът в метрото си има свои собствени закони, а като място, през което минават хиляди души създава и усещането накъде \"духат\" модните тенденции.\r\nНо има и хора, които със сигурност се открояват и привличат погледите на останалите със своите решения за облекло. \r\nКаква е нетрадиционната мода в руското метро - вижте в нашата галерия.\r\n ", "date": "2019.05.13", "title": "Руска мода от метрото – със сигурност е запомняща се!"}
{"url": "https://www.dnes.bg/index/2019/05/13/digitalnata-mediina-voina-v-afganistan-talibanite-stavat-reporteri.410173", "text": "Забиулла Муджахид - главен говорител на талибаните и главен редактор на ежедневния новинарски бюлетин на бунтовническата групировка, започва всеки ден с подборка от новини от предната вечер за сраженията с американските и афганистанските сили.\n\r\nМуджахид казва, че кара своя екип от редактори да сверяват фактите, подадени от някои от бойците на екстремистката ислямистка групировка, които упражняват и втора роля като репортери в 34-те провинции в цялата страна. Редакторите изготвят прессъобщения на пет езика и събират видеокадри и снимки, заснети със смартфони. След това главният редактор одобрява окончателните варианти на прессъобщенията, с акцент върху твърденията за победи на групировката във войната, която има за цел да свали подкрепяното от САЩ афганистанско правителство, преди те да бъдат публикувани от ИТ специалисти, базирани извън страната, пишат Абдул Кадир Седики и Рупам Джаин от Ройтерс.\n                \n                \r\nМакар някои афганистански журналисти да твърдят, че точността на (тези съобщения) е несигурна, а опонентите (на групировката) я обвиняват, че разпространява \"фалшиви новини\", тази ловка медийна операция на талибаните се очерта като ключово оръжие в информационната война, която често поставя подкрепяното от Запада правителството и неговите американски партньори в положение на \"догонващи\".\n\r\nМиналия месец например, талибаните бързо отрекоха участие в самоубийствено нападение срещу министерството на комуникациите в Кабул, за което впоследствие беше обвинена \"Ислямска държава\", докато информацията от правителството се появи с доста голямо закъснение.\n\r\nГоворителите на талибаните твърдят също, че са разширили своя (информационен) обхват на фона на напредващите през последните месеци преки преговори между техните преговарящи и САЩ за прекратяване на войната в Афганистан. Често те реагират по-бързо от американските представители, давайки своя прочит на хода на преговорите.\n\r\n\"Каквото и развитие да настъпи на преговорите в Доха, ние информираме за това журналистите\", каза Муджахид, добавяйки, че тези съобщения са адресирани към местни и международни аудитории.\n\r\nПрисъствие в интернет\n\r\nМуджахид и неговият колега Кари Юсаф Ахмади - двама базирани в Афганистан говорители на талибаните, казват, че са упълномощени да контактуват с журналисти, да дават изявления и да пишат в Туитър. Те обикновено отговарят на текстови или аудио съобщения от кореспонденти на Ройтерс, базирани в Кабул, в рамките на един час.\n\r\nВъпреки че местоположението им не може да бъде проверено, те използват афганистански телефонни номера за достъп до (мобилното приложение) WhatsApp. Имената, които използват, са псевдоними, предоставени им от талибанското ръководство.\n\r\n\"Не сме упълномощени да разкриваме истинските си имена, двата псевдонима, с които се подписваме, служат, за да се запази информационна идентичност\", каза в телефонно интервю за Ройтерс Муджахид, който има повече от 42 000 последователи в Туитър. През 2011 г. талибанското ръководство започна редовно да публикува постове в Туитър - изненадващ ход на радикалното ислямистко движение, което някога забрани повечето форми на модерни забавления.\n\r\nСега те използват за комуникация мобилните приложения за съобщения WhatsApp, Viber и Telegram на английски, пущунски, дари, арабски и урду.\r\n\"Ние разбираме колко е важно да разпространяваме информация за нашия джихад и нашата решимост да възстановим Ислямското емирство в Афганистан\", каза Муджахид, който твърди, че получава месечна заплата от 14 000 афгана (180 долара), плюс 128 долара за интернет\r\nи мобилни разходи.\n\r\n\"Сега много дипломати от различни страни търсят контакти с нашите лидери и следят какво пускаме в социалните медии. След 17 години борба ние фактически печелим реалната война (на бойното поле) и дигиталната война срещу неверниците и срещу марионетния режим, установен от американците за управление на Афганистан\", добави той.\n\r\nАфганистанските и западните представители оспорват и двете твърдения. Според тях правителствените сили и техните военни съюзници нанасят тежки загуби на талибаните на бойното поле и продължават да нанасят унищожителни въздушни удари срещу техните лагери. Медийната операция на талибаните се отхвърля като дезинформация.\n\r\n\"Техните фалшиви твърдения и изопачени съобщения стигнаха до абсурдно ниво извън всяко благоразумие\", каза полковник Кнут Питърс, говорител на натовската операция \"Решителна подкрепа\" в Афганистан, който внимателно следи изявленията на талибаните. \"Те явно се опитват да повишават собствената си самоувереност, докато бойците им масово измират\", добави той.\n\r\nОт октомври насам официални представители на САЩ и талибаните водят преговори с цел да се подготви почвата за изтегляне на силите на САЩ в замяна на гаранция от талибаните, че страната няма да се използва като база за екстремистки атаки на други места. През последните месеци талибаните многократно отхвърляха призивите да обявят примирие и вместо това засилиха атаките си срещу афганистанските сили и правителствените служби.\n\r\n\r\nНюзрумът на талибаните\n\r\nАфганистански журналисти, които отразяват (борбата срещу) талибаните от 1990-те години насам, казаха, че преди появата на социалните медии групировката е изпращала ръкописни памфлети и новинарски съобщения на афганистанските репортери, базирани в Пакистан и Афганистан.\n\r\nСпоред Джавед Хамим Какар, водещ редактор в \"Паджвок Афган Нюз\", най-старата частна новинарска агенция в страната, оттогава бунтовническата групировка е създала цялостна мрежа за разпространение на новини. Но тенденцията да се изопачава броят на жертвите подкопава достоверността на информационните операции на талибаните. През април например те съобщиха, че бойците им са предприели успешна атака срещу Баграм, най-голямата американска ВВС база в Афганистан на около 50 км северно от Кабул, твърдейки, че са били убити или ранени десетки чуждестранни военнослужещи.\n\r\nАмерикански официални представители в Кабул отрекоха да е имало такава атака. \"Ако им поискате информация, те реагират много бързо, но точността им винаги е под въпрос. Пропагандата е част от борбата, а талибаните са много добри в това отношение\", каза Какар.\n\r\nМуджахид и Ахмади признават, че е имало многобройни случаи, при които са публикували непроверени твърдения за нападения и че понякога бойците са подавали изопачени данни. \"Има обвинения, че нашата информация изобилства със склонност към сензации и \"разкрасяване\", но ние никога не се отказваме от истината и веднага се коригираме\", каза Ахмади.\n\r\nПравителството също е често обвинявано, че раздува своите информации от бойното поле. Високопоставен служител от силите за сигурност, запознат с положението, призна, че правителството често \"занижава\" данните за загубите на афганистанските сили, като в същото време с готовност предоставя данни за убитите според него бойци на талибаните. Няма независимо потвърждение за данните, които съобщава всяка от двете страни, което прави невъзможно да се състави пълна картина за реалната ситуация на терена.\n\r\nКомуникационната операция на талибаните, която сега струва около 25 млн. афгана (323 000 долара) годишно, започва от малък офис в Кабул още когато ислямистите управляват страната от 1996 до 2001 г., и се разраства след свалянето им от власт. Сега те издават шест списания на пущунски, дари, урду и арабски, и пускат новинарски емисии по 10 уебсайта на пет езика, като поддържат и по-малки сайтове с теологична насоченост, видеоматериали и военна поезия, автори на която са техни бойци.\n\r\n\"Въпреки заплахите сега ние успяваме да поддържаме ефикасна медийна служба. Но от ключово значение е да държим в тайна самоличността си, понеже ние побеждаваме и врагът ни става все по-озлобен от безсилие\", добави Ахмади.", "date": "2019.05.13", "title": "Дигиталната медийна война в Афганистан - талибаните стават репортери"}
{"url": "https://www.dnes.bg/obshtestvo/2019/05/13/rusinova-za-strategiiata-celim-da-podkrepim-decata-izgubili-roditelite-si.410112", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Седем от десет . Това сочи доклад на Синдиката на българските учители и МВР. Дали обаче шамарите и наказанията вкъщи са достатъчно ефективен метод на възпитание? Този въпрос така и не успя да намери своя категоричен отговор. Страни от Западна Европа вече са постигнали консенсус - всякакво насилие може да стане повод детето да бъде изведено от семейството.\n\n\n\n\r\n от над 20 български града. Те настояха предложенията, записани в Националната стратегия за детето до 2030 г., да отпаднат. Проектът на този документ вече беше блокиран от премиера Борисов.\r\n                    \n                    \n                \n\r\n\". Законът за закрила на детето е приет през 2000 година и голяма част от разпоредбите в него дори не са променяни оттогава. Целта ни е просто . За миналата година у нас са били изоставени малко над 1000 деца\", коментира в студиото на \"България сутрин\" по  зам.-министърът на труда и социалната политика Зорница Русинова.\n\r\nТя увери, че разпространената информация е невярна и подчерта, че родителите у нас трябва да бъдат напълно спокойни.\n\r\nВ събота в цялата страна отново се проведоха протести срещу Стратегията за детето. Те бяха организирани в социалните мрежи. По-рано от социалното министерство категорично отрекоха да се подготвя закон за детето и спряха работата по Националната стратегия за детето.", "date": "2019.05.13", "title": "Русинова за Стратегията: Целим да подкрепим децата, изгубили родителите си"}
{"url": "https://www.dnes.bg/notifikacii/2019/05/13/v-shveciia-podnoviha-deloto-sreshtu-asandj-za-iznasilvane.410150", "text": "Шведската прокуратура възобновява делото срещу основателя на Уикилийкс Джулиан Асандж за изнасилване, предаде Асошиейтед прес.\r\n\"Все още има достатъчно основания да подозираме, че Асандж е извършил изнасилване. По мое мнение има нужда от нов разпит на Асандж\", заяви на пресконференция представителка на прокуратурата.\r\n\r\nШведската прокуратура предяви обвинения срещу Асандж за изнасилване и за сексуално посегателство след посещението му в Швеция през 2010 г.\r\nСедем години по-късно обвинението в сексуално посегателство бе свалено заради изтекла давност и така остана само обвинението в изнасилване, за което Асандж не можеше да бъде преследван, тъй като се намираше в посолството на Еквадор в Лондон. Давността по това обвинение изтича през август догодина, отбелязва Асошиейтед прес, цитирана от БТА.", "date": "2019.05.13", "title": "В Швеция подновиха делото срещу Асандж за изнасилване"}
{"url": "https://www.dnes.bg/notifikacii/2019/05/13/sofiia-predlaga-3-sgradi-za-agenciiata-po-truda-na-es.410179", "text": "\nБългария предлага избор от три новопостроени бизнес сгради в София за седалище на най-новата европейска агенция - Европейският орган по труда.\r\nДве от тях се намират на булевард “Цариградско шосе”, а третата е на бул. “Брюксел” - до летището. И трите сгради отговарят на стандартите за клас “А”, като първата е вдъхновена от наклонената кула в Пиза.\r\nТова стана ясно днес, след като Съветът на ЕС публикува предложенията на четирите държави, които се кандидатират за домакин на агенцията - България, Словакия, Кипър и Латвия.\r\nБългарското правителство обещава още да плаща наема и разходите по обслужването на избраната от ЕС сграда през първите 18 месеца от работата на агенцията и се ангажира да обслужва социално, жилищно и здравно нейните бъдещи служители, с предимство. Изтъква се, че и трите сгради са готови за нанасяне и че цените на наемите в София са изключително конкурентни.\r\n                \n                В социалното министерство ще бъде създаден специален екип, който ще помага на еврочиновниците да си наемат жилища, с места в детските градини и училища за децата им, както и във всички други проблеми по настаняването им.\r\nЧленовете на семействата на служителите ще могат да се регистрират в бюрата по труда и се наемат на работа в София, като се ползват от правата на трудещите се, гарантирани от българското законодателство, включително платеното майчинство, се казва в предложението на българското правителство.\r\nНа 42 страници се изтъкват предимствата на сградите, всяка от които има и хотелска част, както и доброто качество на живот, здравеопазване, транспорт и възможности за работа и образование на София. Изтъква се богатият културен живот на столицата и близостта й до ски и спа курорти.\r\nСред достойнствата на София се посочва добрият градски транспорт като една страница е посветена на метрото и се споменава за наличието на електрически автомобили за споделено ползване.\r\nПравителството се ангажира, ако София бъде предпочетена, да подготви избраната сграда до края на годината, така че европейската агенция по труда да може да започне работа от 1 януари 2020 г.\r\nЛатвия предлага също три локации в Рига, които обаче все още не са завършени. Кипър изтъква като предимство ниските цени, а социалните партньори в страната са сключили нарочно споразумение, за да улесняват агенцията, ако тя се установи на острова. Кипър предлага нова сграда в околностите на Никозия, която се намира на магистралата за Ларнака и в нея агенцията ще бъде единствен наемател.\r\nСловакия залага на новопостроена офис сграда, която се намира в район с много кафенета, магазини, болници и училища. Тя е енергийно ефективна и разполага с пропускателна система, която разчита номерата на колите. Автобусната гара е на 1 минута от нея, а Виена е едва на 40 минути от  Братислава.\r\nСтраните членки ще изберат измежду четирите кандидатури след месец. Планира се посланиците към ЕС да посочат победителя на 13 юни, след като обсъдят предложенията на 5 юни.\r\nЕвропейският орган по труда ще се занимава с въпросите на мобилните работници в ЕС и се очаква да има 140 постоянни служители.\r\nТрудовата агенция е втората, за която България се кандидатира. През 2017 г. София не успя да спечели подкрепа за Технопарка. Той  беше предложен от правителството да приюти Европейската агенция по лекарствата, която се изнесе от Лондон в Амстeрдам заради Brexit.\r\n ", "date": "2019.05.13", "title": "София предлага 3 сгради за Агенцията по труда на ЕС"}
{"url": "https://www.dnes.bg/akoshtete-vqrvaite/2019/05/13/zodiite-s-nai-ostyr-ezik.410158", "text": "Някои хора по натура са по-критични, саркастични и безчувствени като изказ. Те просто не могат да се въздържат от коментарите си и понякога думите им може да подействат унищожително на човека отсреща. На тези личности им липсва чувство за такт и дипломация особено при общуване. Някои от тях не слагат цензура на думите си, просто защото са твърде емоционални и директни, и не могат да помислят малко преди да реагират.\n\r\nВижте и кои са 5-те зодии според астрологията, които невинаги избират думите си разумно:\n\r\n\n\r\nДа, хората от зодия Дева може да бъдат състрадателни и разбиращи, но могат да ви оскърбят с думите си много. Те имат много остър език и винаги знаят точно какво да кажат, така че да засегнат най-силно отсрещната страна. Девите са склонни да бъдат изключително критични към себе си и към другите, а освен това коментарите им често са пълни с презрение. Негативната страна на личността на човека Дева е, че той може да бъде свръхсуров.\n                    \n                    \n                \r\n\n\r\nПредставителите на зодия Лъв могат да бъдат много топли и щедри, но определено имат способността (а понякога и желанието) да правят някои критични коментари. Ако се чувстват разочаровани, че хората не реагират според техните очаквания, те могат да станат покровителствени, надути и нетолерантни. Повечето Лъвове са свирепо жестоки, когато решат да бъдат откровено честни и да посочат негативите на отсрещната страна.\r\nВижте кои са останалите зодии в ", "date": "2019.05.13", "title": "Зодиите с най-остър език"}
{"url": "https://www.dnes.bg/notifikacii/2019/05/13/kak-shte-otgovori-kitai-sreshtu-mitata-na-sasht.410169", "text": "Търговската война между САЩ и Китай до момента изглежда, сякаш се води от една страна, докато другата само търпи поражения. Оказва се, че това далеч не е така, а възможностите на азиатската държава са далеч по-големи от предполаганото, коментира доц. Григор Сарийски от Икономическия институт към БАН за .\r\n\"Има редица механизми, с които Китай може да отговори на новите санкции. Сред тях са създаване на административни спънки за редица американски компании в страната, пренасочване на китайските туристи от САЩ към други страни и продажбата на ценни книжа от външния дълг на американците\", казва доц. Сарийски.\r\n                \n                Щатите все пак си запазват известен буфер за действие по отношение на митата. Вносът от едната към другата страна е в съотношение 5 към 1 в полза на Китай, така че търговската ниша е под контрола на американския президент.\r\nНе бива все пак да се подценяват възможностите пред китайците, защото възможностите им са огромни. Разликата е, че не използват шумните похвати на Доналд Тръмп, за да водят преговорите чрез медийното пространство, изрази мнение експертът.\r\n", "date": "2019.05.13", "title": "Как ще отговори Китай срещу митата на САЩ?"}
{"url": "https://www.dnes.bg/akoshtete-vqrvaite/2019/05/13/5-znaka-che-e-vreme-za-promiana.409955", "text": "„Спрете да чакате утре, лятото, петък, някой да се влюби във вас. Щастието се постига, когато спрете да чакате и извлечете максималното от момента, в който се намирате.“ Джон Гордън\r\nЗавист, лутане в мислите, зараждаща се апатия... Това са само част от знаците, че се намирате в период от живота си, който се нуждае от промяна. Ако все още не сте осъзнали, че е време за промяна, вижте тези 5 знака, които може би ще ви убедят, че заслужавате щастие.\r\n\r\nКой не харесва петъците? Въпреки това, ако очаквате края на седмицата, за да се забавлявате, да си отдъхвате, може би е време да промените нещо в живота си. Чудесно е да имате планове за празничните дни, за уикендите, но всеки заслужава да живее живот, който обича и който го радва не само в края на седмицата.\r\n                    \n                    \n                \r\nЕкспертът по бизнес развитие и маркетинг Сет Годин е казал „Вместо да се чудите кога е следващата ви ваканция, може би трябва да си създадете живот, от който не е нужно да бягате.“ Ваканциите са забавни и вълнуващи, но нима не заслужавате повече от два пъти годишно пълноценна почивка?\r\n", "date": "2019.05.13", "title": "5 знака, че е време за промяна "}
{"url": "https://www.dnes.bg/notifikacii/2019/05/13/sblysykyt-sasht-kitai-krie-risk-da-razpokysa-sveta.410107", "text": "Отношенията между САЩ и Китай по време на управлението на президента Доналд Тръмп се превърнаха в напрегнато съперничество. Ситуация, която е твърде различна от мекия подход на западните сили досега и крие риск да разпокъса света при неясни засега разделителни линии, коментират експерти.\n\r\nОт търговската война до напрежението в Южнокитайско море има редица фактори, които бележат навлизането в период на силно и продължително съперничество между Китай и САЩ, посочва Алис Екман, която е експерт по проблемите на Китай във Френския институт по международни отношения (Ifri).\n\r\n\"В американската политика се наблюдава промяна в парадигмата със силно отражение върху двустранните отношения, които са най-важните в света, а от там и за глобалната сигурност\", коментира Брахма Челаней, професор в индийския мозъчен тръст Център за политически изследвания.\r\n                \n                \n\r\n\"От Ричард Никсън до Барак Обама, сменящите си един след друг американски президенти са помагали за оформянето на Китай като икономическа сила\", припомня той пред Франс прес.\n\r\nВсичко се промени с Доналд Тръмп. След като взриви многостранния ред, доминиран от западните сили от началото на следвоенния период, президентът на САЩ задейства втората фаза на геополитическата си ракета: да се противопостави на все по-победоносния Китай с ожесточена търговска война, налагайки големи мита и отбелязвайки, че помирителната политика на предишните президенти е била зловредна.\n\r\nАмериканската промяна е дълбока и \"ще продължи и след\" управлението на президента Доналд Тръмп, според Челаней, защото във Вашингтон има консенсус, че предишната политика на \"конструктивния ангажимент\" (определение за политиката на президента Бил Клинтън - бел. ред.) към Китай се е провалила и трябва да бъде сменена с по-твърд курс.\n\r\nСпоред Тръмп \"фаталната грешка\" е присъединяването на Китай към Световната търговска организация (СТО) през 2001 година\", обяснява пред АФП Жан-Франсоа Ди Меглио, президент на консултантската група Asia Centre.\r\n\"През годините преди 2001-а имахме китайско ръководство, което накара САЩ и ЕС да се кажат: \"нека да им дадем нещо повече от ползата от съмнението, да отворим вратата си за тях, да им дадем статут на нововъзникваща пазарна икономика\" в СТО, припомня той.\n\r\n\"Китай възприема това като огромна победа. Именно от 2001 година търговските излишъци нарастват стремглаво, а валутните резерви на Пекин стават значителни\", допълва експертът.\n\r\n\n\r\nЗасега политиката на Доналд Тръмп изглежда няма големи отрицателни последици за САЩ. При все това обаче тя не е лишена от рискове, като се има предвид икономическата мощ на Китай и силното разпространение на неговото световно геополитическо влияние.\n\r\n\"Да бъдат унижени китайците (...) означава приемниците (на Доналд Тръмп) да бъдат изправени пред огромен проблем с Китай, който не е Северна Корея, Япония, Канада, Европа или Мексико\", все геополитически играчи от по-малък мащаб, които Тръмп разиграва без особени проблеми, според Ди Меглио.\n\r\nИ дори търговската война да не се изостри, семената на раздора са много, макар да не водят задължително до \"капана на Тукидид\" - понятие, въведено от американеца Греъм Алисън. Според него всяка нововъзникваща сила влиза неизбежно в конфликт в даден момент с доминиращата сила. Тази идея не предизвика ентусиазъм у експертите, анкетирани от АФП.\n\r\n\"В дългосрочна перспектива може да се прогнозира появата на два съперничещи си полюса\", на \"две различни форми на глобализация\", твърди г-жа Екман, всяка от тях водена от лидера си и следващи два паралелни пътя.\r\n\"Поляризацията на международните отношения по този начин би могла да стане причина за появата на нова форма на надпревара между инфраструктурни мрежи, норми, международни институции и т. н.\", твърди тя.\n\r\n\"Ако правите спътник в Европа за Китай, вие сте длъжни да замените всички елементи, които биха могли да послужат на американците. Представете си същото в сектора на телефонията, автомобилостроенето, в още много други сфери и пред вас се очертава разпокъсване на света, очертанията между отделни части не могат да се видят\", допълва Ди Меглио. \"Дали те ще минат през Германия? В Централна Европа? В Централна Азия?\"\n\r\nПри тази схема, според г-жа Екман: \"Другите страни ще могат да избират според предлагането, а изборът им ще се определя от техните политически предпочитания и икономическите им уязвими места, за да се присъединят към едната или другата от двете страни\". \r\n \r\n/БТА/\r\n ", "date": "2019.05.13", "title": "Сблъсъкът САЩ-Китай крие риск да разпокъса света "}
{"url": "https://www.dnes.bg/stranata/2019/05/13/treta-jertva-na-tejkata-katastrofa-krai-calapica.410175", "text": "Три са вече жертвите на катастрофата на пътя Пловдив-Пазарджик, станала тази нощ. Това съобщиха от УМБАЛ \"Свети Георги\" за \"Фокус\".\n\r\nПо обяд в Клиниката по лицевочелюстна хирургия е починал и 22-годишният младеж, спътник в лекия автомобил, който е бил блъснат от камион, при движение на заден ход. \r\nМомчето е било в тежък травматичен шок и затова, въпреки всички оперативни и реанимационни дейности, извършени от мултидисциплинарни екипи на болницата, е било невъзможно да бъде спасено.\r\nПри катастрофата на разклона за село Цалапица загинаха и 32-годишният водач на колата, както и 23-годишен пътник. \r\nКамионът е бил управляван от 45-годишен мъж, няма данни за употреба на алкохол и наркотични вещества.\r\n ", "date": "2019.05.13", "title": "Трета жертва на тежката катастрофа край Цалапица"}
{"url": "https://www.dnes.bg/cars/2019/05/13/ikonomichno-geely-pusna-krosouvyr-s-razhod-1-2-l-100-km.410151", "text": "Китайската компания Geely продължава да учудва със своите модели, които по думите на специалистите могат успешно да се конкурират с германските, японските и корейските автомобили. Поредната такава кола е Xing Yue PHEV.\r\nСпоред производителя, това е първият в света плъг-ин хибриден купеобразен кросоувър.\r\nАвтомобилът е изграден върху платформата CMA, която вече се използва от други модели на групата Geely, сред които компактният кросоувър Volvo XC40 и електрическият фастбек Polestar 2. Xing Yue PHEV ще се предлага в две версии, най-мощната от които ще може да изминава на ток цели 80 км.\r\nБазовата версия на кросоувъра е оборудвана с батерия с капацитет от 11.3 кВтч, като смесената консумация на гориво е 1,6 литра на 100 км, а времето за бързо зареждане - 90 минути. По-усъвършенствана версия има батерия от 15.2 кВтч, в комбиниран цикъл консумира 1.2 литра гориво на 100 км, а от експресно зарядно устройство се зарежда за 105 мин.\r\n                    \n                    \n                Пробегът само на ток при двете версии е съответно 56 и 80 км. Що се отнася до двигателя, той развива мощност от 190 кВт и 415 Нм максимален въртящ момент. Автомобилът ускорява от място до 100 км/ч за 6,8 сек.\r\n", "date": "2019.05.13", "title": "Икономично: Geely пусна кросоувър с разход 1,2 л/100 км"}
{"url": "https://www.dnes.bg/notifikacii/2019/05/13/franciia-poema-syveta-na-evropa-v-delikaten-moment-shte-se-reshi-li-krizata-s-rusiia.410164", "text": "Франция поема ръководството на Съвета на Европа на 17 май с деликатната задача да изведе паневропейската организация за защита на правата на човека от кризата с Русия, която навлиза в критичен период.\n\r\nФранция не е заемала поста от 22 години. Предвид ротационното шестмесечно председателство на 47-те държави членки, които се редуват по азбучен ред, случаят е относително рядък. По една календарна случайност това председателство се очертава решаващо, пише Франс прес, цитирана от БТА.\n\r\n\"Председателството ни ще започне в деликатен за организацията момент\", признава Жан-Батист Матеи, постоянен представител на Франция в Съвета на Европа.\n\r\nСъздаден, за да вдъхне нов живот на човешките права в един опустошен от войната континент, Съветът на Европа празнува своята 70-а годишнина, като това е повод да си припомним неговите успехи (на първо място сред които е Европейският съд за правата на човека), но също така и трудностите с бюджета и с функционирането, които изпитва.\n                \n                \r\nНа 25 юни Парламентарната асамблея на Съвета на Европа ще избере новия генерален секретар на организацията, който ще стане приемник на норвежеца Турбьорн Ягланд. За поста има двама основни претенденти: белгийският вицепремиер Дидие Рейндерс и хърватската министърка на външните работи Мария Пейчинович Бурич.\n\r\nТези избори обаче може да маркират повратна точка в кризата между Съвета на Европа и Русия.\r\nЗа да санкционира анексията на Крим от Москва, Парламентарната асамблея на Съвета на Европа (ПАСЕ) лиши през 2014 г. от право на глас парламентаристите от Русия. Москва реагира с \"политика на празния стол\" - руските представители спряха да присъстват на заседанията на асамблеята, а от 2017 г. Русия повече не плаща вноската си от 33 милиона евро в годишния бюджет на Съвета на Европа, създавайки заплаха от съкращения на персонала и дейностите на институцията.\n\r\nПоради отстъствието на руските парламентаристи от банките на ПАСЕ, те от пет години не гласуват нито за избирането на съдии в Европейския съд за правата на човека, нито на комисаря за правата на човека. Изборът на следващия генерален секретар на Съвета на Европа може да се окаже капката, която ще прелее чашата. Ако руснаците пак няма да могат да гласуват, Москва заплашва направо да напусне Съвета на Европа.\n\r\nПри тази хипотеза, близо 144-те милиона руски граждани ще бъдат лишени от възможността да се жалват в Европейския съд за правата на човека. \"За тях би било драматична промяна, ако вече по никакъв начин не бъдат свързани с европейския правов ред\", заяви пред Франс прес Турбьорн Ягланд.\n\r\n\"Съветът на Европа се нуждае от Русия, също както и Русия, и руснаците се нуждаят от Съвета на Европа, което означава, че нейните права на държава членка трябва да бъдат зачитани, но също така и че Русия трябва да спазва задълженията си по отношение на институцията\", предупреди френският президент Еманюел Макрон.\n\r\nКрайно време е да се намери решение, което задоволява Москва, без да ощетява държави като Украйна и балтийските страни, които говорят за руски \"шантаж\", и без да се създава впечатление, че валидира анексията на Крим, определена като \"незаконна\" от Съвета на Европа.\n\r\nФинландия се надява да предаде председателството на Франция, получавайки съгласието на всички страни членки за нова вътрешна процедура на 17 май по време на заседание на комитета на министрите на Съвета на Европа в Хелзинки.\n\r\n\"Това е крачка в правилната посока, но не можем да гарантираме, че ще доведе до решение до юни\", предупреди Жан-Батист Матеи.\n\r\nОсвен руския въпрос, Франция си е поставила три приоритета за своето председателство. \n\r\nПървият е свързан със \"сърцевината на дейността\" на Съвета на Европа - укрепването на европейската система за защита на човешките права. Париж ще постави също акцент върху борбата срещу насилието над жени и срещу расизма и нетолерантността.\n\r\nОсвен това Франция иска да подтикне Съветът на Европа \"да се адаптира към съвремеността\", като обърне внимание на предизвикателствата пред човешките права и правовата държава, поставени от напредъка на цифровизацията и изкуствения интелект.", "date": "2019.05.13", "title": "Франция поема Съвета на Европа в деликатен момент. Ще се реши ли кризата с Русия?"}
{"url": "https://www.dnes.bg/obshtestvo/2019/05/13/desi-radeva-gnevna-otmenili-nein-polet-pitali-ia-dali-moje-da-chete.410178", "text": "Съпругата на българския президент Десислава Радева се оплака от германската компания \"Луфтханза\" заради отменен полет от Франкфурт до Валенсия.\r\nВ пост във Facebook Радева се закани повече да не се възползва от услугите й, тъй като нямало никакви обяснения за промяната. А служителка (не се разбира дали на Луфтханза или на летището във Франкфурт - б.р.) я попитала дали може да чете. Под коментарите на почитателите си Радева обяснява още, че Луфтханза са се държали като лоукост (нискотарифна - б.р.) авиокомпания, съобщи .\r\nОт Луфтханза заявяват, че заради защитата на личните данни есемеси за отлагането на полетите получават само пътниците, които са разрешили да им бъдат изпращани такива.\n                    \n                    \n                \r\n\"Събор \"На Мегдана на Другата България\", съжалявам, че не можах да съпреживея с вас емоцията. Но духом бях с вас!!! Надявам се да се срещнем догодина във Верона! Ще се постарая да избера сигурна самолетна компания, за да бъда с вас всичките - 60 български фолклорни състава от 13 европейски държави!\", пише още президентшата в поста си. Тя не уточнява в кой ден е пътувала.\n\r\nЕдин полет между Франкфурт и Валенсия е бил отменен в последните дни, каза за \"24 часа\" говорителят на авиокомпанията \"Луфтханза\" Борис Огурски. Той е трябвало да излети в събота вечерта, но е бил отменен за неделя сутринта, тъй като самолетът е пристигнал на летището във Франкфурт много късно, а то е затворено между 23 часа вечерта и 5 часа сутринта и нито една компания няма право да извършва полети в този диапазон заради шума.\n\r\nСпоред говорителя всички пътници, които са позволили на компанията да им изпраща уведомления, са получили есемес или имейл за това, че полетът е бил отменен. Нерегистрираните в приложението на \"Луфтаханза\" пътници не получавали съобщения заради защитата на личните данни. \n\r\nТъй като Франкфуркското летище е твърде голямо, информация за отменени полети не се обявява по високоговорителите. Но ако пътниците попитат служителите на гише \"Информация\" или на гейта, те би трябвало да дадат обяснение за отменянето, както и да предложат на пътниците ваучер за нощувка в хотел във Франкфурт или смяна на полета, обясни още Борис Огурски.", "date": "2019.05.13", "title": "Деси Радева гневна: Отменили неин полет, питали я дали може да чете"}
{"url": "https://www.dnes.bg/temida/2019/05/13/opitaha-da-vkarat-heroin-za-polovin-milion-leva-s-kola.410136", "text": "Български гражданин и трима чужденци са задържани за контрабанда на 6,522 кг. хероин на обща стойност 424 930 лв., съобщават от прокуратурата, цитирани от . \n\r\nПо искане на Окръжната прокуратура в Хасково съдът е определ мярка \"задържане под стража\" за обвиняемите. \n\r\nВ ареста остават и четиримата заподозрени - българин, турчин, македонец и холандец. В съучастие по между си те пренесли наркотика от Турция у нас, като контрабандата е в особено големи размери и случаят е особено тежък, изтъкват от държавното обвинение. \n\r\nТурският гражданин е шофирал автомобил на път от Турция, като негов спътник е бил българинът. Колата е била отклонена за щателна митническа проверка на ГКПП \"Капитан Андреево\", като при нея се установило, че по телата на обвиняемите, както и в купето на автомовила, са били укрити пакети с прахообразната дрога. \n                    \n                    \n                \r\nВ хода на разследването са били събрани доказателства и за съпричастност на другите две обвинени лица, които са задържани в Пловдив. \n\r\nЛекият автомобил и наркотикът са иззети, а разследването продължава.", "date": "2019.05.13", "title": "Опитаха да вкарат хероин за половин милион лева с кола "}
{"url": "https://www.dnes.bg/notifikacii/2019/05/13/systezanieto-za-kosmosa-navliza-v-nov-etap.410168", "text": "Откакто човекът е вдигнал поглед нагоре без да търси следващия дъждовен облак целта е само една - как да разширим кръгозора си от своя малък свят. Ако до преди 20 години състезанието за Космоса се водеше от държави, днес надпреварата е в частни ръце и изглежда това е най-добрата новина. Подобно мнение изказа основателят на EnduroSat Райчо Райчев в ефира на .\r\n\"SpaceX, OneWeb, Amazon се насочват към нишов пазар за доставяне на интернет до Земята от ниска земна орбита чрез сателити. SpaceX буквално вчера обяви първичното изстрелване на 60 сателита от проекта Starlink. OneWeb е друг проект, финансиран от инвестиционната група SoftBank\", казва Райчев.\r\n                \n                По думите му основната битка се води в сектора със сателитни телекомуникации. Това е бизнес за 300 млрд. долара годишно.\r\n\"Космическият туризъм ще е следващото голям нещо. Virgin Orbit и Blue Origin имат такива намерения, но този пазар е още неясен\", споделя още той.\r\n", "date": "2019.05.13", "title": "Състезанието за Космоса навлиза в нов етап"}
{"url": "https://www.dnes.bg/usa/2019/05/13/amerikanski-pilot-zadyrjan-za-troino-ubiistvo.410172", "text": "Задържаха пилот на дъщерна компания на „Американ еърлайнс” за тройно убийство, извършено през 2015 г.\r\nТой е обвинен в убийството на двойка в Кентъки и съседа им, съобщиха властите.\r\nТази събота, точно когато 51-годишният Ричард Мартин се е готвел да излети от летището в Луисвил, Кентъки, полицаите го закопчали в пълния с пътници самолет.\r\nПрез ноември 2015 г. Мартин е убил Калвин и Памела Филипс и Едуард Дансеро, заяви генералният прокурор на Кентъки Анди Бешеар.\r\nТялото на Келвин е било открито простреляно в дома му, а на съпругата и съседа му в опожарена кола в царевична нива.\r\nВ интервю пред CNN  Мат Филипс обяснява, че баща му е бил убит преди да може да свидетелства в съда във връзка с дисциплинарното уволнение на Мартин от военна служба.\r\n                    \n                    \n                Мартин е бил основен заподозрян за убийството още в началото, но през 2016 г. той отрича да е замесен. „Не знам защо някой би искал да им причини зло“, казва той пред телевизията.\r\nОт самолетната компания обясниха, че проверяват за криминално досие всеки, който постъпва на работа, но Мартин не е имал такова, защото е бил само заподозрян по случая и не са били повдигнати обвинения срещу него.\r\n ", "date": "2019.05.13", "title": "Американски пилот задържан за тройно убийство"}
{"url": "https://www.dnes.bg/temida/2019/05/13/sydiat-tri-jeni-za-prosiia-pred-kapitan-andreevo.410129", "text": "Районната прокуратура в Свиленград е внесла в съда актове срещу, които системно са се занимавали с пред ГКПП \"о\", съобщиха от пресцентъра на Пловдивската апелативна прокуратура.\n\n\r\n\n\r\nПо делото е било установено, че трите обвиняеми А.А. /36 г./, М.С. /34 г./ и М.Н. /59 г./ от средата на април миналата година досега като пълнолетни и работоспособни лица изкарвали прехраната си чрез на и от и на товарни автомобили, които чакат да преминат през граничния пункт към Турция, пише БТА. \n                    \n                    \n                \r\nС поведението си обвиняемите създавали на , тъй като те \"\" на на \"Марица\", за което им били съставяни и актове за административно нарушение по Закона за движение по пътищата. Трите били многократно от служители на МВР с полицейски протоколи да преустановят дейността си, но те продължавали да просят, уточняват от държавното обвинение.\n\r\nПредстои Районен съд - Свиленград да насрочи първо заседание по делото.", "date": "2019.05.13", "title": "Съдят три жени за просия пред \"Капитан Андреево\""}
{"url": "https://www.dnes.bg/eu/2019/05/13/polsha-izchisli-zagubite-ot-vtorata-svetovna-voina-850-mlrd.410163", "text": "от експерти е изчислила, че Полша е понесла за през , предаде ТАСС.\n\r\n\n\r\nВ публикувано днес интервю в списанието \"Шечи\" (Мрежи) от управляващата партия \"Право и справедливост\" (ПиС) Аркадиуш Муларчик, оглавявал комисията, казва, че нейната цел е била да установи размера на \"\" на страната. Депутатът припомня, че в отчета за военните загуби, изготвен през 1947 г., полските щети са оценени на 48 милиарда щатски долара ().\n                    \n                    \n                \r\nМуларчик казва още, че в близко бъдеще на комисията ще бъде на на Полша и че съдържанието му ще стане достояние на обществеността. \"Смятам, че би била добра идея документът да бъде публикуван на \".\n\r\nТемата за репарациите започва да се обсъжда в Полша от юли миналата година. Тогава лидерът на ПиС Ярослав Качински заяви, че страната никога не е заявявала, че се отказвала да иска репарации от Германия заради окупацията.", "date": "2019.05.13", "title": "Полша изчисли загубите от Втората световна война – $850 млрд."}
{"url": "https://www.dnes.bg/zvezdi/2019/05/13/suzanita-ne-chete-no-za-kakvo-i-e-ima-bogato-gadje-nosi-obuvki-za-2-bona.410143", "text": "Сузанита се е разделила с приятеля си Александър и има нова тръпка. Това съобщи самата рапърка в \"Папараци\" и уточни, че вече от близо месец излиза с друг мъж. По думите й, освен, че е красив, той е и доста богат.  \"Карахме се, оправяхме се, събирахме се, прощавахме си, но в крайна сметка, когато нещо не се получава, то така е писано\", каза тийнейджърката за края на връзката си с Александър.  Дъщерята на Орхан Мурад си е направила татуировка с първата буква от името му, но няма намерение да я маха, защото той е бил част от нейното минало. \"Той избра да продължи по един път, аз по друг път и просто се разминаха пътищата ни\", посочи тя и му пожела да си намери момиче, което да не му изневерява. На въпрос дали новото й гадже я засипва с букети, тя уточни, че получава много повече от цветя. \"Това, че нося обувки за 2 бона, искам да ви кажа, че съм стояла и с една стотинка. Не ме е срам да го кажа...\", добави Сузанита и призна, че се облича с маркови дрехи, но не е забравила от къде е тръгнала и е имало моменти, в които си е брояла стотинките. Скандалната изпълнителка, която все още е непълнолетна, се похвали и с още една татуировка - на ръката. Тя означава свобода. По думите й, в момента тя се чувства страхотно и не е ограничавана от новия си приятел, който не е ревнив. \"Аз съм много добър човек, стига да не засягат семейството ми\", коментира още певицата и загатна, че в момента майка й се бори с тежка диагноза, ето защо се старае да не я натоварва. Сузанита изтъкна, че в момента е частна ученичка и ходи на допълнителни уроци по английски и испански. Имала много добър успех и не се притеснява за образованието си. Тя посочва, че няма много време за четене на книги, защото \"постоянно хвърчи наляво и надясно\". Все пак, докато пътува или преди да си легне, тя отваряла по някое четиво, но като цяло \"бързо й се губил интересът\".  \"Предстоят ми доста интересни неща да заснема, като едно от тях е филм, но няма да издавам повече\", продължи тя. Запитана дали ходи на курсове, за да може да се впише по-добре в продукцията, тя отговори: \"Не, не ходя, аз съм си актриса цял живот\". ", "date": "2019.05.13", "title": "Сузанита не чете, но за какво й е? Има богато гадже, носи обувки за 2 бона!"}
{"url": "https://www.dnes.bg/stranata/2019/05/13/61-godishen-zagina-pri-tejka-katastrofa-krai-panagiurishte.410142", "text": "Шофьор е загинал при пътен инцидент на изхода на Панагюрище, съобщиха от МВР – Панагюрище.\r\nТежката катастрофа е станала снощи малко преди 19:00 часа на изхода на Панагюрище в посока Пазарджик.\r\n61-годишният пловдичанин, който карал „Пежо“, загубил контрол над колата и излязъл от пътя. В резултат колата се преобърнала встрани от пътя, а шофьорът изпаднал от купето и бил премазан от автомобила.\r\nНа мястото се извършва оглед, а тялото е транспортирано за аутопсия.\r\nИзясняват се обстоятелствата, довели до катастрофата.", "date": "2019.05.13", "title": "61-годишен загина при тежка катастрофа край Панагюрище"}
{"url": "https://www.dnes.bg/kino/2019/05/13/otmystitelite-kraiat-dyrji-vodeshta-poziciia-v-sasht.410147", "text": "\"Отмъстителите: Краят\" запази първото си място в бокс-офис класацията на Северна Америка за трета поредна седмица с приходи от 65 милиона щатски долара, съобщиха световните информационни агенции.\r\nФилмът на \"Дисни\" и \"Марвел\" задмина \"Отмъстителите: Война без край\" (679 милиона долара) и \"Черната пантера\" (700 милиона долара) и зае третото място по приходи за всички времена на вътрешния пазар със 724 милиона долара от продажба на билети. В света той е на второ място с 2,48 милиарда долара след \"Аватар\" (2,78 милиарда долара).\r\nТази седмица \"Отмъстителите: Краят\" имаше солидна конкуренция в бокс-офис класацията на Северна Америка. \"Pokemon: Детектив Пикачу\" с режисьор Роб Летърман зае второто място с приходи от 58 милиона долара. Дебютът е внушителен за филм, адаптиран по видео игра, пише БТА.\r\n                    \n                    \n                \"Получи се заради безгрижния характер на филма. Не е необходимо да си фен на Покемон, за да отидеш да го гледаш\" - каза Джеф Голдстийн от \"Уорнър брос.\".\r\nОтзивите за \"Pokemon: Детектив Пикачу\" са смесени - 64 процента на сайта Ротън томатоус и \"А-\" на Синема скоър.\r\nНа трето място в бокс-офис класацията на Северна Америка е \"Мошенички от класа\" с 13,6 милиона долара. Следват \"The Intruder\" /Неканен гост/ с 6,6 милиона долара и \"А дано, ама надали\" (\"Long Shot\") с 6,1 милиона долара.", "date": "2019.05.13", "title": "\"Отмъстителите: Краят\" държи водеща позиция в САЩ"}
{"url": "https://www.dnes.bg/evroizbori-19/2019/05/13/gerb-sled-signala-sreshtu-radev-v-cik-da-zapazi-radiomylchanie.410174", "text": "Предизборният щаб на БСП се намира в президентството, тъй като г-н Иво Христов, в качеството му на евродепутат от листата на БСП, продължава да бъде председател на Стратегическия съвет към президента.\r\nБСП и президентът са в много добра позиция, тъй като опорните точки се пишат от един и също човек, и те ги ползват едновременно. Това каза зам.-председалят на националния изборен щаб на ГЕРБ и лидер на столичната организация Цветомир Паунов, след като заедно с депутата Тома Биков внесоха жалба в ЦИК за \"нерегламентирано и абсолютно безцеремонно участие на президента в предизборната кампания на БСП\", съобщава \n\r\n\"За нас е абсолютно недопустимо президентът, който според Конституцията олицетворява единството на нацията и съгласно член 14 от Конституцията е обединителят, човекът, който би трябвало да бъде изцяло неангажиран с политическа агитация, той да прави предизборна кампания в полза на една партия\" - категоричен беше Паунов. \n\n\n\n\n                    \n                    \n                \r\nДепутатът Тома Биков пък препоръча на Румен Радев да не коментира големи инвестиционни проекти в България, защото не му било работа. Преди дни Румен Радев направи изказване, в което коментира евентуалния проект за завод на автомобилния гигант \"Фолксваген\" в България, на фона на обвинения към правителството в \"безконтролно управление и безнаказана корупция\". В скандала се включи и бившият президент Росен Плевнелиев, който заяви, че политизирането на сделката от страна на Радев пречи на осъществяването й. \n\r\n\"Бихме призовали президентът да запази радиомълчание по отношение на инвестиционната политика в момента, още няколко седмици, за да не попречи на преговорите, защото един президент не е в състояние да води големи инвестиции, а само да ги прогонва. С подобни необмислени изявления президентът пречи, а не помага.\" - изтъкна Биков.\n\r\n\"Не разбираме защо след като президентът говори за офшорни сметки, не спомена, че водачът на листата на БСП г-жа Йончева е политик, който получи обвинение от прокуратурата, защото е подозирана в пране на прати точно през офшорни сметки. Когато се говори за сметки, е добре президентът да се обърне към първо към собствената си партия и собствената си листа\" - каза Биков по повод призива на държавния глава да се разследват сметки на политици в офшорни зони. \n\r\nНакрая Тома Биков препоръча на президента да посъветва съпругата си да не атакува големи, стратегически компании, които биха могли да бъдат стратегически инвеститори. По-рано днес, Десислава Радева - съпруга на Румен Радев, написа във  Facebook, че никога повече не би летяла с германската авиокомпания Lufhansa. Причината е, че компанията отменила свой полет до Валенсия и това попречило на Десислава Радева да стигне до фолклорен фестивал. \n\r\n ", "date": "2019.05.13", "title": "ГЕРБ след сигнала срещу Радев в ЦИК: Да запази радиомълчание!"}
{"url": "https://www.dnes.bg/notifikacii/2019/05/13/poredna-izmama-baba-ot-petrich-dade-2500-lv-na-alo-apashi.410128", "text": "81-годишна жена от Петрич е поредната жертва на ало измама, съобщиха от ОДМВР – Благоевград.\r\nВ събота на домашния й телефон се обадил мъж, който се представил за полицейски служител и поискал да участва в залавяне на  телефонни измамници. За целта жената трябвало да предаде пари, който ще й бъдат върнати. Жената дала около 2500 лева. По случая е образувано досъдебно  производство.\r\nОДМВР - Благоевград призовава гражданите за повишено внимание и проява на мнителност по отношение на лица, които чрез телефонно обаждане ги въвеждат в заблуждение с цел получаване на парични суми.\r\nЗа предотвратяване на подобен вид престъпления, в случай на телефонно обаждане, при което е поискана парична сума, лични данни (име, ЕГН или адрес) или банкови сметки, е необходимо гражданите веднага да се свържат с близки, роднини или съседи и веднага да позвънят на тел. 112 (избира се безплатно).", "date": "2019.05.13", "title": "Поредна измама: Баба от Петрич даде 2500 лв. на ало апаши"}
{"url": "https://www.dnes.bg/akoshtete-vqrvaite/2019/05/13/zodiite-v-liubovta-kakvo-gi-chaka-tazi-sedmica.410139", "text": "\r\nНе прекалявайте с желанието си да въздействате върху околните. Магнетични сте и привлекателни, но по-прозорливите ви приятели, съученици и друга компания може да решат, че ги манипулирате и да започнат да ви отбягват. Мислете за впечатлението, което правите, важно е ако искате да поддържате връзките си стабилни. Стремежът ви да сте в центъра на събитията няма да се хареса на половинката ви и той/тя ще намери начин да изрази мнението си. Никак не е сигурно, че начинът ще ви хареса.\r\n\r\n \r\nВ малко странна ситуация може да попаднете тази седмица. Имате идеи, имате планове, имате и възможности да ги реализирате, но някак си не се сещате с какво точно да започнете. И, без да си давате сметка, изпадате в състояние на блажена леност, отлагайки всичко за „по-нататък“. Всичко започва да ви изглежда трудно, невъзможно и търсите оправдание за собствената си инертност. Единственото спасение е да обсъдите опасенията си с половинката. Той/тя със сигурност ще ви мотивира и ще ви извади от зоната на несигурността. През почивните дни ще осъществите поне един от замислите си.\r\n \r\n\r\n \r\nЩе преживеете разни изненади през тази седмица. Както хубави, така и лоши, като ще са свързани предимно с личните, а в частност с романтичните ви връзки. Приятните преживявания ще са в компанията на хора, към които сте били винаги искрени. Тези, които умишлено или не, сте подвели ще намерят начин да изкажат недоволството си. Заемете наблюдателна позиция. Анализирайте поведението на хората около себе си и не обръщайте гръб при първата критична забележка. Помнете, че стабилните отношения изискват взаимност.\r\n \r\n\r\n \r\nСилното оръжие през тази седмица е усмивката ви. Не веднъж ще попадате в конфликтна зона, ще сте обект на коментар или дори на словесни нападки. Мобилизирайте се, запазете спокойствие и се постарайте да не отговаряте на провокациите. Първо преценете от кого идва недоволството и има ли обективни причини за него. Ако идва от половинката ви, значи ситуацията е сериозна и трябва да търсите начин да оправите нещата. Ако крясъците се чуват от обичайните ви съученици и приятели, няма страшно. Те са свикнали с характера ви, рано или късно ще им мине и ще ви простят евентуалните провинения.\r\n \r\n\r\n \r\nКато начало затрудненията ще са свързани с учебните занимания. Те естествено, ще повлияят на градуса на настроението ви, което видимо ще спадне. Следващите спънки или недостатъчно добри постижения ще са в областта на извънкласните ви занимания, особено ако става дума за спорт, някакво тематично състезание или конкурс. Там съвсем няма да постигнете желаните резултати и може окончателно да се сдухате. За късмет и тези, които си имат половинка, и онези които все още не са избрали подходящия човек, ще са обект на засилен интерес и сигнали за свалка. Какво пък, явно положението не е чак толкова лошо, след като дори сърдити и намусени, продължавате да сте привлекателни.\r\n \r\n\r\n \r\nИнтересното при вас е, че с колкото по-малко време разполагате, толкова по-добре се справяте. И понеже тази седмица ще е по-къса от обикновено, още в началото ще ви хрумнат оригинални творчески замисли, а най-сложният въпрос ще е с какво да започнете. Не губете време, не се лутайте излишно. Споделете с половинката. Бъдете сигурни, той/тя ще ви ориентира най-добре. В още по-добра позиция са онези представители на вашия знак, които все още не са в сериозна връзка. Точно сега ще разберат кой иска да е с тях и на чия подкрепа могат безусловно да разчитат.\r\n \r\n\r\n ", "date": "2019.05.13", "title": "Зодиите в любовта: Какво ги чака тази седмица?"}
{"url": "https://www.dnes.bg/notifikacii/2019/05/13/mnim-doktor-mami-v-loveshko-iska-pari-za-operacii.410153", "text": "Мним доктор мами възрастни хора в област Ловеч, съобщиха от Областната дирекция на МВР. 72-годишна жена от с. Врабево е негова станала жертва.\r\nРано сутринта в петък тя получила две последователни обаждания на стационарния и на мобилния си телефон от непознат мъж, който се предствали за доктор. Поискал пари за спешна операция за очите на дъщерята на възрастната жена. Освен пари \"докторът\" поискал и хранителни продукти, които били нужни за следоперативно възстановяване на пациентката.\n\r\nНяколко часа по-късно пенсионерката доброволно предала 1200 лева и хранителни продукти на непознат мъж, който се придвижвал с лек автомобил. Полицаите установили превозното средство и 48-годишен мъж от с. Казачево. Той бил ползван в схемата като \"муле\", станало ясно от обясненията му. Разказал още, че получил обаждане от непознат, представящ се за служител на Ловчанска митрополия, който му наредил да вземе от жена в с. Врабево дарение.\n                \n                \r\nТъй като не получил допълнителни указания, мъжът оставил парите и продуктите в митрополията, откъдето полицията ги иззела. По случая в РУ-Троян е образувано досъдебно производство и работата продължава.\n\r\nВ неделя отново мъж, представящ се за доктор, се обадил по телефона на 81-годишна жена от с. Брестово и поискал да му бъдат предоставени пари за спешна операция на очите на снахата на набелязаната жертва.\r\nСтарицата събрала и дала на непознат мъж сумата от 4000 лева. По случая е образувано досъдебно производство и РУ-Ловеч продължават работа по него.\r\n ", "date": "2019.05.13", "title": "Мним доктор мами в Ловешко, иска пари за операции"}
{"url": "https://www.dnes.bg/snimka-na-denia/2019/05/13/vremeto-ostava-oblachno-i-vyv-vtornik-na-mesta-shte-prevali.410135", "text": ", като на отделни места ще превали,  на НИМХ.\n\r\n. Ще има краткотрайни валежи от дъжд, на места, главно в Западна България, временно интензивни и с гръмотевици. Ще продължи да духа умерен, в Източна България временно силен вятър от изток-югоизток. \n\r\nМинималните температури ще са от 8 до 13 градуса, а , по-ниски по Черноморието 15-18 градуса.\n\r\nПо Черноморието ще има разкъсана предимно значителна облачност. Ще духа умерен до временно силен вятър от изток-югоизток. Максимални температури на въздуха ще са между 15 и 8 градуса. . Вълнението на морето ще бъде 2-3 бала.\n                \n                \r\nНад планините облачността ще е значителна. В следобедните часове ще се развива купесто-дъждовна облачност и ще има краткотрайни валежи от дъжд, на места с гръмотевици. Над 2000 метра валежът ще е от сняг. Ще духа умерен до силен юг-югоизточен вятър. Максимална температура на височина 1200 метра около 11 градуса, на 2000 метра - около 4 градуса.\n\r\n, но над по-голямата част от страната ще преобладава облачно време, ще има и превалявания. Около и след обяд над Западна България ще се развива купеста и купесто-дъждовна облачност и главно там, на места, валежите временно ще са интензивни и с гръмотевици. Там и вятърът ще отслабне, на места и ще стихне, но по време на развитието на купесто-дъждовната облачност ще се усилва. \n\r\nВ Източна България ще духа умерен вятър от южна четвърт. Температурите ще бъдат в по-широки граници: в Западна България и по Черноморието ще бъдат 17-22 градуса, в останалата част от страната - 21-26 градуса. \r\n ", "date": "2019.05.13", "title": "Времето остава облачно и във вторник, на места ще превали"}
{"url": "https://www.dnes.bg/obshtestvo/2019/05/13/prezidentyt-ochakva-iasna-procedura-za-izbor-na-nov-glaven-prokuror.410176", "text": "Президентът Румен Радев очаква прозрачна и ясна процедура за номиниране и избор на следващия главен прокурор, съобщиха от прессекретариата му.\r\nДържавният глава разговаря днес на \"Дондуков\" 2 с главния прокурор Сотир Цацаров.\r\nТова е първата от поредицата срещи, които президентът ще проведе с представители на съдебната и изпълнителната власт и на обществени организации във връзка с критериите за избор и правомощията на следващия главен прокурор. \n\r\nПо време на срещата държавният глава подчерта високите обществени очаквания към следващия главен прокурор в България като институция от ключово значение в борбата с престъпността, корупцията и упражняване на надзор за законност.\r\n                    \n                    \n                Румен Радев изрази и очакването си за прозрачни и ясни процедури, при които да бъдат направени номинациите и изборът. \n\r\nУтре президентът ще проведе среща с председателя на Върховния касационен съд Лозан Панов.\r\nСлед срещата Сотир Цацаров каза пред журналисти, че срещата е била конструктивна, но консултациите за избор на нов главен прокурор са прибързани, тъй като мандатът му изтича на 12 януари 2020 г. Цацаров обясни, че според закона процедурата може да бъде открита най-рано на 10 юли, а най-късно на 10 септември 2018 г., като гласуването е възможно да се състои в края на октомври или ноември. \r\n ", "date": "2019.05.13", "title": "Президентът очаква ясна процедура за избор на нов главен прокурор"}
{"url": "https://www.dnes.bg/index/2019/05/13/que-sera-sera-pochina-legendarnata-doris-dei.410177", "text": "Легендарната певица и актриса Дорис Дей, чиито роли в холивудски драми, комедии и мюзикъли от 50-те и 60-те години на ХХ век са сред най-популярните от периода, почина на 97 години, предаде Асошиейтед прес. \r\nАктрисата се е споминала в дома си в Кармел Вали, Калифорния, заобиколена от приятели.\r\n\"За възрастта си Дей беше в прекрасно физическо здраве, докато не разви пневмония, която стана причина за смъртта й,\" се казва в съобщение на основаната от нея фондация за защита на животните, която носи името й.\r\nЗрителите ще запомнят Дорис Дей с нейния контраалт, с ослепителната й красота и сияйна усмивка.\r\nВ холивудската класика фигурират филми с нейно участие като \"Интимен разговор\" (1959) и \"Магията на лукса\" (1962), както и песента й \"Whatever Will Be, Will Be (Que Sera, Sera)\" от филма на Алфред Хичкок \"Човекът, който знаеше твърде много\" (1956).\r\n                \n                В книгата си \"Дорис Дей: нейната история,\" издадена през 1976 година, актрисата разказва за собствените си финансови трудности и три провалени брака, контрастиращи с успешната й кариера.\r\nВъпреки че никога не е получавала \"Оскар\", през 2004 година американският президент Джордж Буш й връчи \"Медал на свободата,\" казвайки, че \"денят, в който Дорис Мариан фон Капелхоф от град Евънстън, Охайо, реши да се впусне в шоубизнеса, е бил един добър ден за Америка.\"\r\nДей се оттегля от развлекателната индустрия през 80-те години на ХХ век. През последните години тя посвещаваше голяма част от времето си на защитата на животните. Но намираше достатъчно време и за музиката и през 2011 година издаде албум със свои неиздавани песни. \"My Heart\" влиза в топ 10 във Великобритания. През същата година е удостоена и с награда за цялостно творчество от Асоциацията на филмовите критици в Лос Анджелис.\r\nДей израства в семейство на учител по музика и домакиня. Мечтае да стане балерина, но на 12 години счупва крак и получава увреждане. Докато чака да зарасне кракът й, тя слуша по радиото и пее заедно с Ела Фицджералд. По-късно Дей започва да пее в Синсинати, а после и в Ню Йорк.\r\nНа 17 сключва брак с музиканта Ал Джордан, който й нанася побой, докато е бременна в осмия месец, което поставя край на брака й. В началото на 1942 година ражда сина си Тери. Вторият й брак също е краткотраен. А третият й съпруг пропилява парите й, но тя завежда дело срещу семейния адвокат и си връща милионите. През 1976 година сключва брак с бизнесмена Бари Комдън и посвещава времето си на своята фондация за защита на животните.\r\nЕдва 20-годишна участва в първия си мюзикъл \"Сантиментално пътешествие\" , а през 1947 година започва холивудската й кариера. Партнирала е на Кларк Гейбъл, Роналд Рейгън, Джинджър Роджърс и др. (БТА)", "date": "2019.05.13", "title": "Que Sera, Sera... Почина легендарната Дорис Дей"}
{"url": "https://www.dnes.bg/obshtestvo/2019/05/13/tehnologii-v-pomosht-prilojenie-pomaga-na-deca-v-4-klas.410111", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\"Малките матури\" по български език и математика за четвъртокласниците минаха, а сега предстоят тези по човек и общество и човек и природа.\n\r\nИнтернет платформа пък вече е на помощ на децата да се подготвят за тези тестове. В столичното 30-о училище ползват системата за пръв път, а началният учител Стела Николова отбеляза, че децата са много запалени по иновативния начин за учене и подготовка за външното оценяване.\n\r\n\"Решихме първите тестове в часовете по информационни технологии. Като започна ваканцията съобщихме и на родителите за тази възможност, изпратихме им линковете и децата цялата ваканция са се готвили с тези тестове. Много се запалиха, това е видно от резултатите\", каза в ефира на \"България сутрин\" Стела Николова.\r\n                    \n                    \n                Самите ученици пък споделят, че тези тестове са под формата на игра, което им е много по-забавно от ученето на други помагала.\n\r\nКирил Русев, който е автор на приложението, , че все повече училища проявяват интерес към тези иновативни тестове и начини на подготовка. По думите му технологиите и интернет определено имат място в класните стаи.\n\r\n\"До момента имаме отговорени повече 1,4 милиона въпроса за месец, които са част от подготовката за външното оценяване. Децата искат да работят с тази система и след училище\", допълни още той.\n\r\nРусев отбеляза още, че плановете му включват развитие на приложението така, че то да може да се ползва за подготовка на учениците от седми клас за техните изпити.\r\n ", "date": "2019.05.13", "title": "Технологии в помощ: Приложение помага на деца в 4 клас"}
{"url": "https://www.dnes.bg/festivali/2019/05/13/fluca-izkustvo-v-konteinera.410132", "text": "\n Най-дългата мулти жанрова арт програма у нас на единствената мобилна платформа за съвременно изкуство в България - Fluca - започва на 16 май в Пловдив. Ще продължи 6 месеца и ще покаже над 50 събития в Пловдив, София и Виена като акцент в програмата на Пловдив - Европейска столица на културата 2019.\r\nFluca е транспортен контейнер, превърнат в сцена за свъременно изкуство от България, Австрия и цял свят. Австрийски Културен Павилион. Арт инсталация. Всичко това, събрано в сребриста кутия, която за четвърта поредна година представя най-новото от изкуството: изложби и прожекции, архитектура и дизайн, музика и пърформанси, някои от които - създадени специално за сцената на Fluca. \n                    \n                    \n                \r\nСезон 2019  е своебразна кулминация в историята на Австрийския Културен Павилион и основен акцент в рамките на Пловдив - Европейска столица на културата 2019. Контейнерът отново ще бъде позициониран на ул. Отец Паисий в Пловдив, а директор наFluca и тази година е Борис Костадинов, български изкуствовед и куратор с международна практика, който живее и работи във Виена и Берлин. \n\r\nАртистичната програма на Fluca 2019 ще бъде открита официално на 16 май със самостоятелна изложба на австрийския артист Оливие Хьолцл, известен като LIVIL (livil.at). Живял и работил в Полша, САЩ, Сенегал и Индия, LIVIL има зад гърба си над 60 групови и самостоятелни изложби. Във FLUCA той ще представи своята работа в ромския квартал Столипиново, а ден след откриването на изложбата, LIVIL ще селектира и пуска музика за публиката на Австрийския Културен Павилион.\n\r\nПрез май (29.05.) във Fluca ще бъде представен и Българският павилион на Биеналето във Венеция от неговата кураторка Вера Млечевска. Тя ще говори за своя проект, включващ произведения на артистите Рада Букова и Лазар Лютаков. Няколко дни преди това (24.05.) ще видим и “Пловдив Fantasy Пътеводител” - комикс пътеводител на Пловдив, подкрепен от Фондация Пловдив 2019.\n\r\nОсвен артистични проекти, на сцената на FLUCA през май, но и докрая на сезон 2019, ще има и разнообразна парти програма, която ще започне с подгряващо парти на 3-ти май (петък) от Nordic Soundscapes.\n\r\nПрез юни българският артист Антон Стоянов, базиран в Берлин, ще създаде на сцената наFluca инсталация, вдъхновена от най-новото берлинско арт-списание. Той ще представи творбата лично със съпътстващ пърформанс. Също през юни за публиката на Fluca ще бъде представена и видео-програма на Бианка Педрина и Василена Ганковска от Виена. Акценти в програмата на Fluca през юли ще бъдат специален музикален - пърформанс на виенския саунд артист Лена Ка и среща на независимите арт-инициативи в Пловдив.\r\nСъвместно с Отдел култура на правителството на австрийската провинция Стирия, ще бъде осъществена и двумесечна резиденция, която през септември и октомври ще доведе в Пловдив младата фотографка Анаис Хорн. В края на резиденцията си тя ще направи отворена за публиката презентация на проекта, развит по време на резиденцията. \n\r\nПо време на целия сезон специално за публиката на Австрийския Културен Павилион ще бъдат организирани и партита с участието на популярни диджеи от пловдивската и софийската парти-сцена. \n\r\nЗа сезон 2019 Fluca обявява и отворена покана, насочена към независимите артистични инициативи, като ще приема предложения за артистични намеси, презентации, инсталации, прожекции, които да бъдат представени на сцената на павилиона. Поканата ще бъде съпътствана от Среща на независимите арт инициативи в Пловдив през юли.\n\r\n\r\n ", "date": "2019.05.13", "title": "Fluca: Изкуство в контейнера"}
{"url": "https://www.dnes.bg/football/2019/05/13/iskame-svetovno-330-mln-evro-triabva-da-dadem-samo-za-stadioni.410103", "text": "\r\nЗа да приеме мачовете от Световното първенство по футбол Русия инвестира 4,22 млрд. долара за изграждането на 9 нови стадиона, 96 тренировъчни комплекса и обновяването на 3 стадиона, показват данни на Global Banking & Finance. Близо година по-късно притесненията относно съдбата на най-големите спортни съоръжения, в които са вложени милиарди, се засилват, като проблемите са очевидни.\r\n\r\nПрез април 2018 г. специално за световното първенство отвори врати стадион „Космос Арена“ в руския град Самара, който е с население от малко над 1.1 млн. души. По време на футболния форум на стадиона, който разполага с над 42 хил. седящи места, мачове изиграха национални отбори с големи традиции като Уругвай, Англия, Бразилия и Русия. След края на световното първенство обаче не са се провели спортни събития, които да събудят сериозен зрителски интерес и да напълнят „Арена Самара“ до краен предел. Това се потвърждава от данните за посещаемостта през настоящия сезон от Руската висша лига.\r\nФутболният клуб Криля Советов играе официалните си домакински мачове в Руската висша лига на „Арена Самара“, като средната посещаемост за последните 12 домакински двубои на отбора е 18618 души, което е 41.5% от капацитета на стадиона. На 4 домакински мача на Криля Советов са присъствали под 10 хил. любители на футбола. На “Казан Арена“, чиято стойност е 340 млн. евро, са присъствали средно 10 586 души на мачовете от първата дивизия на руското първенство, което се равнява на 23.3% от пълния капацитет на стадиона. Това означава, че е налице сериозен проблем с привличането на фенове, които да наблюдават на живо футболните двубои, и трудно може да се разчита за генериране на достатъчно приходи от продажба на билети.\r\nСамо 2 месеца след края на световното първенство електричеството на модерния стадион в Самара беше прекъснато заради неплатени сметки. Тогава местният доставчик на електричество обяви, че токът е спрян, тъй като PSO Kazan, компанията която построи стадиона, не е плащала сметките през последните няколко месеца и дължи 9.216 млн. рубли (247 хил. лева). Още преди началото на форума в Русия Путин заяви на няколко пъти, че не иска такива красиви съоръжения да излязат от употреба. Но намеренията на руския президент не се сбъднаха, като това се потвърждава от последните данни за посещаемостта.\r\nПрез изминалото лято пострада и стадионът „Арена Волгоград“. Силни валежи нанесоха тежки материални щети на мащабния комплекс във Волгоград. След дъжда около местния стадион се образуваха големи дупки в резултат на свлачище. \r\nРуското правителство твърди, че вижда проблема и още преди година демонстрира готовност за реакция. Или поне така беше на хартия. Запазването на спортната инфраструктура до 2023 г. ще струва 16.65 млрд. рубли (269 млн. долара), показват данни от изготвения преди година доклад за наследството от световното първенство, който беше под надзора на руския президент Владимир Путин.\r\nПрограмата на властите в Москва предвижда субсидии за поддържането на само 7 стадиона – тези във Волгоград, Екатеринбург, Калининград, Нижни Новогород, Ростов на Дон, Самара и Саранск. Останалите 5 стадиона, които бяха домакини на мачове от първенството, няма да разчитат на субсидии от държавата, като това са двете съоръжения в столицата Москва и тези в Казан, Санкт Петербург и Сочи. Средствата за построяването на петте стадиона бяха събрани чрез регионално, общинско и частно финансиране.\r\n\r\nБългария обяви, че ще кандидатства за домакинството на Европейското първенство по футбол през 2028 г. и Световното първенство по футбол през 2030 г. съвместно с Гърция, Сърбия и Румъния. Министърът на спорта Красен Кралев заяви, че за целта ще бъдат построени нови стадиони. Построяването на нови съоръжения правилна стъпка по пътя към големите първенства през 2028 г. и 2030 г., но може би не е достатъчна.\r\nЗа приемането на събития от такъв ранг и справянето с огромен брой туристи са необходими и подобрения на инфраструктурата, като предходния домакин на световното първенство работеше усилено в тази посока. Поради това впоследствие ще стане ясно дали амбициите на българското правителство са напълно реалистични.\r\nБезспорно първенство от такъв ранг е не само спортно, но и икономическо събитие. Именно поради тази причина Русия инвестира милиарди долара в транспортна инфраструктура, за да се справи с туристическия поток по време на първенството.\r\nВложенията в авиационната инфраструктура са на стойност 1.9 млрд. долара, което включва изграждането на 11 нови терминала за различни летища. Тези в Москва оправдаха предварителните очаквания и се оказаха най-печелившите в страната, като благодарение на подобренията успяват да приемат засилен пътнически поток след Световното първенство. Също така в руската столица бяха изградени 3 метро станции и 12 нови булеварда, бяха обновени и реконструирани 20 железопътни спирки, а общо бяха подобрени или изградени 178 километра пътища.\r\nДомакинството на първенството обаче не включва само подобрения в пътната инфраструктура. В Руската федерация бяха построени или модернизирани 13 болници, 27 хотела и 12 електроцентрали. Освен това бяха създадени над 800 хектара паркове и зелени зони в градовете, които приеха мачове от първенството.\r\nТова трябва да служи за пример на българското правителство, което следва осъзнае ясно голямата отговорност и сериозните предизвикателства за приемането на Европейското първенство през 2028 г. или Световното първенство през 2030 г., съвместно със Сърбия, Гърция и Румъния.\r\nДа, до тогава има достатъчно време за подготовка, но от сега някои значими въпроси в организационен план трябва да имат еднозначен отговор. Водят ли се правилни зелени политики за поддържането на парковете и опазването на околната среда? Ще бъде ли изградена достатъчно добра инфраструктура, която да се справи със засилен туристически поток? Ще успее ли България да привлича туристи и след първенствата (в случай, че страната бъде домакин)? Ще се провеждат ли в бъдеще спортни събития, които да провокират силен зрителски интерес, така че новите съоръжения да не останат празни? Може ли правителството да даде гаранция, че в дългосрочен план спортните съоръжения ще се стопанисват правилно и няма да останат на произвола на съдбата, както се случва с някои от стадионите в Русия? И още много актуални въпроси, чиито отговори са от значение, за да не се повтори случилото се с големите спортни съоръжения в Русия.\r\n\r\nОрганизирането и провеждането на мачове от европейско или световно първенство е една страхотна възможност за развитието на спорта и икономиката на страната, коментира архитект Ивайло Мишев .\r\n„Въпросът е дали има технологично време за изграждането на съответната спортна инфраструктура, което включва не само самите стадиони, но и цели прилежащи територии.\r\nСпоред мен тази амбиция на България, ако е подплатена с финансиране и реален график за изготвяне на проекти и строителство, е възможно да се реализира. Но трябва да се започне възможно най-скоро - още тази година“.\r\nНеобходимо е да се построи нов стадион с капацитет от около 50-60 000 зрители, за да може България да приема полуфинали и финали на европейски и световни първенства, заяви Мишев.\r\n„При всички положения стадионите, които се определят за модернизиране, е необходимо да бъдат разположени в големите агломерации – София, Пловдив, Варна, Бургас, тъй като там е изградена и съответната транспортна структура“. \r\nИзчисляването на стойността на ново съоръжение е много относително, като това включва самата сграда, прилежащата обслужваща структура и външни връзки, обяснява той.\r\n„Изграждането на нов стадион ще струва 1500-2000 евро на седалка, а за реконструкция 1000-1300 евро на седалка. Това са примерни стойности, които зависят от много фактори“.\r\nСредно на година следва да се провеждат 50-60 мероприятия годишно в един стадион. В това число влизат и футболни мачове, за да се разчита на възрващаемост на инвестицията, категоричен е Мишев.\r\nИзчисленията показват, че за изграждането на нов и модерен стадион с капацитет 50 хил. души ще са необходими максимум 100 млн. евро. Най-евтиният вариант за съоръжение с такъв капацитет ще е на стойност 75 млн. евро. Според тази формула обновяването на националния стадион „Васил Левски“, който разполага със 43 230 седящи места, ще струва близо 56.1 млн. евро.\r\nКъм тази хипотетична сметка следва да се добави и изграждането на още три стадиона с по-малки капацитети, чиято стойност на всеки един грубо ще е в диапазона между 45 млн. евро и 60 млн. евро.\r\nТака общата сметка за три средни по големина стадиона, един с капацитет за 50 хил. души и обновяването на националния стадион „Васил Левски“ би набъбнала до 336.1 млн. евро.\r\nРазбира се, това са чисто спекулативни и хипотетични изчисления, формирани на базата на мнения на специалисти в бранша. Но могат да служат за добра отправна точка на анализ. \r\n", "date": "2019.05.13", "title": "Искаме Световно? 330 млн. евро трябва да дадем само за стадиони"}
{"url": "https://www.dnes.bg/politika/2019/05/13/plevneliev-sreshtu-radev-rund-poreden-zaradi-kliuchova-investiciia.410104", "text": "За съжаление, държавният глава не работи в посока за върховенството на закона. Аз не съм чул една добра дума от държавния глава. Всеки път, когато става въпрос за позицията на България, той говори единствено и само колко сме бедни и корумпирани. Това заяви пред Нова президентът Росен Плевнелиев (2012-2017 г.).\n\r\nПовод за думите му е конфликтът, който възникна между бившия и настоящия президент, заради изграждането на нов автомобилен завод в България. Вчера Плевнелиев настоя, че екипът на Радев няма нищо общо с бъдещата инвестиция и че Румен Радев повече пречи, отколкото помага на проекта.  \n\n\n\n\r\n\"Държавният глава остава усещането във всички нас, че едва ли не той има решаваща роля, специално заради него и специално заради завода на \"Фолксваген\" Щайнмайер е дошъл в България. Фактите са съвсем други и обществото трябва да ги знае. От година се водят тези преговори. Екипите са около 100 души. Лично министър-председателят на България е провел десетки срещи и телефонни разговори със световни лидери и министър-председатели на половината германски провинции. Вицепремиерът Томислав Дончев следи ежедневно процеса. Министри, екипи на местно ниво, кметове. Тези хора от една година работят, за да може тази стратегическа инвестиция да се случи. Нещо повече – инвеститорът от ден първи каза много ясно: „Моля ви, пазете мълчание, работете с нас, не го политизирайте, решението ще бъде изцяло експертно”. Очаквах пробив, но той не се случи от никого досега. Дори премиерът не спомена думата \"Фолксваген\". Сега вече изквазването на президента отекна много силно във Волфсбург. Днес има заседание на Надзорния съвет. Утре е общото събрание на акционерите на \"Фолксваген”. С някаква степен на вероятност, но по-вероятно е след известно време ще се вземе решение\", категоричен беше Плевнелиев.\n                    \n                    \n                \r\nТой допълни, че е получил стотици обаждания от делегации, външни представители, които го питали защо да инвестират в България, след като държавният глава денонощно говори колко е корумпирана. \n\r\nПлевнелиев подкрепи призива на Румен Радев да се разследват офшорни сметки на политиците, но го призова да погледне и към партията, която го издигна - БСП.\n\r\n\"Точно така трябва да се действа – да се бръкне дълбоко и да се извади истината, но е добре държавният глава да погледне и към себе си и към собствения си екип, ако щете към собствената си политическа партия БСП, с чийто лидер той денонощно и навсякъде е заедно. Прокуратурата не преди дълго време извади доказателства именно за член на екипа на държавния глава с офшорни сметки, така че нека, когато говори държавният глава, да бъде по-конкретен. Прокуратурата посочи Елена Йончева\" - заяви Плевнелиев. \n\r\nБившият президент коментира и скандала \"Апартаментгейт\".\n\r\n\"В ГЕРБ се направи опит „Апартаментгейт” не просто да бъде отложен  или замаскиран, а да бъде решен. Последваха оставки” - изтъкна Росен Плевнелиев.", "date": "2019.05.13", "title": "Плевнелиев срещу Радев: Рунд пореден заради ключова инвестиция"}
{"url": "https://www.dnes.bg/izlojbi/2019/05/13/bylgarski-hudojnik-pochete-deloto-na-leonardo-da-vinchi.410118", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Български с уникален , на великия и, а поводът за събитието –  Произведенията на бяха пред отбрана в .\n\n\r\n\n\r\n“Невероятно е да се до , където е самият “, каза пред “България сутрин“ художникът Дончо Дончев.\n                    \n                    \n                \r\nТой разказа, че неотдавна е има възможността да на на живо.\n\r\n“Нямам притеснения да рисувам пред публика. е , а времето за работа беше фиксирано, за да няма отегчени сред публиката“, посочи той.\n\r\nПо думите му , които показва са , като едната е , тъй като българският творец обича да ползва линиите им.\n\r\n“Винаги го има момента на . Имаш идея в главата си, но нерядко присъствието и на музиканти в рамките на целия процес, е това, което ме вдъхновява допълнително“, разказа художникът.\n\r\nОсвен това Дончев е първият българин, представил свои произведения в ЦЕРН.\n\r\n\"Този мой проект със и за създаването на Вселената сега , работата ми продължава. За мен лично това е признание, но това е признание и за България\", подчерта той пред ", "date": "2019.05.13", "title": "Български художник почете делото на Леонардо да Винчи "}
{"url": "https://www.dnes.bg/stranata/2019/05/13/otkriha-tialoto-na-67-godishen-myj-v-selo-levochevo.410123", "text": "Тялото на 67-годишен мъж е намерено под подпорната стена в село Левочево, съобщиха от МВР – Смолян.\r\nСигнал за откритото тяло в центъра на селото е подаден на 12 май около 18:30 часа. На мястото е извършен оглед от оперативна група.\r\nПървоначални данни сочат, че мъжът е паднал от височина около 2 метра от подпорната стена. Причината за смъртта му се изяснява.\r\nПо случая е образувано досъдебно производство.", "date": "2019.05.13", "title": "Откриха тялото на 67-годишен мъж в село Левочево"}
{"url": "https://www.dnes.bg/politika/2019/05/13/provokaciia-li-sa-dumite-na-ulusoi-za-turskiia-ezik.410127", "text": "Аз съм сигурен, че в големите заводи на \"Мерцедес\" в Истанбул, едва ли се говори на немски език. Не бих нарекъл изказването провокация. Малко излиза от рамките на добрия тон, защото трябва да е ясно, че инвеститорите трябва да се съобразяват с правото на местната държава. Това каза пред bTV бившият посланик на България в Турция и бивш външен министър Стоян Сталев.\n\r\nПовод за думите му стана изказването на посланика на Анкара у нас - Хасан Улусой, който призова за по-ефективно изучаване на турски език в училищата, по време на церемония по откриването на корпус на турски завод за авточасти. На събитието присъства и премиерът Бойко Борисов, който каза, че ще поиска обяснение за думите на посланика. Лидерът на ВМРО Красимир Каракачанов и Корнелия Нинова от БСП също реагираха остро на думите. Днес Улусой е привикан на среща в Министерство на външните работи. \n\n\n\n\n                    \n                    \n                \r\n\"В ИТ сферата естеството на работата е такова, че лицата са длъжни да говорят чужд език - английски, немски. Изказването е в рамките на срещата. Посланикът не препоръчва задължително преподаване на турски език. Разбира се, не е уместно\", коментира Стоян Сталев. \n\r\nЗапитан дали местното население в смесените райони е под дискриминация от инвеститорите, Сталев каза, че е много важно инвеститорът да създава климат, който да задава равни възможности. Той ползва благата на българското право, ниските данъци, трябва да се съобразява и с равно третиране на кандидатите за работа, заяви дипломатът.\n\r\nБившият външен министър в служебното правителство на Стефан Софиянски беше категоричен, че не знае за нито един друг посланик, който да е поставял езикови изисквания.\n\r\n\"Турция е една страна с високо самочувствие. Тя има два важни принципа в своята дипломация - почти никога не се извинява и почти никога не изразява своята благодарност. Тя счита, че й се дължи определено уважение. Но трябва и ние да настояваме за нашите приоритети\", завърши Стоян Сталев. \n\r\nПрипомняме, че това е пореден дипломатически скандал между България и Турция, предизвикан от официални лица на южната ни съседка. На 29 март тази година външният министър на Турция Мевлют Чавушоглу намекна, че на практика страната му се е намесила в промените на българския Закон за вероизповеданията, така че да се опростят огромните задължения на Главното мюфтийство. Тогава, Чавушоглу, обясни, че думите му не са разбрани правилно и са извадени от контекста.", "date": "2019.05.13", "title": "Провокация ли са думите на Улусой за турския език?"}
{"url": "https://www.dnes.bg/muzika/2019/05/13/koi-ocelia-v-glasyt-na-bylgariia-sled-pyrvite-nokauti.410126", "text": "Уличен музикант от Ирландия, джаз дива от Дубай и 15-годишна ученичка от Шумен са сред участниците в \"Гласът на България\", които продължават след първите нокаути в неделя вечер.\n\r\nТова е новият и най-труден етап в шоуто, в който оцелелите след двубоите участници се борят за мястото си на един от трите стола на сцената. Дали ще седнат под номер едно, две, или три, зависи от представяне им и от оценката на техните треньори. \n\nСлед снощното предаване стана ясно, че Михаела Филева отива на финал с Христиан Ненов, Надежда Александрова и Вениамин Димитров, а Иван Лечев ще се постарае да задържи короната на победител с Николай Воденичаров-Никеца, Симона Симеонова и  Ива Георгиева.\r\n                    \n                    \n                \n\r\n\"Много си сладка, моето момиче, но не мога да ти дам мястото на един от трите вокални змея, които стоят на тези столове\", заяви Лечев на Василена Караманлиева. 18-годишното момиче вдъхнови треньорите с изящна фраза и силен контакт с публиката в изпълнението на „Прошепнати мечти“ на Камелия Тодорова. Нивото й на съвършенство обаче се оказа недостатъчно и Лечев я прати да си ходи вкъщи, като съдбата на пораженци в шоуто споделиха още народния певец Антон Гюров, фронтменът на Innerglow Тодор Ковачев и малката Адел от Вършец - Галя Георгиева.\n\r\nПри Михаела Филева нокаутите се развиха по сценарий за латино сапунка – раздялата й всеки участник бе много емоционална. Изпълнителката на „Нова страница“ се разтрепери първо при изпращането на Христиана Рандева – 16-годишната поп дива, която не успя да овладее напълно гласа си. Въпреки добре режисираното театрално изпълнение на Гергана Цакова, която припкаше боса по сцената като истинска Лолитка, Михаела избра да й връчи билет за вкъщи. \n\r\nГолемият емоционален срив при звездата настъпи, когато даде шанс на синеоката Надежда Александрова, заради което Калоян Николов, по-известен като бг двойника на хал Дрого от \"Игра на тронове\", стегна куфари към родния Бургас. \n\r\nФилева определяше певеца от круизни кораби като „велик“ и искрено се удивляваше от способността му да изпълнява с лекота музика от широка палитра жанрове. Връщайки се на стола си обаче тя се разрида безутешно, а Графа, Лечев и Камелия в обвиха в прегръдка, за да я утешат. \n\r\nА кого ще избират за концертите на живо Камелия и Графа ще разберем следващата седмица.", "date": "2019.05.13", "title": "Кой оцеля в \"Гласът на България\" след първите нокаути?"}
{"url": "https://www.dnes.bg/eu/2019/05/13/predi-evrovota-na-ostrova-vodi-partiiata-na-evroskeptika-faraj.410122", "text": "Британската Консервативна партия на премиера Тереза Мей се срина до петото място според проучване на общественото мнение преди евроизборите на 23 май, предаде Ройтерс.\n\r\nВ анкетата на \"YouGov\" по поръчка на в. \"Таймс\" води новата Партия за Brexit на евроскептика Найджъл Фараж с 34 на сто, докато консерваторите имат одобрение от едва 10 на сто.\r\n\n\r\nНа изборите за Европейски парламент опозиционната Лейбъристка партия може да разчита на 16 процента от гласовете, а либералдемократите и Зелените, които са за оставане в ЕС, се очаква да получат съответно 15 и 11 на сто.\n                    \n                    \n                \r\nСривът в подкрепата за Консервативната партия засилва натиска върху Тереза Мей да определи дата, когато ще напусне ръководния пост в партията. Високопоставени консерватори настояват тя да обяви плановете си още тази седмица, отбелязва Ройтерс, цитирана от БТА.", "date": "2019.05.13", "title": "Преди евровота на Острова: Води партията на евроскептика Фараж"}
{"url": "https://www.dnes.bg/stranata/2019/05/13/myj-postrada-pri-pojar-v-ceh-za-topene-na-pateshka-mas.410125", "text": "са гасили в за преработка и топене на патешка мас в землището на плевенското село Малчика, съобщиха днес ОДМВР в Плевен.\n\n\r\n\n\r\nСигнал за инцидента е постъпил вчера в 08.07 часа в Оперативен център при РДПБЗН - Плевен за пожар в котелното помещение в предприятието. Незабавно са изпратени служители от РС ПБЗН в Левски за потушаване на пожара.\n\r\nПри огледа е установено, че за инцидента е техническа неизправност -. е 30-годишен на фирмата, на който му е оказана медицинска помощ, пише БТА. \n                    \n                    \n                \r\n. Спасени са три тежкотоварни автомобили, два мотокара и животинска мазнина - 80 тона.", "date": "2019.05.13", "title": "Мъж пострада при пожар в цех за топене на патешка мас"}
{"url": "https://www.dnes.bg/mish-mash/2019/05/13/kotka-vyrhu-goresht-lamarinen-pokriv-v-zashtita-na-semeistvoto.410120", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Екипът на Драматичния театър в Ямбол продължи пътя на знаменитата пиеса \"Котка върху горещ ламаринен покрив\". Дни преди премиерата актрисата Йоана Буковска и режисьорът Бойко Илиев гостуваха в \"България сутрин\", за да дадат подробности около изпъстрения с напрегнати отношения сюжет.\n\r\n\"Има сериозна митология около тази пиеса - 3 екранизации, многобройни постановки. Част сме от това русло на Тенеси Уилямс. В свят, в който сме свидетели на сериозно разклащане на ценностите, имаме защо да се захванем за Тенеси Уилямс. Аз съм провокиран от тази тема и този проблем\", обясни режисьорът Бойко Илиев.\r\nВ наше време има сериозна провокация по отношение на семейството, сериозно разклащане на ценностите, \"Семейството е в сериозна опасност, атакувано от англосаксонски сили. Затова избрах тематаи пиесата на Тенеси Уилямс\", обясни  режисьорът.\r\n                    \n                    \n                Според Йоана Буковска на пръв поглед пиесата е от онези, в които се разказват наглед ежедневни проблеми, но те се превръщат в универсална формула за разбиране. \n\r\n\"Тенеси Уилямс е изключително чувствителен. Изследваме цената на това човешките отношения да просъществуват\", посочи тя пред \r\n\"Разчитам на изключителни актьори. Нашето желание е да има живот за хора, които не харесват лъжата и лицемерието\", каза още Бойко Илиев.\n\r\nЕкипът репетира в \"Нов театър-НДК\", който е лична кауза за режисьора.\n\r\n\"Трудно е, но много сладко. Това е моята съдба и аз съм я приел\", сподели режисьорът.\n\r\n ", "date": "2019.05.13", "title": "\"Котка върху горещ ламаринен покрив\" в защита на семейството"}
{"url": "https://www.dnes.bg/stranata/2019/05/13/v-sozopol-protestirat-nezakonen-stroej-nikne-v-stariia-grad.410114", "text": "Пореден строеж по Черноморието възмути местните жители. Случаят е от Созопол и започва преди около месец и половина, когато собственичка на ресторант решава да разшири заведението си в Стария град. Още тогава общината й забранява и тя обещава, че няма да строи върху крайбрежните скали, но този уикенд  започнало ново строителство за доизграждане и се наложило да бъде извикана полиция.\r\nСпоред Теодора Свиридова строителите са започнали да работят в 8 часа  сутринта в събота. За час и половина те са поставили горното ниво на  строежа.\r\nХората от града считат, че действията са незаконни. Така смята и изпълняващият длъжността кмет на Созопол Катя Стоянова: \"Имаме издадена заповед за спиране на незаконно строителство. В момента засегнатите лица  са подали възражение срещу нея до Административен съд. Въпреки това ние няма да оставим нещата така и няма да допуснем изграждането на едно такова незаконно съоръжение”, заяви тя пред Нова тв.\r\n                    \n                    \n                Преди месец самата собственичка на ресторанта, до който е започнал новия строеж обещава, че ще го спре. Тогава тя казва, че е взела мерки и хората могат да спят спокойно. Също така добавя, че въпросният строеж зависи и от това, че в областната управа нямат документ за собственост.\r\n\"Имотът е изключителна държавна собственост.\", категоричен е обаче областният управител на Бургас Вълчо Чолаков. По думите му, Юлия Кючукова е получила  полицейско разпореждане за спиране на строежа. Той допълни, че е разговаряно с районния прокурор и в случая става въпрос за увреждане на държавно имущество, което е и престъпление. Чолаков бе категоричен, че ако строежът не спре, собственичката може да  бъде задържана за 24 часа.\r\n \r\n\n\r\n \r\n ", "date": "2019.05.13", "title": "В Созопол протестират: Незаконен строеж никне в Стария град"}
{"url": "https://www.dnes.bg/notifikacii/2019/05/13/kostenurkova-mafiia-v-harmanli-policiiata-gi-pogna.410115", "text": "в Харманли незаконен на костенурки, съобщиха от МВР – Хасково. Срещу него е образувано досъдебно производство.\n\n\r\n\n\r\nбил заловен на път към си . Харманлийските полицаи обескирали мъжа и намерили в . В хода на разследването е станало ясно, че той е още на  харманлиец. Костенурките са били открити в дома му на улица \"Ангел войвода\" и иззети с протоколи по образуваните наказателни производства за притежание на .\n                \n                \r\nПродалият костенурките е задържан до 24 часа. ден вечерта, полицаи са проверили на улица \"Г. Жечев\" в града и на 47 г. и 37г.. Те също са, след като е било установено, че .", "date": "2019.05.13", "title": "Костенуркова мафия в Харманли? Полицията ги погна"}
{"url": "https://www.dnes.bg/notifikacii/2019/05/13/imperatoryt-da-e-jena-76-ot-iaponcite-syglasni.410110", "text": "Повече от три четвърти от японците подкрепят идеята жена да стане император на Япония, показва социологическо проучване, направено от в. \"Никей бизнес дейли\", предаде ДПА.\r\nИмператор Нарухито се възкачи на Трона на хризантемата на 1 май, ден след абдикацията на баща си Акихито.\r\nНито съпругата му, императрица Масако, нито единственото им дете, 17-годишната принцеса Айко, имат правото да наследят трона по силата на сегашния закон.\r\n\r\nСпоред допитването 76 на сто от японците подкрепят идеята да се даде право на жените да наследяват трона, а само 14 процента са против.\r\nСледващ по ред в линията за наследяване на трона е принц Акишино, малкият брат на Нарухито, припомня БТА.\r\n ", "date": "2019.05.13", "title": "Императорът да е жена? 76% от японците съгласни"}
{"url": "https://www.dnes.bg/cars/2019/05/13/vyv-ferrari-dovolni-ot-2019-g-goliam-ryst-na-prodajbite.410121", "text": "За разлика от основния си конкурент на пазара - Lamborghini, който залага основно на кросоувъра си Urus за увеличение на продажбите, Ferrari преуспява и без да има подобен модел в гамата си. От компанията се похвалиха, че за първите 3 месеца на 2019 г. са продали 2610 суперколи, което е с 482 повече от същия период на миналата година.\n\r\nУвеличението е с 23%, като най-голям принос за него има моделът Portofino. Като цяло суперколите на Ferrari с V8 двигател записват ръст на продажбите от 30,6%, докато при тези с V12 увеличението е с 4,1%. Най-голям скок се отчита на пазарите в Китай, Хонконг и Тайван - цели 79,2%.\n\r\nЗаедно с ръста на продажбите, компанията значително е увеличила и доходите си от резервни част и двигатели. Чистата печалба за първите 3 месеца на 2019 г. е 940 млн. евро, което е с 13,1% повече от същия период на 2018 г.\r\n                    \n                    \n                ", "date": "2019.05.13", "title": "Във Ferrari доволни от 2019 г., голям ръст на продажбите"}
{"url": "https://www.dnes.bg/obshtestvo/2019/05/13/topim-se-a-i-jiveem-nai-kratko-v-es-sredno-74-8-godini.410131", "text": "Очакваната средна продължителност на настоящия живот общо за населението на страната, изчислена за периода 2016 - 2018 г., е 74,8 години, посочват данни на НСИ. \n\n\nБългария заедно с Латвия (74,9 години) е сред страните с най-ниска средна продължителност на живота на населението в Европейския съюз. Най-висока пък е тя в Испания (83,4) и Италия (83,1 години).\r\n\n\r\nРазличната смъртност при мъжете и жените, както и сред населението в градовете и селата, определят и различната средна продължителност на живота при тези категории население, отчита националната статистика. Така у нас средната продължителност на живота при мъжете е 71,4 години, докато при жените е със 7 години по-висока – 78,4 години.\n                    \n                    \n                \r\nЗа периода между 2008 и 2018 г. увеличението на средната продължителност на живота при мъжете е с 1,9 години, а при жените - с 1,8 години.\n\r\nСпоред статистиката хората в града живеят с 2,9 години повече от тези в селата – 75,7 години срещу 72,8 години. Спрямо 2008 г. за населението в градовете увеличението е с 2.3 години, а за населението в селата е с 1.0 години.\n\r\nОчакваната продължителност на живота варира от 72,7 години в област Монтана до 76,6 години в областите София (столица) и Кърджали, като общо в осем области тя е над средната за страната. Жените живеят по-дълго от мъжете във всички области на страната, но най-голяма е разликата между двата пола в област Силистра (8,5 години), а най-малка - в областите София (столица) и Шумен (6 години).", "date": "2019.05.13", "title": "Топим се, а и живеем най-кратко в ЕС - средно 74,8 години"}
{"url": "https://www.dnes.bg/obshtestvo/2019/05/13/chudo-po-bg-zemedelec-si-kupi-imot-s-romski-kvartal-dari-im-go.410119", "text": "Арендатор дари земя, за да се узакони ромски квартал. Историята е от село Краводер.  Преди месеци Мирослав Веселинов спечелил 28 декара нива в землището на село Краводер. Само по документи.\r\nОказало се, че новата му придобивка върви в комплект с малък квартал, застроен с ромски къщи. Хората в махалата са изрядни платци и живеят там от няколко поколения.\r\n\"Мирно и тихо си живеем тук. Грамотни сме. Фамилията е кротка, не краде,  не е пиянска. Плащаме си ток и вода редовно. Българи сме все пак\",  обясняват хората от ромския квартал и допълват, че деца имат, снахи чакат, искат и внуци. Допълват, че децата от квартала ходят на училище, някои от тях са отличници.\n                    \n                    \n                \r\nОт Община Криводол твърдят, че са пуснали за продажба имот с изрядни документи. В крайна сметка общината и Веселинов не успяха да се споразумеят той да си избере друг имот вместо този, върху който е изграден ромския квартал.\n\r\nДни преди Великден земеделският производител прехвърлил правата за ползването му на шестима от живеещите върху него срещу символична сума. Изготвен е и нотариален акт.\n\r\n\"Те са горди собственици на имота. От имот 27 декара, аз съм им дарил 4 декара и 600 квадрата”, обясни пред Нова тв Мирослав Веселинов.\r\nЗемеделецът допълва:  \"Обещах да им продам имота на символични цени.  Направихме го. Предстои узаконяване на къщите и мисля, че сме направили добро за тези хора\".\r\n\"За първи път в историята ромско гето ще бъде в регулация. Самият собственик отстъпи земята. Това е невероятно, няма такива хора на земята!\", обясняват ромите и уточняват - \"Хората са добри към нас и ние сме добри към тях\".\r\nРомите развяват българското знаме. \"Ако става въпрос защо слагаме знамето - има много роми, участвали във войни. Те се биха за това знаме - българското. Може да сме цигани, но сме и българи. Тук сме родени и тук ще умрем!\".\r\n \r\n ", "date": "2019.05.13", "title": "Чудо по BG: Земеделец си купи имот с ромски квартал. Дари им го"}
{"url": "https://www.dnes.bg/stranata/2019/05/13/shofior-izgyrmia-s-3-bona-za-kleveta-sreshtu-katadjiia.410130", "text": "Осъдиха шофьор от силистренското село Полковник Таслаково за набеждаване на пътен полицай в корупция. Мъжът бил осъден да плати 3 хиляди лева, съобщава Монитор. Делото срещу Т. Ю. е било заведено от засегнатия от обвиненията му катаджия.\r\nНа 7 декември 2017 г. Т. Ю. тръгнал с личния си автомобил за Шумен за преглед на жена си, която била бременна в осмия месец. По пътя спрели до автобусна спирка в село Браничево да купят хляб и храна, но колата пречела. Когато шофьорът се качил да я премести, не сложил колан и точно в този момент бил спрян от катаджии, които му съставили акт.\r\nСпоред материали, представени в съда, мъжът показал агресивно поведение. Ядосал се, започнал да вика и заявил на полицейските служители, че щял да направи така, че да ги уволнят и щял да ги съсипе.\r\n                    \n                    \n                Когато трябвало да подпише акта, шофьорът приложил номер, известен из форумите. Записал във възражение: \"Господин Кирилов ме спря по време на паркиране и ми каза, че ще ме пусне, ако му дам 20 лева\".\r\nЗаради възражението последвала тежка проверка в МВР - Шумен. Разпитали всички възможни свидетели, включително и жената на шофьора и шуреят му, който също пътувал в автомобила. И двамата обаче отрекли полицаят да е искал подкуп. Възражението било написано изцяло от яд, признали те.\r\nЗаведено било дело с граждански иск от 5 хиляди лева за причинени неимуществени вреди. Съдът в Нови пазар удовлетворил иска в размера до 2 хиляди лева и наложил на водача наказание \"Глоба\" в размер на още хиляда.", "date": "2019.05.13", "title": "Шофьор изгърмя с 3 бона за клевета срещу катаджия"}
{"url": "https://www.dnes.bg/tenis/2019/05/13/grisho-izpadna-do-48-o-miasto-v-svetovnata-ranglista.410137", "text": "Григор Димитров, най-добрият български тенисист, падна с още две места в световната ранглиста на АТР и вече е близо до изпадане от най-добрите 50.\r\nСлед отпадането на 27-годишният Димитров от първия кръг на турнира по тенис от сериите \"Мастърс\" в Мадрид миналата седмица, той запази актива си от 985 точки, но вече е 48-и класацията.\r\nЛидер остана шампионът от Откритото първенство на Австралия Новак Джокович с 12115 точки.\r\nЧелната петица на световната ранглиста на АТП:\r\n1. (1) Новак Джокович (Сърбия) 12115 точки \r\n2. (2) Рафаел Надал (Испания) 7945 точки \r\n3. (3) Роджър Федерер (Швейцария) 5770 точки \r\n4. (5) Доминик Тийм (Австрия) 4845 точки \r\n5. (4) Александър Зверев (Германия) 4745 точки\r\n                    \n                    \n                Българите: \r\n48. (46) Григор Димитров (България) 985 точки \r\n328. (327) Димитър Кузманов 86 точки \r\n481. (481) Александър Лазов 13 точки \r\n489. (487) Александър Лазаров 12 точки\r\n", "date": "2019.05.13", "title": "Гришо изпадна до 48-о място в световната ранглиста"}
{"url": "https://www.dnes.bg/obshtestvo/2019/05/13/trygvat-danychni-proverki-na-avtoservizi-advokati-za-medicinski-uslugi.410087", "text": "Данъчни проверки на медицинските, юридическите и автосервизните услуги, които се предлагат в страната, ще започнат през тази година. \n\r\nПрез миналата година експертите на Националната агенция за приходи са направили анализ на рисковете за укриване на налози от тези три бранша и е решено контролът върху тях да бъде затегнат.\n\r\nЗа проверки ще бъдат набелязани както отделни фирми, така и граждани, които работят като хора със свободна професия и предоставят медицински, юридически и автосервизни услуги, пише “Труд”, като се позовава на свои източници. Ако бъде установено, че официално обявените оборот и доходи не отговарят на клиентите им, ще стартират ревизии за дейността им 5 години назад. \n                    \n                    \n                \r\nНаред с проверките обаче предстоят и срещи с представители на трите бранша, както и провеждане на информационни кампании, като крайната цел не е да бъдат събрани дължимите данъци за 5 години назад, а хората в тези сфери на икономиката да започнат доброволно да плащат данъците си.\n\r\nИ в трите бранша повечето от клиентите плащат в брой. Има случаи, в които дори големи частни медицински заведения не приемат плащания с банкови карти, а само пари в брой. При отделните лекари и зъболекари на свободна практика, както и при кинезитерапевти и рехабилитатори плащанията също винаги са в брой. Първите две пломби в рамките на година на всеки пациент би трябвало да се покриват от здравната каса. Всеки зъболекар обаче взима и допълнителна сума от пациента, като това доплащане варира в доста широки граници. Често тези приходи не се отчитат пред НАП.\n\r\nПри сервизите рискът от укриване на данъци също е доста голям. При ремонт на фирмени автомобили сервизите трябва да издават фактури, за да може клиентите им да отчетат разходите си. Но при ремонт на коли на граждани плащането също става в брой, а фактура никой не иска. При големите сервизи, които работят със застрахователни компании или пък са към официалните вносители на автомобили, оборотът най-често се отчита коректно. Най-голям е проблемът при кварталните сервизи, където трудно може да бъде засечен броят на клиентите и сумите, които оставят. Голям риск от укриване на данъци има и при малките пунктове за смята на губи.\n\r\nПри предоставяне на юридически услуги на граждани също по-голяма част от плащанията са в брой. Цената на услугата се договаря на четири очи между адвоката и клиента. Затова рискът от укриване на обороти и неплащането на данъци и в този бранш е висок.\n\r\nНаред с проверките и ревизиите от НАП ще обяснят какви са изискванията към представителите на трите бранша – за отчитане на оборота, за подаване на декларации и плащане на дължимите данъци и осигуровки. Специално ще бъде посочено, че при достигане на оборот от 50 хил. лв. в рамките на 12 поредни месеца е необходимо да бъде направена и регистрация по ДДС. Като крайната цел не е да бъдат наложени глоби, а да бъде променено поведението на представителите на трите бранша, така че те съвестно да плащат данъците си.\r\n ", "date": "2019.05.13", "title": "Тръгват данъчни проверки на автосервизи, адвокати, за медицински услуги"}
{"url": "https://www.dnes.bg/obshtestvo/2019/05/13/s-20-procenta-poskypvat-kurierskite-pratki-zaradi-dds.410088", "text": "Обикновените пощенски услуги, които се предлагат от частните куриерски фирми, ще поскъпнат с 20%. Причината е, че върху тях вече ще се начислява ДДС. \n\r\nОсвободени от данъка остават единствено услугите на \"Български пощи\", което според засегнатите компании означава само едно - държавата се опитва да върне монопола на държавната компания, пише „Сега“.\n\r\nПромяната е уредена с поправки в закона за пощенските услуги, които в момента се гледат в парламента. В същото време според някои информации Националната агенция за приходите (НАП) изненадващо е решила да търси от частните куриери ДДС за тези услуги и със задна дата. Така компаниите неочаквано се оказали данъчни нарушители, дължащи милиони левове ДДС на хазната.\n                    \n                    \n                \r\nПовече от 10 години в конкуренция с \"Български пощи\" частните куриери предлагат универсална пощенска услуга, която по Закона за ДДС е освободена от облагане за доставка. Става дума за писма до 2 кг, включително и препоръчани, както и на колети до 20 кг, които, за разлика от другите пратки, се доставят в срок от 3 дни и не се връчват лично на получателя, а в пощенската му кутия или в съответния офис на куриерската фирма. Сега обаче НАП твърди, че освободени от ДДС са единствено услугите на \"Български пощи\", но не и тези, предлагани от частните оператори.\n\r\nСпециално указание на НАП по въпроса няма. Че дължат ДДС за обикновените пощенски услуги, куриерските служби разбират в средата на април. Тогава са поканени на срещи в приходната агенция по повод данъчни ревизии, започнали във фирмите им в края на миналата година. Срещите са били провеждани поотделно с всеки един от частните пощенски оператори, като някои твърдят, че им е казано, че ще трябва да платят ДДС върху тези услуги за пет години назад, колкото е давностният срок. От НАП не са отговорили до момента на запитването на в. \"Сега\" дали това е вярно и защо след 13-годишна практика на освободени от ДДС услуги данъчните променят прочита на закона.\n\r\nВ общо писмо до министрите на финансите и на транспорта, до Комисията за регулиране на съобщенията и до парламентарната транспортна комисия три от големите компании в бранша настояват за съвместна среща. На нея те искат да обсъдят създалата се ситуация в по-широк кръг и да се намери \"взаимно приемливо решение на проблема\".  До момента отговор от ведомствата няма.\n\r\nМеждувременно в парламента се гледат поправки в Закона за пощенските услуги, внесени от Министерския съвет. Една от промените предвижда разграничаване на универсалната пощенска услуга на \"Български пощи\" от тази на частните оператори. Така в бъдеще ще е ясно, че за обикновените пощенски услуги, предлагани от куриерските фирми, ще се начислява ДДС.\r\n ", "date": "2019.05.13", "title": "С 20 процента поскъпват куриерските пратки – заради ДДС"}
{"url": "https://www.dnes.bg/notifikacii/2019/05/13/nai-malko-petima-postradali-pri-zemen-trus-v-panama.410089", "text": "Най-малко петима души са пострадали вчера при земетресение в Панама, съобщи Националната служба за гражданска защита, предаде Франс прес.\r\nТрусът е бил с магнитуд 6,1 по Рихтер. \r\nРегистриран е близо до границата с Коста Рика, на 37 км дълбочина, съобщи Геофизичният институт на САЩ.\r\nНай-близкият град до епицентъра е Санта Крус, на 5 км.\r\nДве къщи са се срутили и още две са понесли щети.\r\n/БТА/\r\n ", "date": "2019.05.13", "title": "Най-малко петима пострадали при земен трус в Панама"}
{"url": "https://www.dnes.bg/notifikacii/2019/05/13/nai-bogatite-na-ostrova-dvama-bratia-indiici-s-163-22-mlrd.410090", "text": "Двама братя индийци, които ръководят съдбините на конгломерата Хиндуджа, чиято централа се намира в Лондон, за поредна година оглавяват класацията на най-заможните хора във Великобритания. Това сочи изследване на в. \"Сънди таймс\", цитирано от Франс прес.\n\r\nСри и Гохи Хиндуджа си поделят богатство от 22 милиарда лири (25,5 милиарда евро), а това е с 1,4 милиарда повече, отколкото през миналата година, пише британското неделно издание.\n\r\nДвамата братя, родени в Индия, вече оглавиха през 2014 и 2017 г. тази класация на 1000-ата най-заможни хора в Обединеното кралство.\n\r\nНепосредствено след тях със 18,7 милиарда лири се нареждат Дейвид и Саймън Рубен, които са забогатели от недвижими имоти и интернет.\n                \n                \r\nСледва ги Джим Ратклиф, собственикът на компанията за нефтохимически продукти Инеос, който оглави класацията миналата година. Състоянието му се е стопило с 2,9 милиарда и сега са му останали 18,5 милиарда лири.\n\r\nБританският изобретател Джеймс Дайсън, който неотдавна показа как ще изглежда неговата бъдеща електрическа кола, се е изкачил до петото място с 12,6 милиарда лири.\n\r\nВ същото време личното състояние, което няма нищо общо с короната, на кралица Елизабет Втора, е останало стабилно - 360 милиона лири, които й отреждат 356-а позиция.\r\n/БТА/\r\n ", "date": "2019.05.13", "title": "Най-богатите на Острова: Двама братя индийци с £22 млрд."}
{"url": "https://www.dnes.bg/eu/2019/05/13/ostavka-na-premiera-na-litva-zaradi-slab-rezultat-na-vot.410091", "text": "Министър-председателят на Литва Саулюс Сквернелис, който бе победен на вчерашните президентски избори, обяви, че ще подаде оставка през юли, предаде Франс прес.\n\r\nИкономистът и новобранец в политиката Гитанас Науседа излезе начело според частични резултати и ще се изправи на втория тур на 26 май срещу бившата министърка на финансите, консерваторката Ингрида Шимоните.\n\r\n\"Това, че не достигнах втори тур, показва каква е оценката за мен като политик\", заяви Сквернелис в ефира на обществената телевизия ЛРТ.\n\r\nСпоред частични резултати от преброени бюлетини в 83 процента от изборните секции Науседа получава 31,18 процента от гласовете, Шимоните е с 26,16, а Сквернелис е на трето място с 22,26 процента.\r\n                    \n                    \n                \n\r\nПредизборната кампания бе доминирана от въпроса за социалното неравенство между богати и бедни, което нараства в Литва въпреки солидния растеж на икономиката.\n\r\nТримата фаворити заявиха, че ще се борят с този проблем.\n\r\nВ Литва президентът не упражнява реална политическа власт, но отговаря за външната политика и участва в срещите на върха на ЕС, пише БТА. Той назначава министрите, съдиите, началниците на въоръжените сили и на централната банка, но обикновено трябва да получи за това одобрението на премиера или на парламента.\n\r\nВсички кандидати на президентските избори се представят като убедени поддръжници на ЕС и НАТО, смятани за гаранция срещу големия руски съсед.\r\n ", "date": "2019.05.13", "title": "Оставка на премиера на Литва заради слаб резултат на вот"}
{"url": "https://www.dnes.bg/sofia/2019/05/13/chast-ot-kv-manastirski-livadi-v-sofiia-dnes-ostava-bez-voda.410092", "text": "На 13 май 2019 г. (понеделник), във връзка с пресвързване на уличен водопровод на ул. „Мур“ кв. „Манастирски ливади“ се налага спиране на водоподаването от 09:00  до 18:00 часа на клиентите на „Софийска вода”, живеещи в района на:\r\nпо ул. „Мур“ от ул. „Ген. Стефан Тошев“ до ул. „Родопски извор“.\n\r\n При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Мур“ ъгъла с ул. „Ген. Стефан Тошев“.\r\n    \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n                    \n                    \n                \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.\r\n ", "date": "2019.05.13", "title": "Част от кв. \"Манастирски ливади\" в София днес остава без вода"}
{"url": "https://www.dnes.bg/eu/2019/05/13/skopie-natiska-briuksel-iska-makedonski-ezik.410093", "text": "Скопие се опитва да създаде прецедент в международното право, принуждавайки ЕС да приеме формулировката за “македонски език” в действащото си споразумение за статута и контрол на бежанците със службата за охрана на границите на ЕС (ФРОНТЕКС), пише “Труд”, като се позовава на добре осведомени източници.\n\r\nЗаради официалната смяна на името на държавата на Република Северна Македония се налага чисто технически да се преподпише съществуващото вече споразумение, в което македонските власти искат да вкарат клауза, че текстът е подписан на всички езици на ЕС и на “македонски език”.\n\r\nВъпросът, че това е абсолютно неприемливо за България, е бил повдигнат пред високопоставен служител в генералната дирекция “Миграция и вътрешни работи” на Еврокомисията от българския зам.-министър на вътрешните работи Милко Бернер. Това е станало в рамките на министерска конференция на тема “Миграционните предизвикателства по Източносредиземноморския/Западнабалканския маршрут” на 3 май във Виена.\r\n                    \n                    \n                \n\r\nСпоред информация от срещата представителят на ЕК е заявил, че Брюксел разбира опита на Скопие да създаде правен прецедент, налагайки при преподписването на споразумението да се вкара и езикова клауза, която да формулира “македонски език”. Първоначалното предложение на ЕК било текстът да съдържа израза “подписано на езиците на съответните страни”. От Скопие обаче се възпротивили, че това не е стандартната формулировка на този тип клаузи в споразуменията на ЕС, които обикновено се подписват “на всички езици на ЕС” и на подчертан конкретен език на другата страна.\n\n\r\nПредставителят на ЕК заявил, че правителството в Скопие е било подложено на огромен натиск от страна на опозицията по този въпрос и не е склонно да отстъпи. От Брюксел са поискали да знаят дали София ще приеме позоваване на македонския език съгласно Споразумението от Преспа между Скопие и Атина за името на страната, където той е определен като “славянски език, различен от гръцкия” или евентуално пояснение под черта с формулировката от съществуващите вече двустранни споразумения между България и Македония.\n\r\nБългарската страна е настояла, че всякакви решения за приемане на компромис ще се вземат в София на най-високо ниво и е подчертала, че парламентът в Скопие в този си мандат е ратифицирал Споразумението за добросъседство между София и Скопие, където въпросът е уреден с израза подписан “на конституционните езици на двете държави”.\n\r\nОт ЕК изразили разбиране за чувствителността на въпроса за България, което поставя Брюксел под натиск от две страни, но споразумението за статута на бежанците е от изключително значение за ЕС и не може да бъде забавяно. От ЕК предложили София и Скопие да потърсят уреждане на този въпрос на двустранно ниво министри на външните работи.\n\r\nВ заключение на информацията от срещата българската страна отбелязва общото впечатление на нежелание на ЕК да приеме аргументите на България и опит да се внуши, че София опитва да попречи на процес заради въпрос, който вече е решен с Преспанското споразумение.\r\n ", "date": "2019.05.13", "title": "Скопие натиска Брюксел, иска \"македонски език\""}
{"url": "https://www.dnes.bg/index/2019/05/13/receptata-dnes-makaroni-s-riba-ton-i-smetana-na-furna.409899", "text": "\r\n3 чаши паста, сварена и отцедена\r\n1 голяма консерва риба тон, отцедена\r\n250-300 мл готварска сметана\r\n1 чаша гъбен бульон\r\n1 чаша настърган кашкавал\r\n1 и ½ глави лук, нарязани\r\n \r\n:\r\n \r\nДокато фурната се загрява на 180 градуса, сварете пастата в подсолена вода и отцедете след това. В йенска купа за печене с капак смесете пастата, рибата тон, бульона, сметаната и част от кашкавала. Разбъркайте. Печете за 25 минути, докато се запече. Добавете останалия кашкавал и печете още 5 минути до златиста коричка.\r\n\r\n", "date": "2019.05.13", "title": "Рецептата Dnes: Макарони с риба тон и сметана на фурна "}
{"url": "https://www.dnes.bg/politika/2019/05/13/porojanov-propusnal-da-si-napishe-zaplatata-v-deklaraciiata.410094", "text": "Несъответствието в декларацията ми за имущество и интереси за 2018 г. е в резултат на технически грешки, обяснил министърът на земеделието, храните и горите Румен Порожанов, предаде \"Монитор\".\n\n\r\nВ петък КПКОНПИ съобщи, че проверката на декларацията му е показала несъответствия без да съобщи подробности. Порожанов обясни, че пропуснал да си напише заплатата от министерството, но като получил писмо от комисията \"Антикорупция\" коригирал пропуска. \r\nКато техническа грешка той обясни и неправилното попълване на графата в декларацията, където се посочва дали да бъде публикувано името на жената му. \"Аз съм семеен с брак, а това беше графа за фактическо съжителство.Подал съм заявление до КПКОНПИ да публикуват данните“, каза Порожанов. \r\nТой отрече синът му Антоан да е свързан по какъвто и да било начин с къщите за гости, каквато информация се появи преди седмица в публичното пространство.\r\n \r\n ", "date": "2019.05.13", "title": "Порожанов пропуснал да си напише заплатата в декларацията"}
{"url": "https://www.dnes.bg/akoshtete-vqrvaite/2019/05/13/sedmichen-liuboven-horoskop-za-13-19-mai.409957", "text": "Венера и Марс ще направят любовната ни седмица наистина вълнуваща. За някои представители на зодиака това означава задълбочаване на вече съществуващи взаимоотношения, за други разпад, а трети ще разнообразят случващото се в спалнята. Повече вижте в любовния хороскоп на Az-jenata.bg\r\n\r\nВенера все още оказва благоприятно влияние върху вашия любовен живот, затова се възползвайте. Тази седмица тя ще бъде в добра връзка с Марс, което ще добави повече пикантност между вас и някой специален. Ако вече имате сериозна половинка до себе си, обърнете внимание на бюджета си.\r\n\r\nВашата управляваща планета Венера, влиза във вашия знак и до 8 юни ще помогне да бъдете наистина неустоими за противоположния пол. Затова не се изненадвайте, ако имате много обожатели. Но в края на седмицата позициите на Венера и Уран може да доведат до разпад на някои любовни връзки.\r\n                    \n                    \n                \r\nИмате още няколко дни, в които да се възползвате от удивителната енергия на Марс. Още във вторник, той ще заеме добра позиция към Венера. Ако сте необвързани, не се колебайте да опитате нещо повече с приятел, с когото усещате, че имате химия. Някои Близнаци може и да срещнат човек, който да завладее мислите им. В края на седмицата ще имате интерес да запазите тишина по отношение на любовния си живот. Никой не трябва да знае какво става зад затворените ви врати.\r\n", "date": "2019.05.13", "title": "Седмичен любовен хороскоп за 13 – 19 май"}
{"url": "https://www.dnes.bg/index/2019/05/13/prostrelianite-v-slivensko-v-kritichno-systoianie-kakvi-sa-versiite.410095", "text": "Критично остава състоянието на пострадалите при опита за убийство в сливенското село Трапоклово. 64-годишен мъж от селото простреля жена си и свой съсед със законно притежавана ловна пушка, след което се самоуби.\r\nПолицията работи по версиите за ревност или конфликт за убито животно, но няма данни да има връзка между двамата простреляни.\n\n\r\nМеждувременно, четвърти ден продължава издирването на заподозрения за убийството в Костенец, предаде Bulgaria ON AIR.\r\nПредполага се, че 43-годишният Стоян Зайков, бивш съпруг на жертвата, е въоръжен.\r\nСпоред разследващите, издирваният е криминално проявен и е създавал проблеми на 38-годишната Милена, за което са знаели и нейните близки.\r\nТой не е притежавал и законно оръжие. От година не е ползвал мобилен телефон, което затруднява властите в издирването му.\r\n ", "date": "2019.05.13", "title": "Простреляните в Сливенско - в критично състояние. Какви са версиите?"}
{"url": "https://www.dnes.bg/video-prognoza/2019/05/13/sedmicata-zapochva-s-oblachno-vreme-na-mesta-shte-prevali.410096", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n, като по-значителна в следобедните часове над Западна и Централна България, където на места ще превали дъжд. В югозападните райони той ще е придружен с гръмотевици.\r\n Минималните температури ще са между 8° и 13°, максималните – между 19° и 24°, а по Черноморието малко по-ниски, .\n\r\nНад Черноморието облачността ще бъде разкъсана. Ще духа до умерен вятър от изток-югоизток. Максималните температури ще са между 15°и 18°, температурата на морската вода - 13-15°.\n                \n                \r\n\"Тази седмица въздушната маса над страната ще бъде неустойчива. \", отбеляза още Матев.\n\r\nЩе има валежи, най-вече в Западна България - интензивни и с гръмотевици. Във вторник ще продължи да духа умерен, в Източна България- временно силен вятър от изток-югоизток. Дневните температури малко ще се понижат.", "date": "2019.05.13", "title": "Седмицата започва с облачно време, на места ще превали"}
{"url": "https://www.dnes.bg/cars/2019/05/13/ideia-grajdanska-otgovornost-moje-da-skochi-sys-700-koga.410099", "text": "По-скъпа ще бъде полицата за шофьорите, които са причинили катастрофа, ако застраховател е изплатил обезщетение по \"Гражданска отговорност\", както и за сериозни нарушения като превишение на скоростта с поне 50 км/ч. В първоначалния вариант се предвиждаше “малус” и за превишение на скоростта с 10 км/ч. Повечето нарушения на пътя няма да водят до завишаване на цената на застраховката. Това е една от идеите, които обсъждат експертите от Комисията за финансов надзор (КФН), пише \"Труд\".\n\r\nЦелта е от 2020 г. да бъде въведена системата \"бонус-малус\" за цената на \"Гражданска отговорност\". В резултат изрядните шофьори ще купуват по-евтина полица, а нарушителите – по-скъпа.\n                    \n                    \n                \r\nЗасега идеите са \"бонусът\" за изрядните шофьори да бъде до 30% от цената, а \"малусът\" за нарушителите – до 700%. Завишението на цената от осем пъти и полиците от 2400 лв. ще важат само за най-тежките случаи като например убийство на пътя след употреба на алкохол.\n\r\nДруга идея, което се обсъжда е в застраховките да записваме имената на хората, които може да карат колата ни. Вече е решено да отпадне обсъжданият през миналата година вариант при продажба на автомобил натрупаните наказателни точки, или т.н. \"малус\", да вървят с него. \n\r\nПри извънредни ситуации, например ако собственикът на колата си счупи крак или се напие, всеки ще може да кара колата му, нищо, че предварително не е бил записан в полицата. Но условието е през това време собственикът на колата да се вози в нея. Има и идея да бъдат предвидени случаи, при които някой страничен човек кара колата без собственикът да се вози, но все още не е уточнено как да стане това.\n\r\nАко семейният автомобил се кара от двамата съпрузи, имената им ще трябва да бъдат записани в полицата. А цената на \"Гражданска отговорност\" ще се определя от провиненията на пътя на съпруга с повече нарушения.\n\r\nЗа колите на транспортни фирми, които се карат от много хора, правилата ще бъдат различни и в полиците няма да се пиша имената на всички шофьори. ", "date": "2019.05.13", "title": "Идея: \"Гражданска отговорност\" може да скочи със 700%. Кога?"}
{"url": "https://www.dnes.bg/stranata/2019/05/13/kyrnare-se-buntuva-jiteli-blokiraha-podbalkanskiia-pyt.410097", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Жители на карловското село Кърнаре и съседни населени места блокираха за около половин час Подбалканския път София – Бургас късно снощи, предаде Bulgaria ON AIR.\r\nДо недоволството им се стигна, след като преди седмица заведение в центъра на селото бе нападнато от роми, които искали да се присъединят към частно парти. Прозорците на обекта бяха изпочупени с брадви, а един от присъстващите е бил нападнат с нож.\n\n\r\nСред исканията на жителите на Кърнаре са справедливи наказания за виновните и събаряне на незаконните къщи в селото.\r\n                    \n                    \n                \"Искаме да им вдъхнем кураж и да им покажем, че не са сами\", обясни един от протестиращите. Други от събралите се разказаха, че ромите били непрекъснато с ножове и децата не можели да играят спокойно.\r\n\"Искаме Национален кризисен щаб, който да почне да действа следващия месец и да реши проблема с незаконните постройки в България с програма от 3 до 5 години. Има десетки хиляди незаконни постройки. Тези наши съграждани не плащат данъци, не плащат електроенергия и вода. Те се научиха, че може да се живее извън законите. Това не може да продължава повече. Изгубихме 25 години, ако изгубим още няколко, последиците в обществото ще бъдат непредвидими\".\n\r\nПолицията и жандармерията не допусна протестиращите да стигнат до ромската махала. Кметът на Кърнаре посочи, че в населеното място живеят около 300 роми и всички постройки са незаконни.\n\r\nКомисия от община Карлово започва да ги описва. На по-късен етап на ромското население ще бъде предложено да закупи парцели и да си построи законни къщи, в противен случай общината ще пристъпи към събаряне.\n\r\n ", "date": "2019.05.13", "title": "Кърнаре се бунтува: Жители блокираха Подбалканския път"}
{"url": "https://www.dnes.bg/obshtestvo/2019/05/13/nov-jivot-za-starite-drehi-dariavame-vse-poveche-tekstil.410100", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЗа трета поредна година продължава кампанията на БЧК, която цели да се даде живот на старите дрехи. За този период даренията са нараснали почти двойно, а контейнерите са разположени в София, Пловдив, Варна и Перник.  \n\n\nКакво се случва с дрехите след като попаднат в тях? По темата говорят Екатерина Борисова от БЧК и представителят на фирмата, работеща с Българския червен кръст - Антон Гичев.\r\n\n                    \n                    \n                \r\n\"Инициативата стартира от Пловдив. През първата година имаше дарени над 300 000 кг дрехи, през втората бяха почти двойно, а миналата година завършихме с над 900 000\", сподели Борисова.\n\r\nТя допълни, че целта на инициативата е да обедини обществото около дарителството и опазването на природните ресурси. И поясни, че дрехите, които не са в добро състояние, се рециклират за повторна употреба, а от останалите се прави бедствен резерв, който в случай на бедствия, аварии и кризи ще бъде раздаван целево на пострадало население.\n\r\n\"Практиката съществува в Западна Европа от повече от четвърт век. Имаме известно закъснение, но хубавото е, че този нов модел има почва у нас. Българите не обичаме да разхищаваме и това си проличава и по събраните количества дрехи, които се увеличават. Инициативата има много ползи - както екологични, така и социални\", \r\n ", "date": "2019.05.13", "title": "Нов живот за старите дрехи, даряваме все повече текстил"}
{"url": "https://www.dnes.bg/politika/2019/05/13/problemite-na-pediatrite-stari-reshenie-niama.410101", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Медиците от педиатричната клиника \"Проф. д-р Иван Митев\" в София няколко пъти излизаха на протест с настояване за по-добри условия на труд, специален статут на болницата, както и отпадането на лимита за хоспитализиране, по-високи заплати и наемането на повече персонал.\n\r\nПредседателят на Българската педиатрична асоциация проф. Владимир Пилософ подчерта, че управителният съвет и всички, които се занимават с детско здравеопазване, подкрепят колегите си от столичната клиника.\n\r\nВ студиото на \"България сутрин\" проф. Пилосов беше категоричен, че проблемите на педиатрията са поставяни всяка година при работата по бюджета на НЗОК, но решение няма.\n\n\r\n                    \n                    \n                \"Педиатрите са кротки. Работата с децата ни е научила на търпение, но търпението е изчерпано. Всички колеги, които работят с деца в страната са зад тези искания. Те трябва да бъдат решени не само за една болница, а за всички структури, които работят с деца\", посочи още проф. Пилосов.\n\r\nТой посочи и друг проблем, а именно - липсата на структура в Министерството на здравеопазването, която да управлява дейностите, които са свързани с детско здраве.\n\r\n\"Очевидно това е необходимо. Те са разнообразни всички тези дейности. От целия бюджет на НЗОК 11-12% са разходите за пациенти до 18-годишна възраст. Разходът, насочен към детско здравеопазване, не е чак толкова грамаден и не натоварва системата. Очевидно там могат да се търсят рационални методи за подобряване на финансирането\", посочи проф. Владимир Пилософ пред .\n\r\nТой обясни, че такива методи са увеличението на цените на клиничните пътеки - да са разделени тези, които са за деца и възрастни. Вливането на финансови инжекции водят до дисбаланс - трябва да се знаят за какво точно отиват парите. Според него друга стъпка е въвеждането на потребителска такса, каквато липсвала само за педиатрите.\r\nЦените на клинични пътеки искат да бъде разделена изцяло - за деца и за възрастни и създава неточности. \"Болестите се различават и се изисква различен подход\", обясни медикът.\r\nПроф. Пилосов допълни, че имат проблеми с кадрите и педиатрите са сред тях. Тези, които са членове на Асоциацията са 400 човека и сигурно има още около 1000, които не са членове.\n\r\n\"Колегите искат след 10 дни да имат отговор. Аз се съмнявам, че за 10 дни може да бъде решен някакъв проблем както трябва. За 10 дни може да се седне на масата, да се набележат нещата и да има ясна пътна карта как ще бъде изпълнявана. Тази пътна карта да бъде ясна, кое кога ще се направи, за да бъдат решени тези въпроси. Това може да се направи\", категоричен беше проф. Владимир Пилософ.\n\r\nТой настоя, че медиците няма да предадат своите пациенти, но с търпението им не бива да се злоупотребява, защото нещата може да излязат от контрол.\n\r\n ", "date": "2019.05.13", "title": "Проблемите на педиатрите стари, решение - няма!"}
{"url": "https://www.dnes.bg/notifikacii/2019/05/13/azar-progovori-vzeh-reshenie-za-bydeshteto.410102", "text": "Голямата звезда на Челси Еден Азар обяви, че е взел решение за бъдещето си в клуба още преди няколко седмици и е информирал отбора за това.\r\nСезонът за \"сините\" във Висшата лига приключи и тимът финишира на третото място. Пред отбора има обаче още един голям мач - финал в Лига Европа.\r\nБелгиецът говори пред медиите след вчерашния мач срещу Лестър. \"Взех решение за бъдещето ми, да\", обяви той, цитиран от медиите на Острова.\r\n\"Все още чакам да видим как ще се развие ситуацията. Казах на клуба какво мисля по въпроса преди няколко седмици. Това обаче са неща, които не зависят в крайна сметка само от мен\", каза още той и направи силен намек, че напуска.\r\nБелгиецът усилено е свързван с трансфер в Реал (Мадрид).\r\n", "date": "2019.05.13", "title": "Азар проговори: Взех решение за бъдещето! "}
{"url": "https://www.dnes.bg/stranata/2019/05/13/dvama-zaginaha-pri-katastrofa-na-pytia-plovdiv-pazardjik.410109", "text": " и сериозно пострадал стана на пътя Пловдив-Пазарджик тази сутрин, съобщават от Областната дирекция на МВР.\r\nСигналът е подаден на телефон 112. Според първоначалната информация край разклон за с. Цалапица, В тежко състояние в болница е откаран друг младеж, на 22 години. И тримата са от Пазарджик. \r\nПричините са изясняват в рамките на образувано досъдебно производство.", "date": "2019.05.13", "title": "Двама загинаха при катастрофа на пътя Пловдив-Пазарджик"}
{"url": "https://www.dnes.bg/sofia/2019/05/13/toplofikaciia-zapochva-s-remontite-spira-toplata-voda.410098", "text": "\"Топлофикация\" започва изпълнението на неотложните ремонти и профилактика по топлопреносната мрежа в София, съобщават от дружеството.\n\r\nЗаради това  в някои квартала на столицата. \n\r\n ще бъде спряно подаването на топла вода към всички сгради в ж.к. „Младост-1“, ж.к. „Мусагеница“, ж.к. „Дървеница“, ж.к. „Студентски град“, кв. „Витоша“ и всички резиденции на бул. „Симеоновско шосе“. \n\n\nЩе бъдат засегнати следните сгради:\r\n- ж.к. „Младост-1“: от бл. № 1 до бл. № 79 В и от бл. № 121 до № №150, УМБАЛ „Света Ана“;\r\n- ж.к. „Мусагеница“: от бл. № 80 до бл. № 110;\r\n- ж.к. „Дървеница“ блокове №№ 15,16,17, 18, 18А, 19, 21, 23, 28, 33 34, 35, 36, 38, 40, 42, 42А, 43, 44, 45, 45А, 46, 47, 48, 49; ул. „Дъбница“: бл. №№ 3А, 5, 7, 11, 16, 18, 20, ул. „Константин Игнатов“ бл. №1, 1А, 2, 3, 4, 5, 6, 8; ул. „Айдемир“: бл. №13, ул. „Проф. Стоян Киркович“ бл. №1, 1А, 3, 5, 12, 27; ул. „Андрей Ляпчев“: бл. №№ 7, 9, 11; ул. „Яна“ бл. № 1, 2, 4; ул. „Белимел“: бл. №4, 10, 24; ул. „Иван Боримечка“: бл. №22; ул. „Климент Охридски“ №5, 7, 9;\r\n- ж.к. Студентски град“ - всички общежития от бл. №1 до бл. № 61, НСА, УНСС, МГУ, ЛТУ, ХТМУ, ТУ-зала „Октомври“;\r\n- кв. „Витоша“ - хотел „Вега“, офис сграда „Трелеборг“, НХА, ул. „Никола Габровски“ №90, ул. „Проф. Хр. Вакарелски“ №1, 3, 5, 5А; ул. „Акад. Й. Трифонов“ №1, 4, 18; ул. „Проф. Г. Златарски“ №3, 5, 18; бул. „Симеоновско шосе“ №1, бул. „Г. М. Димитров“ №38;\r\nкв. „Витоша“ бл. №1, 2, 3, 6, 7; резиденциите на бул. „Симеоновско шосе“ - Република Афганистан, Емирство Кувейт, Ислямска република Индонезия, Република Индонезия, Китайска народна република, Сирия, Алжирска народно-демократична република, Кралство Мароко, Боливарска република Венецуела, Кралство Белгия, Кралство Испания и Република Аржентина.\n                    \n                    \n                \r\n ще бъде спряна топлата вода към сградите в района между бул. „Сливница“, бул. „Христо Ботев“, ул. „Цар Симеон“, ул. „Княз Борис I“, ул. „Пиротска“, ул. „Триядица“, ул. „Сердика“, бул. „Княз Александър Дондуков“, ул. „Веслец“, ул. „Екзарх Йосиф“, ул. „Георг Вашингтон“, ул. „Цар Симеон“, бул. „Княгиня Мария Луиза“, ул. „Струма“, ул. „Св.св. Кирил и Методий“, ул.“Бачо Киро“ и ул. Поп Богомил“.\n\r\nОт 13 май до 19 май 2019 г. ще бъде спряна топлата вода в сградите, намиращи се в:\r\n- част от ж.к „Лагера“ между ул. „Христо Матов“, бул. „Цар Борис III“, бул. „Акад. Иван Гешов“, ул. „Костенец“, ул. „Житница“,ул. „Съвет на Европа“ и ул. „Плиска“;\r\n- част от кв. „Хиподрума“ между ул. „Софийски герои“, ул. „Найден Геров“, бул. „Акад. Иван Гешов“ и бул. „Цар Борис III“;\r\n- част от кв. „Крива река“ между бул. „Акад. Иван Гешов“, ул. „Свети Георги Софийски“, ул. „Константин Иречек“ и бул. „Ген. Едуард И. Тотлебен“.\n\r\nбез топлоподаване ще останат сградите в района между бул. „Патриарх Евтимий“, ул. „Фритьоф Нансен“, бул. „Евлоги и Христо Георгиеви“ и ул. „Граф Игнатиев“, както и между бул. „Евлоги и Христо Георгиеви“, ул. „Крум Попов“, ул. „Милин камък“, ул. „Орфей“, ул. „Розова долина“, ул. „Калиакра“ и ул. „Иглика“.\n\r\n ще бъде спряно топлоподаването към следните райони:\r\n- част от ж.к. „Лагера“ между ул. „Плиска“, ул. „Хризантема“, ул. „Житница“, бул. „Цар Борис III“ и ул. „Христо Матов“;\r\n- част от кв. „Хиподрума“ между ул. „Лерин“, ул. „Кюстендил“, ул. „Видлич“ и бул. „Цар Борис III “;\r\n- част от кв. „Красно село“ между ул. „Хайдушка гора“, ул. „Дойран“ и ул. „Кюстендил“;\r\n- ж.к. „Бели брези“ между ул. „Смърч“, ул. „Битоля“, бул. „Гоце Делчев“, бул. „България“, ул. „Кюстендил“ и ул. „Дойран“;\r\n- част от ж.к „Стрелбище“ между бул. „Гоце Делчев“,ул. „Твърдишки проход“,ул. „Нишава“, ул. „Руен“, ул. „Добри Христов“, ул. „Дедеагач“, ул. „Нишава“ и бул. „България“;\n\r\nИнформацията за сроковете на спиране на топлата вода и засегнатите квартали е публикувана в сайта на дружеството. Повече подробности клиентите могат да получат на информационния телефон в Кол центъра на компанията – 0 700 11 111.", "date": "2019.05.13", "title": "\"Топлофикация\" започва с ремонтите, спира топлата вода"}
{"url": "https://www.dnes.bg/stranata/2019/05/13/myj-zagina-pri-katastrofa-na-am-struma.410108", "text": "Мъж загина, а други двама пострадаха при катастрофа на автомагистрала \"Струма\" в района на пернишкото село Студена, предаде .\r\nЛек автомобил, пътуващ в посока към София е излетял от пътното платно, счупил мантинелата и се забил в крайпътна канавка.\r\nВозещият се на задната седалка мъж е получил тежка травма и е загинал на място. В автомобила са пътували трима души. Според очевидци шофьорът сам излязъл от колата, а пътникът до него е бил изваден от пожарникари.\r\n ", "date": "2019.05.13", "title": "Мъж загина при катастрофа на АМ \"Струма\""}
{"url": "https://www.dnes.bg/sofia/2019/05/13/vijte-kyde-niama-da-ima-voda-na-14-mai-v-sofiia.410117", "text": "На 14 май 2019 г. (вторник), във връзка с подмяна на спирателен кран на ул. \"Божурище“ жк. \"Илинден“ се налага спиране на водоподаването от 09:00 до 21:00 часа на клиентите на \"Софийска вода\", живеещи в района на: ул. \"Виктор Павлов“, ул. \"Иван Хаджиенев“, ул. \"Сава Михайлов“, бул. \"Вардар“.\n\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Божурище“ ъгъла с ул. \"Иван Хаджиенев“.\n\r\nНа 14 май 2019 г. (вторник), във връзка с изпълнение на инвестиционен проект за подмяна на уличен водопровод на ул. \"Могила“ с. Лозен , се налага спиране на водоподаването от 09:00 до 21:00 часа на клиентите на \"Софийска вода\", живеещи в района на: ул. \"Кипарис“ ул. \"Суходол“, по ул. \"Могила“ между ул. \"Обретеница“ и ул. \"Георги Бенковски“; ул. \"Иван Пешев“ № 7 и № 15; ул. \"Рашовец“ № 9.\n                    \n                    \n                \r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Суходол“ ъгъла с ул. \"Могила“.\n\r\nСлед възстановяване на водоснабдяването е възможно временно повишаване  мътността на водата.\n\r\nСлед реализацията на този инвестиционен проектr клиентите на \"Софийска вода\" живеещи в района ще почувстват значително подобреното качество на предоставяните услуги.\n\r\nНа 14 май 2019 г. (вторник), във връзка с подмяна на сградно водопроводно отклонение на ул. \"Нарцис“ с. Лозен се налага спиране на водоподаването от 09:30 до 17:30 часа на клиентите на \"Софийска вода\", живеещи в района на: ул. \"Хризантема“, по ул. \"Нарцис“ от ул. \"Съединение“ до ул. \"Янко Панайотов“.\n\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Нарцис“ ъгъла с ул. \"Хризантема“.\n\r\nНа 14 май 2019 г. (вторник), във връзка с подмяна и монтаж на спирателни кранове на бул. \"Сливница“ НПЗ \"Модерно предградие“ се налага спиране на водоподаването от 09:00 до 19:00 часа на клиентите на \"Софийска вода\", живеещи в района на: бул. \"Сливница“ от ул. \"Обелско шосе“ до бул. \"Панчо Владигеров“.\n\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. 732 ъгъла с ул. 733.\n\r\nНа 14 май 2019 г. (вторник), във връзка с изграждане на сградно водопроводно отклонение на ул. \"Босилек“ вилна зона \"Симеоново – север“ се налага спиране на водоподаването от 09:30 до 20:30 часа на клиентите на \"Софийска вода\", живеещи в района на: от бул. \"Симеоновско шосе“ №166 до ул. \"Околовръстен път“ и Подстанция \"Север – Юг“.\n\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: бул. \"Симеоновско шосе“ №150.\n\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на “Софийска вода\" АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.\n\r\n“Софийска вода\" АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.05.13", "title": "Вижте къде няма да има вода на 14 май в София"}
{"url": "https://www.dnes.bg/notifikacii/2019/05/13/zemetresenie-ot-4-3-po-rihter-razliulia-zapadna-turciia.410116", "text": "Земетресение с магнитуд 4,3 по Рихтер разтърси тази нощ западния турски окръг Маниса, съобщиха турските медии.\r\nНяма пострадали хора или материални щети в резултат на труса.\r\nЕпицентърът е бил в околността на град Къркагач в окръга, информира Дирекцията за управление при бедствия и извънредни ситуации (АФАД).\r\nЗеметресението е станало в 1,24 часа тази нощ на дълбочина 13 километра под земната повърхност, предаде БТА.\r\n ", "date": "2019.05.13", "title": "Земетресение от 4,3 по Рихтер разлюля Западна Турция"}
{"url": "https://www.dnes.bg/evroizbori-19/2019/05/13/donchev-korupciia-v-bylgariia-ima.410113", "text": "Във всяка развита държава има корупция, оставаше в България да няма, където нравите са по-ниски и държавният апарат не е толкова ефективен. България има проблем с корупцията. Това каза пред bTV вицепремирът Томислав Дончев.\n\r\nПо думите му винаги при информация за злоупотреби правителството взима адекватни мерки. Той призна, че се случва обаче за нарушения на политици да се разбира от медиите. \n\n\n\r\n \r\n\"Ролята на медиите, когато се говори за борба с корупцията е, че общественият натиск води до разкриване на корупционни практики. Имаме стотици случаи на злоупотреби, в които сме реагирали без да е имало медийни сензации\", каза още Дончев.\n                    \n                    \n                \r\nВицепремирът обяви скандалите покрай земеделския министър Румен Порожанов за неприятни.\n\r\n\"Представете си колко е гнусно в очите на един обикновен гражданин, някой на отговорна позиция да вземе публично финансиране, да си направи една китна къща и да живее вътре. Това е ужасно. Ние се приверяваме отвътре, имам стотици случаи, в които сме реагирали, без да се получава публична сензация. Това, че понякога реагираме постфактум, не променя нещата\" - категоричен беше той. \n\r\nСпоред него другият актуален скандал - \"Апартаментгейт\", трябва да бъде разплетен докрай. \n\r\n\"Този скандал трябва да бъде разплетен докрай, това е от първостепенна важност. Пряк контакт с ръковоството на КПКОНПИ аз нямам, но като гражданин имам доверие. Аз имам доверие на българските институции. Нека проверяващите да си свършат работата и да се разбере дали има укоримо поведение, както от морална, така и законова гледна точка\", заяви той. \n\r\nТомислав Дончев не пропусна да коментира и последните изказвания на президента Румен Радев - че в държавата се вихри безнаказаност.\n\r\n\"Безспорно Радев е активизиран за изборите. От кого - питайте него, но е очевидно от гледна точка на медийно присъствие и на реториката му. Цветно звучи в предизборна обстановка, но не е хубаво представител на държавата да говори по този начин, а президентът все пак би трябвало да е такъв, а не лидер на опозицията\" - завърши Дончев. \n\r\n\n\r\n\n\r\n ", "date": "2019.05.13", "title": "Дончев: Корупция в България има! "}
{"url": "https://www.dnes.bg/obrazovanie/2019/05/13/negramotnostta-v-bylgarskoto-uchilishte-sistema-ostavena-na-avtopilot.410106", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Какво е качеството на образованието ни и адекватни ли са тестовете за четвъртокласниците? Темата в студиото на \"България сутрин\" коментираха учителят по български език и литература Цецка Петрова и основателят на онлайн платформата с видео уроци за училище \"Уча.се\" Дарин Маджаров.\r\nОт \"малките матури\": Лъвът - подъл, лисицата - хитра. Кого избираш за приятел?\n\r\n                    \n                    \n                \n\r\nПетрова коментира матурата по БЕЛ за 4 клас, в който на децата беше зададен текст и въпроси към него. \"Ние, които подготвяме децата за изпитите, разбираме, че предложеният вариант не е четене с разбиране, а четене с неразбиране. Думите, че училището работи с иновативни методи и така, че децата да мислят, са само претенции. На практика виждаме едно жалко доктринерство, каквото българското образование е търпяло винаги, и продуктът неграмотност не изненадва никого. Той вече е безспорен факт\", посочи Петрова относно \"малките матури\" за четвъртокласниците.\r\nИма други два въпроса - първо, дали средата на неграмотност е предварително моделирана и от кого, и то с толкова пари на българския данъкоплатец, защото \"в българското училище има оборот на страшно много пари\".\r\nИ, второ, дали това е една среда без управление, оставена на автопилот. По думите й години наред никой няма желание да промени нещата.\n\r\nСпоред нея да се констатира един факт, като този за неграмотността, е начало на промяна, но след това са нужни  много други стъпки. Тя допълни, че задължителните промени, които трябва да се направят в българското образование, са дисциплиниране на процеса и коректни изпити, включващи само изучения материал.\n\r\n\"Ако в семейството няма ценностите да се развиваш и да учиш, в училище каквото и да кажат, каквито и изпити да дадат, ефектът ще е минимален. В училище материалът трябва да се преподава с ентусиазъм, да се показват практични неща\", допълни Маджаров. \n\r\nТой поясни пред, че видеата в онлайн платформата \"Уча.се\" са направени разбираемо, интересно и непретенциозно, което помага на учениците да разберат по-лесно материала.\n\r\nЦецка Петрова е на мнение, че изучаването на родния език е общонационална отговорност и призова форматът на изпитите да бъде променен.\r\n ", "date": "2019.05.13", "title": "Неграмотността в българското училище - система, оставена на автопилот"}
{"url": "https://www.dnes.bg/temida/2019/05/13/ubiecyt-tenio-ot-aitos-objalva-25-godishnata-si-prisyda.410141", "text": "на 25 години затвор . от Айтос наказанието си пред Апелативен съд в Бургас. Делото е обявено за решаване. Това съобщиха от съда след днешното заседание за разглеждане на жалбата срещу присъдата, пише БТА. \n\n\r\n\n\r\nПрипомняме, че той е осъден за . Тя е починала след побой, нанесен й от Теньо Е. Двамата са живеели на семейни начала. и общо , което сега е на 4 години. А самият инцидент стана на 16.06.2018 година. Теньо Е. е осъден да заплати обезщетение на детето и на майката на убитата Ивета.\n                    \n                    \n                \r\nВ съдебното заседание днес съдът е оставил без уважение искането на защитата за назначаване на две нови експертизи - съдебномедицинска експертиза и комплексна съдебнопсихиатрична и психологическа експертиза с мотива, че не са налице основанията за тях, тъй като експертите са дали отговори на всички въпроси свързани с причината за смъртта на Ивета Т. и са коментирали данните за употребата на наркотици от страна на подсъдимия.\n\r\nСлужебният на Теньо Е. е поискал съдът да постанови нова присъда като квалификацията на в  и е развил тезата за причинена смърт по непредпазливост, вследствие на тежка телесна повреда.", "date": "2019.05.13", "title": "Убиецът Теньо от Айтос обжалва 25-годишната си присъда"}
{"url": "https://www.dnes.bg/temida/2019/05/13/kmetyt-na-obshtina-septemvri-poluchi-2-6-godini-zatvor-uslovno.410140", "text": " затвор – условно, получи на  от Пазарджишкия окръжен съд.  е укривал данъци от продажба на горива през периода 2005 – 2006 година, съобщава БНР.  \n\n\r\n\n\r\n. Марин Рачев трябва да на сумата от плюс всички лихви по нея.\n\r\nКметът на Септември обяви, че ще присъдата в 15-дневен срок.\n                    \n                    \n                \r\nВ хода на двегодишното съдебно прокуратурата добави допълнителни срещу Рачев. Почеркова експертиза доказа, че по и годишната декларация за 2006 година подписа на му, а не както е по закон, на самия Рачев. Затова прокуратурата поиска 5 години затвор и конфискация на имуществото му. \n\r\nОт своя страна смята, че след като , извършено от него.", "date": "2019.05.13", "title": "Кметът на община Септември получи 2,6 години затвор условно"}
{"url": "https://www.dnes.bg/stranata/2019/05/13/fermer-pregazi-rom-s-pikap-kradial-v-nivata-mu.410145", "text": "Кипърският бизнесмен Димитракис Пирилис е прегазил с пикапа си нарушител, който влязъл в нивата му, съобщава \n\r\nИнцидентът е станал малко след полунощ в събота срещу неделя край село Болярино, община Раковски.\n\r\nУбитият е от 30-годишен мъж от ромски произход, който до момента има 14 присъди, съобщи Окръжният прокурор Румен Попов. \n\r\nНа 11 май тази години убитият ром, заедно с двама съучастници, влезли в стопанството на кипъреца Пирилис. Възнамерявали да задигнат люцерна или животни. Носели са коса и други сечива. Когато ги забелязал, бизнесменът се качил на товарния си пикап и ги подгонил. Крадците се разбягали в различни посоки, но фермерът успял да настигне единия и го блъснал. \n                    \n                    \n                \r\nПосле Пирилис се опитал да открие другите двама нарушители, но не успял. Според един от тях той се върнал до лежащия на земята и започнал да обикаля около него. \n\r\nНазначена е съдебнно-медицинска експертиза, която да установи дали кипърецът го е прегазил повторни. Другите двама са също рецидивисти - съответно с 2 и с 9 присъди. Установено е, че убитият и един от съучастниците му са крали коне и крави от същия фермер.", "date": "2019.05.13", "title": "Фермер прегази ром с пикап - крадял в нивата му"}
{"url": "https://www.dnes.bg/akoshtete-vqrvaite/2019/05/13/romantika-liubov-koi-jest-trogva-nai-mnogo-vsiaka-zodiia.410138", "text": "Всеки обича да бъде глезен, обсипван с внимание и комплименти от половинката и да бъде изненадван с романтични жестове и подаръци. Ето какво най-много трогва всеки зодиакален знак.\r\n\r\n \r\nАко искате да впечатлите Овните, заведете ги на поход. Обичат срещите сред природата, изкачването на стръмни терени, планинските гледки. Харесва им да са физически активни, за тях идеалната среща е обяд на поляната в планината, където е тихо и красиво.\r\n \r\n\r\n \r\nТелците харесват лукса, комофорта, естетиката. Те обичат домашния уют, не е нужно да замисляте нещо скъпо. За тях интериорът има значение - вземете меки, копринени чаршафи, големи възглавници, топли завивки и гледайте филми в леглото.\r\n \r\n\r\n \r\nТези зодии мразят да взимат решения, много са колебливи. Не ги питайте какво искат, а директно ги изненадайте с нещо. Появете се неочаквано, хванете ги за ръка и ги заведете в екзотичен ресторант, на кино, на билярд и джаги, на разходка извън града и т.н.\r\n \r\n\r\n \r\nТе са консервативни, емоционални, пазят своето и не понасят несериозните партньори. Мислители са и анализират връзката. Ще им хареса, ако сте си вкъщи и си правите заедно любовни тестове, както и такива, които показват дали сте еднакви като личности. Ще ги зарадвате и с традиционните неща - цветя, бонбони.\r\n \r\n\r\n \r\nНай-важно е да им обръщате много внимание. Да се чувстват като знаменитости, като най-ценното нещо във вашия свят. Търесете ги постоянно, звънете им, пишете им, хвалете ги, виждайте се всеки ден. Направете си обща снимка и я закачете на видно място - това ще поласкае Лъва.\r\n \r\n\r\n \r\nДевите са доста организирани и работливи, дори когато са в почивка. Не им се подигравайте за това, а напротив - подкрепете ги. Подреждайте с тях, чистете заедно жилището, помогнете им с работните задължения. \r\n \r\n\r\n \r\nТези зодиакални знаци обожават романтиката и милите жестове, това е в природата им. Просто бъдете до тях! Показвайте им колко ги цените, обсипвайте ги с мили думи и обяснения в любов, прегръщайте ги и ги целувайте на публични места. Планирайте заедно.\r\n \r\n", "date": "2019.05.13", "title": "Романтика, любов: Кой жест трогва най-много всяка зодия?"}
{"url": "https://www.dnes.bg/notifikacii/2019/05/13/buren-viatyr-izkoreni-dyrveta-syzdade-haos-v-zagreb.410133", "text": "\r\n \r\n \r\nБурен вятър със силни пориви духа в хърватската столица Загреб от снощи. По улиците във всички части на града тази сутрин има много изкоренени дървета и изпочупени клони, разхвърляни кофи за боклук и дървени щандове. На някои места има и изпочупени светофарни уредби. \n\r\nСпасителните служби и пожарникарските екипи са на терен. \n\r\nХърватските медии съобщават за две пострадали жени. \n\r\nПолицията предупреждава гражданите да не излизат, ако това не е наложително и да не стоят на открито. Това особено се отнася за децата и възрастните хора. \n                \n                \r\nПолицията препоръча също на гражданите да не пътуват към планински местности. \n\r\nХидрометеоролозите съобщиха, че се очакват обилни валежи от дъжд в следващите два дни и предупредиха за възможни наводнения.\n\r\n\n\r\n ", "date": "2019.05.13", "title": "Бурен вятър изкорени дървета, създаде хаос в Загреб "}
{"url": "https://www.dnes.bg/stranata/2019/05/13/5-godishno-postrada-blysna-go-kola-dokato-presicha.410148", "text": "5-годишно дете е пострадало при катастрофа в село Млечево, съобщиха от полицията в Габрово. \r\nСигналът за инцидента е получен малко преди 18.00 часа на 12 май в Районното управление в Севлиево. \r\nЛек автомобил \"Фолксваген пасат\" с ловешка регистрация, управляван от 39-годишен жител на Троян, е блъснал пресичащо 5-годишно дете. \r\nВодачът на колата е изпробван за употреба на алкохол с техническо средство, което е отчело нулев резултат. \r\nПострадалото дете е прегледано в ЦСМП – Севлиево и е освободено с охлузна рана на главата, без опасност за живота.", "date": "2019.05.13", "title": "5-годишно пострада, блъсна го кола, докато пресича"}
{"url": "https://www.dnes.bg/politika/2019/05/13/ulusoi-ne-bil-razbran-za-ezika-turciia-niamalo-da-se-namesva-v-nashite-raboti.410155", "text": "Посланикът на Турция в България Хасан Улусой  обясни, че думите му са били погрешно интерпретирани от медиите и че не е отправял препоръки за задължително изучаване на турски език от страна на бългaрските граждани.\r\nПосланик Улусой заяви, че турската страна няма намерение да се намесва по какъвто и да е начин  във вътрешната политика на Република България, а в дейността си той се ръководи изцяло от целта да развива приятелските и взаимноизгодни отношения с България. Това се казва в съобщение на българското външно министерство, където посланикът беше привикан днес за обяснения. \n\n\n\n\n\r\nПоводът е скандала, който Улусой предизвика по време на церемония по откриването на корпус на турски завод за авточасти. Той поиска по-интензивно изучаване на турски език в училищата, защото това щяло да помогне на турските инвестиции у нас. На събитието присъства и премиерът Бойко Борисов, който каза, че ще поиска обяснение за думите на посланика.\r\n                    \n                    \n                Лидерът на ВМРО Красимир Каракачанов и Корнелия Нинова от БСП също реагираха остро на думите.\n\r\nВ съобщението на МВнР се казва, че пред посланика е била изразена позицията, че изказването му е политически неприемливо и не отговаря на очакванията на българската страна за поддържане на приятелски и добросъседски отношения. \n\r\nБългарските власти са подчертали, че турските инвестиции в България не могат да бъдат обвързвани по никакъв начин с изучаването на турски език, а следва да се основават на икономическа логика. \n\r\nИзтъкнато е било и че турските инвеститори следва да се съобразяват с официалния език в България и по-подходящо би било те да подкрепят подготовката на кадри, владеещи български език. В същото време в България изучаването на чужди езици е въпрос на свободен избор на всеки български гражданин, а условията за това са налице.\n\r\nМВнР е изразило очакване, че турската страна ще се придържа към фундаменталните принципи, на които се базират двустранните отношения, а именно добросъседство, равнопоставеност, взаимно уважение и ненамеса във вътрешните работи.", "date": "2019.05.13", "title": "Улусой не бил разбран за езика, Турция нямало да се намесва в нашите работи"}
{"url": "https://www.dnes.bg/sofia/2019/05/13/kartini-na-koito-shte-se-naslajdavat-nezriashtite.410149", "text": "В Софийската градска художествена галерия и в Музея за история на София хората с нарушено зрение ще могат да „разглеждат“ картини, съобщи Дарик. Релефното изображение на платната ще показва цветовете и съдържанието им.\r\nДо момента картините са само 10, защото изработването на една отнема 3 месеца. Това ще става в новата научно-индустриална лаборатория, която откриха в Института по информационни и комуникационни технологии към БАН.\r\nЦелта на проекта е да помогне на компаниите, които прилагат високотехнологични производства, базирани на цифровизацията, компютърното моделиране и дизайна.\r\n\"Тук е поставен софтуер, който предвижда преди да произведете даден детайл, например в автомобилостроенето, вие да му направите компютърен модел. Следвайки модела да установите неговата здравина, други характеристики и така да знаете какво произвеждате. Не го правите физически и после да го тествате, а създавате модел и го тествате компютърно. Съкращава много пътя за получаване на нови материали. Новите лекарства сега са силно подпомогнати от компютърна фаза на дизайн и след това се прави конкретно физически продукт\", обясни директорът на Института по информационни и комуникационни технологии към БАН проф. Галя Ангелова.", "date": "2019.05.13", "title": "Картини, на които ще се наслаждават незрящите"}
{"url": "https://www.dnes.bg/politika/2019/05/13/gerb-shte-se-jali-ot-radev-uchastval-v-predizbornata-kampaniia-na-bsp.410156", "text": "ГЕРБ ще внесат жалба в Централната избирателна комисия срещу президента Румен Радев. Това съобщиха от пресцентъра на ПП ГЕРБ, цитирано от .\r\nЖалбата е срещу участието на Радев в предизборната кампания на БСП.\r\nВнасянето на жалбата в ЦИК ще стане днес, 13 май, в 15:30 часа.\n\r\nСамо преди дни БСП внесе жалби до ЦИК и СЕМ за използването на държавен ресурс за водене на предизборна кампания във връзка с публичните изяви на премиера Бойко Борисов. От ЦИК обаче не установиха нарушения.", "date": "2019.05.13", "title": "ГЕРБ ще се жали от Радев, участвал в предизборната кампания на БСП"}
{"url": "https://www.dnes.bg/stranata/2019/05/13/48-godishen-myj-namushkan-sled-piianska-svada-v-asenovgrad.410152", "text": "48-годишен мъж беше намушкан след пиянска свада в Асеновград, съобщиха от МВР – Пловдив.\r\nСигналът за пиянско сбиване в района на ул. „Малина“ е получен около 17:00 часа вчера.\r\n48-годишен местен жител бил намушкан с нож в областта на предмишницата от свой 43-годишен съсед, с когото заедно били употребили алкохол по-рано.\r\nПострадалият е приет в болница без опасност за живота.\r\nОбразувано е бързо производство за причинена средна телесна повреда.\r\n ", "date": "2019.05.13", "title": "48-годишен мъж намушкан след пиянска свада в Асеновград"}
{"url": "https://www.dnes.bg/zvezdi/2019/05/13/megan-markyl-pokaza-bebeto-ama-niakak-si-chastichno.410161", "text": "Принц Хари и Меган, херцогинята на Съсекс, публикуваха днес в Instagram снимка на крачетата на новороденото си бебе по случай първия Ден на майката за Меган като майка, предаде Асошиейтед прес.\r\nНа публикуваната днес снимка Меган държи с ръка крачетата на сина си, Арчи Харисън Маунтбатън-Уиндзор, а отдолу се виждат пролетни цветя като фон, предаде БТА.\r\n \r\nПридружаващият снимката текст гласи: „Почитания за всички майки – настоящи и бъдещи, както и за тези, които вече са загубени, но винаги ще бъдат помнени. Почитаме всяка една от вас\".\r\n \r\nПубликацията включва и стихове на Наира Уахид от нейното стихотворение, наречено \"Страни\": \"Моята/майка/беше/ моята първа страна;/ първото място, на което някога съм живяла“.\r\n \r\nДнес в САЩ, Канада и много други страни се празнува Денят на майката. Във Великобритания тазгодишният Ден на майката мина, той беше на 31 март.\r\n \r\n", "date": "2019.05.13", "title": "Меган Маркъл показа бебето, ама някак си частично "}
{"url": "https://www.dnes.bg/obshtestvo/2019/05/13/istorik-za-izkazvaneto-na-ulusoi-politicite-si-napraviha-pr.410154", "text": "\"Смятам, че в на турския не въпрос за . Изучаването на турски език в България е чувствителна тема и\". Това заяви , съобщава БНР. \n\n\r\n\n\r\n\"Вероятно и на Хасан Улусой , които се случват в \", добави той по повод думите на дипломата по време на откриването на нов завод в Кърджали, че българската държава трябва да насърчава изучаването на турски език, за да привлече повече турски инвестиции.\n                    \n                    \n                \r\n\"е поред партньор на България, а стокообменът между двете страни възлиза на. Нормално е турските фирми да изискват, по някакъв начин, владеене на турски език\", добави той в програма \"Хоризонт\" и уточни, че това ще е за улесняване на комуникацията с турския бизнес.\n\r\nСпоред него думите на турския посланик не са съзнателна провокация. \"между правителствата на България и Турция са и \", каза още той.\n\r\nТурският посланик у нас Хасан Улусой е извикан днес във външното министерство, след като негово изказване предизвика напрежение между България и Турция. Той ще даде обяснение за думите си.", "date": "2019.05.13", "title": "Историк за изказването на Улусой: Политиците си направиха ПР"}
