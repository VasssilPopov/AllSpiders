{"url": "https://www.dnes.bg/mish-mash/2019/06/21/zashto-bashtata-e-vajna-figura-v-jivota-na-deteto.414058", "text": " може да се прояви по различни начини. Освен баща, в живота на детето може да се появи пастрок, дядо, чичо, близък приятел на семейството, който да изиграе ключова бащинска роля в съзнанието на подрастващото дете. Различни обстоятелства могат да попречат на това детето да расте с биологичния си баща, но това не означава, че то няма нужда от мъжки авторитет за развитието на съзнанието и формирането на личността и характера си.\r\nНапътствията, любовта, подкрепата и приятелството, които децата получават от мъжките фигури в живота си, играят наистина съществена роля в превръщането им в съзнателен възрастен.\r\n \r\n\r\n \r\nМъжката фигура има голямо влияние над психиката на подрастващото дете, защото мъжете често имат съвсем различен подход към нещата в живота, в справянето със ситуациите, със стила на възпитание, с игрите и прекарването на свободното време.\r\n \r\nНай-често майката е основният източник на грижи за малкото дете. Постепенно то започва да свиква с нейните реакции в различните ситуации в ежедневието. В много случаи майката е авторитетът с непроменлива грижеща сила. Тя е родителят, който откликва на всяко желание на детето, на всяка негова нужда, човекът, който отговаря и за дисциплината.\r\n \r\nКогато се появи бащата, прибирайки се след работа например, повечето правила отлитат през прозореца. С него е забавно, децата обичат да играят с татковците си, защото често те им импонират много повече, отколкото майките.\r\n \r\n\r\n\r\n\r\n\r\n", "date": "2019.06.21", "title": "Защо бащата е важна фигура в живота на детето"}
{"url": "https://www.dnes.bg/politika/2019/06/21/ima-li-shans-kristalina-georgieva-za-shefskoto-miasto-na-ek.414185", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Кой ще бъде председател на ЕК? Намаляха ли шансовете на Манфред Вебер и има ли шанс Кристалина Георгиева – в студиото евродепутатът Искра Михайлова, зам-председател на третата група в ЕП \"Обнови Европа\".\r\nКакви са сценариите за разпределение на важните постове в ЕС -  Борислав Мавров от Европейския институт.\r\nЗащо тристранният съвет отхвърли намаляване на ставките на ДДС за хляба и лекарствата и какъв е европейският опит - икономистът Владимир Каролев и Добрин Иванов, изп. дир. на АИКБ. \r\nТова са темите и гостите в предаването \"Брюксел 1\", което ще се излъчи по утре от 17.30 часа.", "date": "2019.06.21", "title": "Има ли шанс Кристалина Георгиева за шефското място на ЕК?"}
{"url": "https://www.dnes.bg/notifikacii/2019/06/21/sinyt-na-shimon-peres-izrael-shte-investira-10-mlrd-v-startypi.414124", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        През 2018 г. в в бяха инвестирани близо  Тази сума непрекъснато нараства и мисля, че в рамките на 3-4 години инвестициите ще достигнат . Това заяви , който е управляващ генерален съдружник и основател на Pitango Venture Capital, Israel.\n\r\n\n                \n                \r\nПо думите му иновациите заемат най-важното място в съвременната икономика на Израел. Хеми Перес ги определи като локомотива на израелската икономика.. Израел се превърна в един от най-значимите иновативни хъбове в света. Много хора идват при нас за нови решения във всякакви сектори - здравеопазване, строителство. Те са водени от технологиите във времената на дигитален преход\", обясни Хеми Перес.\n\r\nИ подчерта, че стартъпите са много важни не само за израстването на Израел като страна, но и за нейната икономика. \n\r\n\"и и те получават всяка година значителна средства. Най-стойностните компании са двигател на сливания и придобивания. От тях възникват много първични публични предлагания\", посочи Перес., но много бързо се насочи към източници от чужбина, защото тези компании правят иновации за света, излизат на борсите извън Израел и когато ги придобият, обичайно това става от международни компании. В началото около 80% от финансирането идваше от САЩ, 15% от Европа и около 5% от Израел\", уточни синът на Шимон Перес.\n\r\nГледайте видеото с цялото интервю на журналиста от  ", "date": "2019.06.21", "title": "Синът на Шимон Перес: Израел ще инвестира $10 млрд. в стартъпи"}
{"url": "https://www.dnes.bg/eu/2019/06/21/v-briuksel-rabota-na-pylen-raboten-den-po-18-ch-tlysta-zaplata.414143", "text": "Той пилотира изпълнителната власт на ЕС, ръководи екип, в който се говори на много езици, преговоря с най-големите световни лидери, но няма нито самолет, нито ведомствено жилище. Новият председател на Европейската комисия ще встъпи в длъжност на 1 ноември и вчера на европейска среща на високо равнище се обсъждаха кандидатите за него, пише Франс прес.\n\r\nСпоред настоящия титуляр - Жан-Клод Юнкер от Люксембург, \"това е работа на пълен работен ден, по 18 часа дневно\". Владеенето на английски е задължително, френският е допълнително предимство, както и всеки друг европейски език.\n\r\nПетгодишният мандат може да бъде повторен само веднъж. Ето какви са прерогативите и задачите на тази длъжността:\n                    \n                    \n                \r\n\n\r\nЧовекът, който е лицето на Европа, има офис на 13-ия етаж на \"Берлемон\", сграда с кръстовидна форма, построена през 60-те години на мястото на бивш манастир (откъдето идва името й) и обновена в края на миналия век след 15-годишно отстраняване на азбест. Тя няма нищо общо с блясъка на Елисейския дворец или канцлерството в Берлин.\r\n\n\r\nРазположена е в доста сив квартал, който носи името на родения в Люксембург французин Робер Шуман, един от бащите основатели на Европа.\n\r\nПред \"Берлемон\", от другата страна на \"Рю дьо ла Лоа\", улицата, която е почти като минаваща през града магистрала, се намира Съветът, където по няколко пъти годишно се събират държавните и правителствените ръководители на Съюза.\n\r\nТази сграда, наречена \"Юстус Липсиус\" (по името на белгийския хуманист от 16-и век), постоянно напомня на председателя на Европейската комисия, че правомощията му са ограничени, тъй като лидерите на държавите от ЕС и Европейският парламент вземат решенията въз основа на негови предложения.\n\r\n\n\r\nЗаплатата е следната: 27 903, 32 евро бруто на месец (облагани с 45 процента данък), към които всеки месец има добавка за квартира от 4 185,50 евро и 1 418,07 евро за разходи.\n\r\nАко има дете, което да издържа, председателят на Еврокомисията получава добавка от 410,11 евро и помощ за ученик от 100,18 евро.\n\r\nЗа сравнение, френският президент печели много по-малко: неговата месечна заплата е 15 140,45 евро бруто, заедно с всички добавки.\n\r\nПредседателят на Еврокомисията няма служебно жилище. Затова има две възможности - да живее в един от многобройните апартаменти в европейския квартал, да наеме къща в престижните и зелени общини Волув Сен Пиер или Волув Сен Пиер/Сен Ламбер или Укл, т.е. във фламандската част Тервюрен, или, както г-н Юнкер, да спи в хотел.\n\r\nЗа пътуванията си председателят на изпълнителната власт на ЕС трябва да ползва редовни полети като всички.\n\r\n\n\r\nПредседателят на Еврокомисията има под свое ръководство около 33 000 служители, които са от 28-те държави членки (ако се стигне до Brexit, те ще са 27).\n\r\nОсновният работен език е английският и това ще остане така, дори ако Обединеното кралство напусне Съюза. Другите два работни езика са френският, чието влияние значително намаля след разширяването на ЕС на Изток, и немският.\n\r\nПод прякото ръководство на председателя е Колегиумът на 27-те комисари, по един от всяка държава от ЕС (плюс тази на председателя).\n\r\nПредседателят ги избира на базата на предложения на страните членки. След това трябва да бъдат одобрени от Европейския парламент.\n\r\nДатчанката Маргрете Вестагер, кандидатка за председателския пост на Еврокомисията, обеща да има балансирано разпределение между мъже и жени.\n\r\n\r\nПод ръководството на своя председател Европейската комисия предлага законодателство, задължително за целия ЕС, следи за зачитането на конкуренцията между предприятията, като евентуално налага глоби и договаря търговски споразумения между ЕС и целия свят.\n\r\nКомисията се събира на заседание един път седмично, най-често в сряда в Брюксел, но веднъж месечно заседава във вторник в Страсбург.\n\r\nЕдин път годишно, през септември, председателят на Еврокомисията изнася реч за състоянието на Евросъюза на пленарно заседание на Европейския парламент в Страсбург, донякъде по образец на американския президент, който говори през януари пред Конгреса.\r\n \r\n/БТА/\r\n ", "date": "2019.06.21", "title": "В Брюксел: Работа на пълен работен ден - по 18 ч., тлъста заплата"}
{"url": "https://www.dnes.bg/index/2019/06/21/simvol-na-borbata-s-prirodata-peshterata-dyrjala-v-kapan-momcheta.413766", "text": "Сумали полага бели цветя и се покланя пред паметника на Саман Кунан. Този водолаз почина при зрелищното спасяване на младите тайландски футболисти и треньора им, хванати в капан преди една година в пещера в Северен Тайланд, която се превърна в популярна туристическа дестинация.\n\r\n\"Трябваше да съм тук, за да го почета\", каза медицинската сестра, която е дошла с двамата си синове от Чианг Май, на повече от 250 км оттам.\n\r\n\"Той е герой на цяла една страна. Той спаси децата ни\", дванадесет юноши от футболния отбор \"Дивите глигани\", които бяха хванати в капан повече от две седмици в наводнената пещера насред сезона на мусоните.\n\r\nПреди международната спасителна операция, която мобилизира денонощно стотици спасители и накара милиони хора по света да стоят със затаен дъх, пещерата в планински район в северната част на страната беше спокойно място, далеч от туристическите маршрути.\r\n                \n                \n\r\nПещерата Там Луанг приемаше по 4000 посетители годишно преди премеждието на \"Дивите глигани\", каза стопанисващият обекта Кави Прасомпхол, пише Франс прес.\n\r\nТази година \"от октомври до април приехме 1 милион и 300 хиляди туристи\", тайландци и чужденци, с пикове от 25 000 посетители на ден през новогодишния уикенд, изрази задоволство той.\n\r\n\"Случилото се тук е невероятно. Проследих всичко от Австралия. Исках да видя това място със собствените си очи\", каза прекарващият ваканцията си в района австралиец Джон Макгауън. Той е разочарован, че не може да влезе в пещерата, която продължава да е затворена за посещения от съображения за безопасност.\r\n\"Това беше борба срещу природата. Когато всички обединят сили сме способни на големи неща\", отбеляза сънародникът му Питър.\n\r\nВластите имат амбицията да превърнат това място във важен регионален туристически център.\n\r\nБлизо до паметника на Саман Кунан и входа на пещерата е отворен информационен център. В него е разположена огромна картина със заглавие \"Героите\", която изобразява децата, по онова време на възраст от 11 до 16 години, сред спасители под благосклонния поглед на премиера Прают Чан Оча.\n\n\n\r\nТениски по 7 евро, значки, плакати, ключодържатели по 3 евро: в магазина на информационния център историята на \"Дивите глигани\" приема всякакви форми.\n\r\nА на пътя към пещерата са се появили около 250 павилиончета, които предлагат храна, дрехи и сувенири.\n\r\nПланината, в която се намира пещерата, е наречена \"Спящата жена\" заради продълговатата си форма, и се смята, че е обитавана от духове. Тя се превърна в синоним на късмет след успешното спасяване на юношите и там се настаниха и продавачи на билети за лотария, която е много популярна в Тайланд.\n\r\n\"Мога да продам по 4000 билета на месец\", радва се Краингкрай, който е сред първите пристигнали.\n\r\nОт началото на дъждовния сезон през май обаче потокът от посетители попресъхна.\n\r\n\"Някои дни изкарвам 200-300 бата (6 до 8 евро), това не покрива сумата, която плащам, за да мога да съм тук\", оплаква се Сомджит. Тя е дошла от съседния град Мае Сай при границата между Тайланд и Мианма, за да продава традиционни шапки и дрехи.\n\r\nПхитсавпхонг ръководи служба за пикапи, които се редуват да превозват посетителите от паркинга до входа на обекта и проявява повече оптимизъм.\r\nТози туризъм \"създава работа за местните жители. Преди местните земеделци трябваше да вземат пари назаем, за да купуват торове. Днес около 40 от тях работят на половин работен ден да превозват туристи и вече не им се налага да сключват заеми\", обясни той.\n\r\nМестните жители се надяват, че повторното отваряне на пещерата за посещения, което се очаква най-рано през 2020 г., и множеството планирани около \"приключението на Дивите Глигани\" събития, включително суперпродукция на Нетфликс, ще привлекат още повече посетители.\n\r\nВластите са амбицирани. Правителството отпусна 50 милиона бата (близо 1,5 милиона евро) за развиване на обекта и околностите му, каза Кави Прасомпхол.\r\nНа няколко километра от Там Луанг ще бъде издигнат търговски център с бутици и ресторанти, както и хотели и къмпинги.\n\r\n\"Нормално е хората да се опитват да изкарат пари. Трябва обаче това място да запази духовната си страна. С тези деца тук стана чудо\", смята туристът от Сингапур Чеонг. \r\n \r\n/БТА/\r\n\r\n \r\n", "date": "2019.06.21", "title": "Символ на борбата с природата: Пещерата, държала в капан момчета"}
{"url": "https://www.dnes.bg/notifikacii/2019/06/21/ot-kyde-facebook-shte-dyrpa-koncite-na-kriptovaluta-si.414161", "text": "\r\nСега информацията, която бе разпространена от швейцарския в. Handelszeitung, показва колко далеч са стигнали вече плановете: Facebook обмисля да превърне Женева в седалище на асоциация, наречена Libra Association. Клубът ще бъде в основата на целия проект на валутата, пояснява швейцарската медия, като се позовава на няколко души, запознати с въпроса.\r\nПричините за избора на това място са стратегически: Швейцария се счита за неутрална, домакин е на редица международни организации и е символ на правната сигурност. Всичко това са функции, които могат да помогнат много на амбициозния проект на Facebook: да създаде световна валута, наречена Libra. \r\nПървоначално хората могат да използват криптовалутата в продуктите на Facebook - WhatsApp, Messenger и, разбира се, в самата Facebook, но целта е да се създаде нова платежна система за всички. Смята се, че тя може да обслужва „милиарди хора по целия свят\", описва плановете вътрешен източник. Очаква се създаването на цялостна екосистема, която да роди и нови финансови услуги.\r\nПолитическите и социалните последици биха били огромни, ако проектът успее да се наложи. Регулаторите и данъчните органи ще бъдат подложени на също толкова голям натиск, както и финансовите институции. В някакъв момент, след много години, дори влиянието на централните банки може да бъде подложено на изпитание, първо в развиващите се страни.\r\nИма обаче сериозен проблем: Дали светът има достатъчно голямо доверие на Facebook, за да  повери и финансовите услуги на концерна? Компанията веднага дава отговор на съмненията: Facebook не иска да осъществява надзора над валутата и платежната система. Това е фундаментално решение. И тук се намесва Швейцария и все още нерегистрираната Женевска Libra Association. Тя трябва да се превърне в централната част на новата валута.\r\nFacebook не коментира темата, но запознати с темата източници поясняват, че става дума за „независима и нестопанска организация“. Тя трябва да включва университети, компании, финансови участници и неправителствени организации. Всички те ще бъдат институциите, които ще контролират новата платежна система и ще одобряват трансакциите в мрежата -  накратко, ще управляват така наречения validator node. Facebook ще бъде само един от многото играчи.\r\nТова ограничава властта на Facebook. В допълнение, асоциацията ще може да решава за промени в новата платежна система и валутата с мнозинство от две трети. Кои са важните теми, които ще бъдат решени от Libra Association, вижте в \r\n ", "date": "2019.06.21", "title": "От къде Facebook ще дърпа конците на криптовалута си?"}
{"url": "https://www.dnes.bg/index/2019/06/21/chergite-na-globalnoto-zatopliane-planetata-si-stava-vse-po-goreshta.414173", "text": "Berkeley Earth, базирана в Калифорнация изследователска организация, всяка година от 2013 г. насам подготвя независими анализи на глобалните средни температури. \n\r\nНа база техните доклади, включително , проф. Ед Хокинс от Националния център за атмосферни науки към Университета в Рединг, Великобритания,  за това как температурите са се променили от 1850 г. до 2018 г.\n\r\nОт графиките ясно се вижда, че светът се затопля, като това не подминава и България. Според Berkeley Earth 2018 г. е била четвъртата най-топла година на Земята от 1850 г. насам - с 1.6 °C над средната температура спрямо средната за периода 1850-1900 г. За сега 2016 г. държи рекорда за най-горещата година.\r\n                \n                Важен извод според тях е, че нивата на въглероден диоксид в атмосферата регистрират пореден рекорд, както и количеството им, което се отделя от човешка дейност. Сред учените има широк консенсус, че въглеродният диоксид е сред основните причини за повишаване на температурите.\r\nТехните прогнози сочат, че 2019 г. най-вероятно ще бъде по-топла от 2018 г., но няма да мине 2016 г.\r\n", "date": "2019.06.21", "title": "\"Чергите\" на глобалното затопляне - планетата си става все по-гореща"}
{"url": "https://www.dnes.bg/obshtestvo/2019/06/21/kyshta-za-gosti-v-sveti-vlas-raboti-4-g-bez-razreshitelni.414159", "text": "Министърът на туризма Николина Ангелкова поиска затваряне на къща за гости в Свети Влас. По думите й собствениците нямат основание  да предлагат туристическа услуга. \r\nКъщата за гости действа изцяло в нарушение на  българското законодателство, защото удостоверението ѝ за категоризация е  изтекло през 2015 година. Ще настояваме пред Комисията за защита на  потребителите, в чиято компетентност е това, обектът да бъде запечатан  веднага, обясни Ангелкова.\r\nИнспекцията се извършва след подаден сигнал от родител, че 25  деца са били настанени при изключително лоши условия, съобщават от пресцентъра на министерството.\r\nВеднага след  получаване на сигнала експерти на Министерството на туризма, Комисията  за защита на потребителите, РЗИ и местната администрация са направили  съвместна проверка на място. \"Специалистите са установили, че обектът е  имал удостоверение за къща за гости, 2 звезди, издадено от кмета на  Община Несебър от 21 юни 2007 година, което е изтекло през 2015 г.  Оттогава досега тя функционира без документи и разрешения\", каза  министърът.\r\n                    \n                    \n                При проверката преди ден експертите са видели, че в  хотела са настанени деца, за които собствениците обяснили, че са на  познати, а не туристи.\r\n\"Стартираме процедура за издаване на акт за  административно нарушение и глоба, която за юридическо лице е до 10 хил.  лв. а за физическо лице - до 5 хил. лв.\", информира Ангелкова.  Тя посочи още, че заради факта, че обектът е функционирал без  разрешителни, е сигнализирана Националната агенция за приходите, за да  се направи данъчна проверка и да се установят какви са постъпленията от  тази незаконна дейност.\r\nПо думите й вижда се, че хигиената е  под всякакви критерии и норми, а басейнът и водата са мръсни.\r\nПредставители на РЗИ са съставили акт за нарушение заради  липсата на здравословни и безопасни условия. Взети са проби и от водата в  басейна, които ще бъдат изследвани, а резултатът от тях ще бъде ясен в  следващите дни.\r\nМинистър Ангелкова посочи, че в такива случаи ще се  действа безкомпромисно. Тя благодари на родителя, подал сигнала, и  апелира всички да информират институциите при подобни случаи.", "date": "2019.06.21", "title": "Къща за гости в Свети Влас работи 4 г. без разрешителни"}
{"url": "https://www.dnes.bg/index/2019/06/21/retrograden-neptun-za-kakvo-da-vnimavate.414162", "text": "Нептун се свързва с въображението, мечтите и интуицията на хората. От 20 юни до 26 ноември планетата пропада в своята ретроградна фаза. Този факт ще промени някои аспекти от живота на хората от различните зодии. \r\nРибите се ръководят именно от въпросната планета, която стои в този знак от 14 години. Ето защо промените при тях ще бъдат най-сериозни. Хубавото е, че ретроградният Нептун не е толкова страшен като Меркурий и по-скоро ще накара представителите на зодиака да помислят за себе си, да фантазират и намерят хармонията, от която се нуждаят. \r\n \r\nПо-чувствителните знаци от зодиака ще усетят ретроградната фаза на планетата под формата на любов. Те ще погледнат по друг начин на хора, които до момента не са забелязвали или ще бъдат провокирани да създадат нови запознанства. Не е изключено едни да имат пророчески сънища или такива, които да им подскажат да променят някои свои възгледи. \r\n \r\nНептун олицетворява нашите надежди и идеални сценарии за живота. Под нейно влияние ние можем да си намерим половинка или преоткрием сегашната.\r\n \r\nЕто какво да правим, за да се чувстваме по-добре през периода:\r\n \r\n\r\n \r\nОт 20 юни до края на ноември, което е твърде много време, зодиите ще имат по-голяма фантазия. Според астролозите, всеки трябва да възприеме тази енергия като нещо положително, но да бъде реалист. В тази връзка, каквото и да се случи, не \"летете\" само в облаците и не се вглъбявайте в целите, които сте си поставили, за да не се разочаровате, ако не ги изпълните. \r\n \r\nИмаме склонност да фантазираме повече, когато Нептун е ретрограден. Това е велика енергия за писателите. Но можете да внесете тази енергия в собствения си живот. Мечтайте големи, но не стойте в тези облаци. Слезте в реалността и намерете начин да направите някои практични вдлъбнатини в тези ваши надежди и мечти.\r\n \r\n \r\n \r\nПрез този период повечето от нас ще се обърнат към духовното. Ето защо не бива да се натоварват с излишни емоции и негативни хора. Планирайте деня си така, че да имате достатъчно време както за работата, така и за себе си. Прибирайки се у дома почистете и подредете натрупаната с боклуци стая. Подредете ароматни свещи и си пуснете релаксираща музика. Така ще изчистите съзнанието си и ще постигнете хармония. \r\nСпокойствието в дома и офиса е много важно. То ще ви вдъхнови за нови начинания. \r\n \r\n", "date": "2019.06.21", "title": "Ретрограден Нептун - за какво да внимавате?"}
{"url": "https://www.dnes.bg/televizia/2019/06/21/v-istoriite-on-air-kak-selo-vyzrodi-samodeiniia-teatyr-sled-20-g.414102", "text": "След 20-годишна пауза жителите на берковското село Замфирово решават да възродят самодейния театър, който преди години в бил основно забавление за малки и големи. Вече трета година жителите на селото репетират усилено, за да се представят достойно на голямата сцена. Но как се заражда идеята за възрождението на самодейния театър и трудно ли е обикновени хора да станат актьори? Отговорите в , тази , по . \r\nАвторът на рубриката ще срещне зрителите с актьорите, за които влизането в роля не е професия, а спасение от скучния селски живот. Всяка година самоуките актьори представят по една българска пиеса, за която репетират неуморно. През 2017 година жителите на Замфирово изиграват „Женско царство“, а през миналата година – „Българи от старо време“.\r\n                    \n                    \n                В последната събота на юни, предаването ще е посветено на Петровден. С помощта на различни експерти, Миглена Георгиева ще разкрие познати и непознати обичаи и традиции в този ден. Кои от тях се изпълняват и днес гледайте в . \r\n ", "date": "2019.06.21", "title": "В Историите ON AIR: Как село възроди самодейния театър след 20 г.?"}
{"url": "https://www.dnes.bg/notifikacii/2019/06/21/diado-i-vnuche-izmameni-ot-alo-apashi-vzeli-im-11-bona.414108", "text": " и неговото са станали на, съобщава полицията в града. \n\r\n\r\nВъзрастният , а от са били отнети . Измамниците са действали по схемата – помощ на полицията за справяне с телефонни измамници. \r\nПо случаите са образувани досъдебни производства.", "date": "2019.06.21", "title": "Дядо и внуче измамени от ало апаши – взели им 11 бона"}
{"url": "https://www.dnes.bg/zvezdi/2019/06/21/kaia-gerber-predstavia-novata-kampaniia-na-jimmy-choo.414156", "text": "Докато ние сме в разгара на плановете за лятото и предстоящите почивки и дълги уикенди, модната индустрия ни приканва да започнем да подготвяме гардероба си за есента.\r\nИ макар да сме на вълна бански костюми, новите тенденции от големите брандове открехват завесата на тенденциите за есен-зима 2019.\r\nКая Гербер се завръща като лице на Jimmy Choo в новата им кампания, за да ни представи какви аксесоари ще бъдат актуални в следващия сезон.\r\nКампанията представя модела в компанията на новия монограм на модната къща, състоящ се в огромни златни букви JC.\r\nКая позира с богато инкрустирани блестящи маратонки и класически висок ботуш. В допълнение към тенденциите при обувките, кампанията разкрива тенденцията за спортни чанти и спортно облекло.\r\nКонтрастът между спортните кадри се подчертава с елегантните последващи визии в кадрите от фотосесията.\r\n", "date": "2019.06.21", "title": "Кая Гербер представя новата кампания на Jimmy Choo "}
{"url": "https://www.dnes.bg/notifikacii/2019/06/21/kak-apple-se-prevyrna-v-syiuznik-na-kitai-v-tyrgovskata-voina.414095", "text": "\r\nТехнологичният гигант от Калифорния се позова на писмо до американския търговски представител Робърт Лайтайзър тази седмица. Митата ще засегнат почти всички основни продукти на Apple, включително iPhone, iPad, MacBook, Apple Watch, AirPod и iMac, пише компанията. Също така ще навреди на продукти с по-малък обем на продажби, като високоговорителя HomePod, някои слушалки Beats, безжични рутери, Apple TV, кейсове и резервни части за iPhone.\r\n„Ние ви призоваваме да не продължавате с тези мита“, заявиха от Apple. \r\nТова е първият път, в който Apple споменава iPhone в списък с продукти, които биха били засегнати от митата. Смартфонът генерира около две трети от продажбите на Apple и често води потребителите му до закупуването на други устройства и услуги.\r\nApple е един от най-големите създатели на работни места в САЩ, отговорен за повече от 2 милиона позиции. Компанията също така заяви, че е най-големият корпоративен данъкоплатец в САЩ. През миналата година Apple обеща да осъществи пряк принос към икономиката на САЩ от над 350 млрд. долара в срок от пет години и заяви, че е напът да постигне тази цел.\r\nСАЩ и Китай заявиха, че техните президенти ще се срещнат в Япония следващата седмица, за да подновят търговските преговори след едномесечен застой.\r\nApple прекара десетилетия в изграждането на една от най-големите вериги за доставки в света. Компанията проектира и продава повечето от продуктите си в САЩ, но ги внася от Китай, където те се сглобяват. Това я прави една от най-изложените на митата компании. Тя може би преценява преместването на част от продукцията от Китай на други места в Азия, стана ясно от неотдавнашна статия на Nikkei.\r\n", "date": "2019.06.21", "title": "Как Apple се превърна в съюзник на Китай в търговската война"}
{"url": "https://www.dnes.bg/temida/2019/06/21/okonchatelno-zatvor-za-trima-ograbili-i-ubili-biznesmen.414160", "text": "Потвърдена е присъдата на трима, извършили грабеж и убийство на възрастен мъж в с. Български извор, община Тетевен. Решението е на Върховния касационен съд и е окончателно, съобщиха от  Апелативната прокуратура във Велико Търново.\r\nР.Б. е осъден на 25 години лишаване от свобода при строг режим. Наказанията на другите двама - Б.Г. и на М.Е., са по 13 години затвор при строг режим. Подсъдимите са осъдени да заплатят солидарно на съпругата и дъщерята на убития общо 33 400 лева имуществени вреди и 300 хиляди лева за неимуществени вреди. \n\n\n\r\nОбвинителният акт е внесен в съда от Окръжна прокуратура - Ловеч, като делото от първоинстанционният съд е разгледано по реда на съкратено съдебно следствие. Тримата извършители са признати за виновни за това, че на 19 декември 2016 г. в с. Български извор, в съучастие, чрез взлом, влезли в дома на възрастен мъж и отнели сумата от 25 хиляди лева и златни накити, всичко на обща стойност 33 440 лева.\r\n                    \n                    \n                Мъжът бил собственик на хранителен магазин в Български извор, заможен, разполагал с пари, които държал в метална каса в дома си. Грабежът бил придружен с убийството на 80-годишния мъж, осъществено от подсъдимия Р. Б. при опасен рецидив.\r\nСлед разглеждане на делото от три съдебни инстанции, извършителите са признати за виновни и са осъдени по повдигнатите им от прокуратурата обвинения.\r\nПо искане на прокуратура спрямо тримата са взети мерки за неотклонение \"задържане под стража\".\r\n ", "date": "2019.06.21", "title": "Окончателно: Затвор за трима, ограбили и убили бизнесмен"}
{"url": "https://www.dnes.bg/obshtestvo/2019/06/21/za-pyrvi-pyt-chovek-s-uvrejdane-shte-izkachi-cherni-vryh-s-kolichka.414180", "text": "Опит за самостоятелно изкачване на Черни връх от човек с увреждане ще бъде направен за първи път утре, събота - 22 юни. Покоряването на най-високата точка на Витоша (2290 м) ще стане с иновативна инвалидна количка, разработена от български изобретатели.\r\n \r\nМаршрутът е Хижа Алеко – станция Голи връх – Зелена писта – База РВД – Черни връх,  съобщиха организаторите.\r\n \r\nИзкачването ще направи 37-годишният Владимир Гюров, който преди 18 г. след инцидент с шосейно колело по време на тренировка остава обездвижен от гърдите надолу. Влади е инженер по образование и работи в ИТ сектора. Въпреки тежкия инцидент, който променя живота му, той не се отказва да бъде активен. В момента практикува няколко спорта – част е от националния отбор по баскетбол на колички, тенис на корт, колоездене с хендбайк.\r\n                    \n                    \n                Владимир Гюров е първият български състезател по ситски и е амбициран да участва в Олимпийските игри след 3 години. Скоро му предстои да завърши и курс по гмуркане.\r\n \r\nРазработването и използването на иновативната инвалидна количка ще позволи на хората с увреждания да се предвижват бързо, лесно и независимо, както в градски условия, така и в пресечени терени, които са с кал, пясък, чакъл и вода.\r\nС количката съвсем безопасно могат да се преодоляват големи наклони при спускане и изкачване, както и да се слиза по стълби. Целта на екипа, разработил количката, е да направи и града, и планината еднакво достъпни за хората с увреждания. Тя е лесна за управление, стабилна, сигурна и подходяща за всякакви възрасти.\r\n \r\nИнициативата на екипа, разработил иновативна инвалидна количка, се подкрепя от Агенцията за хора с увреждания.", "date": "2019.06.21", "title": "За първи път: Човек с увреждане ще изкачи Черни връх с количка"}
{"url": "https://www.dnes.bg/akoshtete-vqrvaite/2019/06/21/nevoli-katerica-zasedna-v-kapak-na-shahta.414126", "text": "Една се озова в доста некомфортна ситуация в германския град . \n\r\nГризачът вероятно малко се е отклонил от обичайните си дейности, защото се е озовал в... Който се оказал прекалено тесен. \n\r\nГлавата на катерицата се и си останала там. \n\r\nМинувачите не останали безучастни и повикали на помощ местната . \n\r\nСлед няколко доста  да освободят животното, пожарникарите се принудили да свалят капака на , с все още заседналата животинка, и така да потърсят \n\r\nЗа щастие на , цялата  приключила добре. Ветеринарите упоили животното и успели да освободят главата му почти без наранявания. \n                    \n                    \n                \r\nАко историята звучи познато, не е случайно. През февруари подобен случай впрегна в спасителна акция в германския град Бенсхайм, като целта им беше да освободят.... ", "date": "2019.06.21", "title": "Неволи: Катерица заседна в капак на шахта"}
{"url": "https://www.dnes.bg/index/2019/06/21/kak-da-sprete-da-ste-nepohvatni-v-obshtuvaneto.414055", "text": "Дори най-обиграните и талантливи комуникатори понякога изпитват безпокойство и притеснение, когато се налага да общуват в дадена среда или обстановка. На всеки се случва да не знае какво да каже, да не му хрумва как да подхване разговор. До голяма степен това зависи и от събеседника. Трудно е, когато човекът срещу вас не поддава. Създава се напрежение, от което излизането е предизвикателство. Не е никак лесно и когато общувате с непознати, които виждате за първи път на парти или събитие.\r\nНякои хора изпитват затруднения в общуването по принцип, даже и с познати събеседници. Често им се случва да се чувстват непохватни, когато трябва да кажат нещо. Неудобството ги кара да предпочитат отдръпването и мълчанието пред опитите за разговор.\r\n \r\nЗа да не се налага да търпите повече подобно неудобство, вижте какво трябва да правите, когато има необходимост да общувате с колеги, познати, непознати или приятели на приятели. В тези ситуации човек изпитва най-силно притеснение.\r\n \r\n\r\n \r\nДори да не сте домакин на парти или събиране, на което присъствате, действайте като такъв. За да разчупите обстановката, запознайте приятел с друг присъстващ. Представете ги един на друг. Питайте дали имат нужда от нещо. Това поведение предразполага към по-нататъшен непринуден разговор, който да ви помогне да се отпуснете вместо да се чудите какво да кажете.\r\n\r\n\r\n \r\nКогато имате опора в лицето на близък човек, нещата са далече по-спокойни за хората, които постоянно изпитват социално безпокойство. Ако трябва да ходите на някакво събитие, работно или неформално, доведете си компания. Това ще ви помогне, щом не се чувствате достатъчно самоуверени, когато сте сами.\r\n\r\n", "date": "2019.06.21", "title": "Как да спрете да сте непохватни в общуването? "}
{"url": "https://www.dnes.bg/balkani/2019/06/21/makedonskiiat-prezident-prizna-goce-delchev-e-bylgarin.414146", "text": "Президентът на Северна Македония Стево Пендаровски заяви в интервю за телевизия Алсат, което ще бъде излъчено довечера, че е безспорна историческа истина, че Гоце Делчев се е самоопределял като българин и се е борел за независима Македония.\n\n\n\n\r\n „Безспорна историческа истина е, всички, които поне малко познават този исторически период, че Гоце Делчев се самоопределя като българин. Но дали не е историческа истина, стопроцентова, че Гоце Делчев се е борел за македонска държава – автономия, независима държава, дори накрая е оставил завещание неговите кости да почиват в независима Македония. Няма нито един документ, според който Гоце Делчев да се е борел за Велика България, или за Санстефанска България, или изказване или позиция, преразказана от неговите съвременници, че Гоце Делчев се е борел за присъединяване на тогавашната провинция в Османската империя Македония към България\", каза Пендаровски. \n                    \n                    \n                \r\n„Значи, ако ви интересува, както казват някои политици, истината и само истината – добре. Безспорна историческа истина е, че се самоопределя като българин в този исторически контекст, както е безспорна историческа истина и факт, че се е борел за македонска държава“, заявява Пендаровски. \n\r\n„Ето ви формулировка, подпишете я и дайте да не създаваме проблем там, където не трябва да го има. Значи ние не можем като държава да преглътнем тезата, че от 1944 г. нататък сме се събудили една сутрин и казваме: Сега наистина сме македонци, дайте оттук нататък да преговаряме, защото това е политически подход, който няма да ни отведе никъде“, казва македонският президент.\r\n\n\r\nДали с това официално изявление на Пендаровски идеята, че Гоце Делчев е българин, става официална държавна политика, питат се медиите в Северна Македония. \n\r\nДали пък това изявление на президента Пендаровски представлява приемане на българския ултиматум, че ако Македония не признае, че Гоце Делчев е бил българин, София ще се оттегли от преговорите в съвместната комисия, сформирана съгласно Договора за добросъседство, подписан от двете страни, чудят се в съседната ни държава.\r\nМиналата седмица външният министър Екатерина Захариева заяви, че „ние не искаме да правим компромис с истината. Той и самият Гоце Делчев е казвал много пъти, че е българин“. Захариева каза това по повод поредния спор между България и Северна Македония относно личността на войводата и опитите за разбирателство за съвместното му честване.\n\r\nДни по-рано стана ясно, че македонската делегация в двустранната комисия, която трябва да разреши спорни исторически въпроси между двете страни, е предложила датата 7 октомври за такова честване. Това е денят, в който костите на Гоце Делчев са предадени от комунистическа София на Скопие. \n\r\nВицепремиерът Красимир Каракачанов реагира остро на това предложение и заплаши, че няма да допусне Северна Македония да се присъедини към ЕС, ако продължат спекулациите по линия на общата ни история. \n\r\n\n\r\n \r\n", "date": "2019.06.21", "title": "Македонският президент призна: Гоце Делчев е българин!"}
{"url": "https://www.dnes.bg/akoshtete-vqrvaite/2019/06/21/siiaina-koja-s-maski-ot-morkovi.414136", "text": " През лятото кожата често е суха и груба заради излагането на слънце, мръсната вода от басейните, постоянното изпотяване и т.н. Освен на кремове и лосиони за тяло, може да заложите и на една храна, която прави кожата по-сияйна и мека - това са морковите. Вече знаем, че те са полезни за зрението и здравината на косата. Затова специалистите препоръчват редовно да хрупате моркови, но дори да не ги обичате много, поне да ги настъргате и да ги добавяте в летните салати. Може да си правите и сок от моркови - това е много тонизираща напитка. Ето и защо те са вълшебни за кожата.\r\n\r\n \r\nТези оранжеви зеленчуци са богати на калий, тоест ако ги хапвате, ще се сбогувате със сухата кожа. Маската от моркови може да овлажни кожата и да я направи по-блестяща. Трябва само да смелите един морков, да добавите чаена лъжица мед и лъжица прясно мляко. Смесете ги и намажете лицето. Стойте така 15 минути.\r\n \r\n\r\n \r\nМорковите съдъжрат и много витамин А, което прави кожата по-свежа и я освобождава от токсини. Може да се пробвате да направите и друга маска - смесете морковен сок с една супена лъжица лимонов сок и извара. Намажете лицето и врата и стойте с маската половин час.\r\n \r\n", "date": "2019.06.21", "title": "Сияйна кожа с маски от моркови"}
{"url": "https://www.dnes.bg/eu/2019/06/21/v-germaniia-za-mesec-ubit-politik-niakolko-smyrtni-zaplahi.414024", "text": "Кметицата на Кьолн и кметът на Алтена са получили смъртни заплахи. Властите са нащрек - особено след убийството на политика Валтер Любке, който бе застрелян в двора на къщата си. Предполагаемият убиец е десен екстремист.\n\r\nСамо две седмици след убийството на Валтер Любке, стана ясно, че кметицата на град Кьолн Хенриете Рекер е получила смъртна заплаха. Дали това има връзка с убийството на политика от ХДС, който бе председател на Общинския съвет на град Касел? Засега полицията не може да каже. Знае се обаче, че заплахата, отправена към кметицата на Кьолн, се разследва централно - от Берлинската криминална служба. Защото не е единичен случай - заплахи за убийство са получили и други германски политици, пише.\n                    \n                    \n                \r\n\n\r\nЕдин от тях е кметът на град Алтена в провинция Северен-Рейн Вестфалия Андреас Холщайн. Пред агенция ДПА той е потвърдил, че многократно е получавал смъртни заплахи. Последната от тях е пристигнала миналия вторник.\r\n\n\r\nИ Рекер, и Холщайн вече са ставали жертва на нападение. През октомври 2015 година, малко преди да спечели балотажа на кметските избори в Кьолн, Хенриете Рекер беше атакувана с нож и едва оцеля. Тя претърпя сложна операция и прекара няколко дни в изкуствена кома. По-късно стана ясно, че нападателят е бил десен екстремист и е участвал в множество неонацистки походи. Той беше осъден на 14 години затвор.\n\r\nКметът на Алтена Андреас Холщайн бе нападнат и ранен във врата с нож през ноември 2017 година. Още същия ден политикът беше изписан от болницата.\n\r\n\n\r\nБроени дни преди медиите да информират за смъртните заплахи, отправени към Рекер и  Холщайн, полицията обяви, че е задържан предполагаемият извършител на убийството на Валтер Любке. Става дума за 45-годишния германски гражданин Щефан Е. \n\n\n\r\nЗа него се знае, че принадлежи към неонацистката сцена в Германия, както и че през последните 30 години е извършвал множество престъпления. Още като 15-годишен - на 31 март 1989 година - той подпалва с туба бензин къща, в която живеели няколко турски семейства. През ноември 1992  той наръгва с нож няколко пъти мъж с чужди корени на ж.п. гарата във Висбаден. А година по-късно, точно на Бъдни вечер, Щефан Е. прави опит за атентат в провинция Хесен: той поставя саморъчно направена бомба в кола пред приют за бежанци, в който били настанени двайсетина бежанци от България, Румъния и Албания. Само бързите действия на неговите обитатели предотвратили най-лошото - те успели да изгасят огъня, преди бомбата да избухне.\n\r\nПрипомняме, че безжизнено тяло на Валтер Любке беше открито късно вечерта на 2 юни на терасата на жилището му във Волфхаген-Иста. 65-годишният политик е бил прострелян в главата от близко разстояние.\n\r\n \r\n", "date": "2019.06.21", "title": "В Германия за месец: Убит политик, няколко смъртни заплахи"}
{"url": "https://www.dnes.bg/index/2019/06/21/izmama-za-80-mln-s-pomoshtta-na-maska-i-imitatori-na-frenski-ministyr.414022", "text": "Кражбата на самоличност е сред престъпленията в световен мащаб, което отчита ръст. Малко обаче са случаите, които са толкова впечатляващи като случаят с човекът, който се преструваше да бъде френски министър само с помощта на силиконова маска. \n\r\nВ продължение на две години от края на 2015 г., един или няколко души успешно успяват да заблудят десетки хора, че всъщност това е министърът на отбраната Жан-Ив льо Дриан. С хитрия трик измамниците са успели да натрупат богатство от €80 млн., като някои от жертвите им включват богатият Ага Хан и собственик на винарна за луксозни вина. \n\r\nСхемата подмамвала жертвите да си мислят, че с тях се е свъзал льо Дриан, който след това иска от тях финансова помощ, за да плати откуп за журналисти, които уж са отвлечени от ислямисти в Близкия Изток. \n                \n                \r\nТъй като Франция официално не плаща откупи на похитители, фалшивият льо Дриан ги уверил, че плащанията няма как да бъдат проследени. Парите трябвало да бъдат депозирани в китайска банка. \n\r\nМного от жертвите надушили лесно измамата и се отказали. Някои обаче нямали този късмет и така позволили на измамата да стане една от най-скандалните в съвремието ни. \n\r\n\"Всичко в тази история е необикновено\", твърди Делфин Милет, адвокат на Жан-Ив льо Дриан, който сега е външен министър на Франция. \n\r\n\"Те са се осмелили да вземат самоличността на действащ френски министър. След това са се свързвали с изпълнителни директори и държавни глави от целия свят с искания за огромни суми пари. Представяте ли си?\", възмутен е адвокатът. \n\r\nЗащо обаче са избрали именно личността на Жан-Ив льо Дриан остава неизвестно. Вероятно са избрали именно него, защото като министър на отбраната той може да бъде отговорен за исканията за откупи. Друга причина може да е фактът, че той е относително потаен човек. \n\r\nПреди 2012 г. льо Дриан е политик от партията на социалистите в Бретан. Доста по-трудно би било за измамниците да се преструват на много по-известен в международен план политик. \n\r\nФранция разследва измамата, а в центъра на подозренията е осъжданият преди френско-израелски измамник Жилбер Шикли. Той сега е в затвор в Париж, след като беше екстрадиран от Украйна и е обвинен в измама и кражба на самоличност. \n\r\nШикли, който е от тунизийско-еврейски произход е отраснал в работническия парижки квартал Белвил. През 2015 г. той е обвинен за кражба на пари от френски корпорации, преструвайки се на техния изпълнителен директор. Само че по това време той живеел в Израел, който удобно за него, отказва да екстрадира своите граждани, какъвто е и Шикли. \n\r\nВсичко започвало с телефонен разговор с човек, който по телефона се представял за близък на льо Дриан, като неговият специален съветник Жан-Клод Мале. Посредникът обещавал да уговори разговор между \"министъра\" и жертвата. \n\r\nПървоначално тези разговори с \"льо Дриан\" се състоели по телефона, но не след дълго измамата се разпростряла да включва и видео разговори. \r\nСега имитаторът льо Дриан трябвало не само да звучи като министъра, трябвало и да изглежда като него. \n\r\nВъв видео разговорите, организирани по Skype, измамникът носел специална маска с лицето на льо Дриан и стоял в абсолютно копие на кабинета на отбранителния министър - с флагове и портрет на тогавашния президент Франсоа Оланд. \n\r\nЗа да бъде още по-достоверно, тъй като мними жертви можело и да се усъмнят, фалшивият министър бил доста зле осветен от екипа. Разговорите никога не траели дълго, връзката също била лоша. В крайна сметка им трябвало да запазят илюзията само докато шараните се хванат на стръвта. \n\r\n\"Поглеждайки назад си задавам много въпроси. Но наистина приличаше на него\", обяснява Ги Петрус Линяк, от богатата фамилия Петрус, която се занимава с производство на вино. \n\r\n\"Той искаше помощта ми в служба на родината! Това е плашещо, защото може би, ако беше поискал по-малко пари, можеше и да кажа да!\", спомня си Петрус, който не се хванал на трика. \n\r\nМного обаче са се хванали, но нито един от тях не желае да говори. От 80-те милиона евро, които измамниците са събрали, повече от половината дошли от неназован турски бизнесмен. \n\r\nЕдин от онези, които не се хванали на измамата, е сенегалският лидер Маки Сол. Измамниците допуснали малка грешка. Фалшивият льо Дриан се обърнал към президента на Сенегал с учтивото френско \"vous\" - вие. Всъщност, двамата се познават добре и когато разговарят един с друг използват неформалното \"tu\" - ти. \n\r\nБезспорно всеки измамник си има късмет, но той лесно се изчерпва. Късметът на Жилбер Шикли свършва през август 2017 г., когато той направил грешката да посети Украйна. \n\r\nТам той е арестуван по искане на Франция. Пред полицията обяснил, че тръгнал към Украйна, за да се поклони пред гробницата на известен равин. \n\r\nТелефонът му разкрил друга история - той искал да си купи маска. \n\r\nВ затвора в Киев му излязла репутация на нарцисист. Подкупил надзирателите да му осигурят хладилник, пълен с водка и пържоли, и после показал това в цинично видео в социалните мрежи, подигравайки се на Франция. \n\r\nВ крайна сметка това може би е била доста лоша идея. Освободили го, само за да бъде арестуван почти веднага и ектрадиран във Франция. \n\r\nВ началото на тази година Жилбер Шикли е на топло в затвора. По същото време измамата се възражда. \n\r\nВ посолствата отново започнала да идва информация, че фалшив льо Дриан с еопитва да изцеди средства от влиятелни приятели на Франция.\n\r\nПрез февруари трима френско-израелски граждани са арестувани край Тел Авив. \n\r\nЗасега обажданията на фалшивия Жан-Ив льо Дриан са спрели. Но в крайна сметка много си задават въпроса: Дали няма цяла банда, обучена да се представя за Жан-Ив льо Дриан?", "date": "2019.06.21", "title": "Измама за €80 млн. с помощта на маска... И имитатори на френски министър"}
{"url": "https://www.dnes.bg/stranata/2019/06/21/izdirvat-mladej-izcheznal-v-mikroiazovir-krai-s-gabrovnica.414182", "text": "Получен е сигнал за изчезнало 17-годишно момче в микроязовир край село Габровница, съобщиха от ОМДВР – Монтана. В момента се провеждат издирвателни мероприятия, на място са изпратени водолази.\r\nВодоемът се намира в старо военно поделение, което не функционира. Обектът има охрана. На място има и табели, които забраняват къпането в микроязовира. Изчезналото момче е било заедно със свои приятели, когато е станал инцидентът. \n\r\nПо-рано днес две момичета на 15 и 16 години се удавиха в река Върбица до Момчилград.\n\r\nИнцидентът станал към 15,30 часа. Момичетата са ученички в Средното мюсюлманско училище в Момчилград. Отишли да се разхладят със свои съученички във вир на реката. Докато се къпели, се появила водна змия и децата се паникьосали. Хукнали да бягат, но се похлъзнали на камъните, загубили равновесие и потънали във водата. \n                    \n                    \n                \r\nТруповете на двете деца бяха извадени от реката и отнесени за аутопсия, съобщава \"", "date": "2019.06.21", "title": "Издирват младеж, изчезнал в микроязовир край с. Габровница "}
{"url": "https://www.dnes.bg/politika/2019/06/21/borisov-bylgariia-se-angajira-s-vodeshta-rolia-na-gazoviia-pazar.414183", "text": "Председателят на Европейската комисия Жан-Клод Юнкер и министър-председателят на България Бойко Борисов приветстват важния етап, който бе достигнат за газовия хъб \"Балкан”.\r\nДнес на второ четене в Комисията по енергетика на Народното събрание бяха приети изменения в Закона за енергетиката, които сега предвиждат програма за реализация на определени годишни количества газ на борсата от страна на обществения доставчик и крайните клиенти, водеща до безпрецедентно отваряне на българския газов пазар.\r\nПредложеният пакет от мерки ще доведе до така необходимата промяна в конюнктурата на пазара на природен газ в България. Резултатът ще бъдат значителни стъпки към формиране на ликвидна среда и либерализиран пазар на природен газ не само за България, но също така и за региона. Те са в унисон с усилията на Европейската комисия и на българското правителство за създаване на единен пазар на природен газ,  съобщиха от ЕК.\r\n                    \n                    \n                Председателят на ЕК Юнкер заяви: \"Искаме енергията да се насочи към България и към цяла Европа. Приветствам това положително развитие, което ще доведе до отваряне на газовия пазар с ползи за потребителите на газ в България и в Югоизточна Европа. Моята комисия остава ангажирана в подкрепата си към България в изпълнението на плановете й за регионален газов хъб - ние сме на едно мнение по този въпрос с българското правителство.“\r\nМинистър-председателят Борисов заяви: \"Горд съм да кажа, че чрез въвеждането на програма за предлагане на определени количества газ за свободна търговия и непрекъсната работа по проекта газов хъб \"Балкан\", България демонстрира своята ангажираност да играе водеща роля за отворен газов пазар в Югоизточна Европа. Успешното сътрудничество с Европейската комисия и целенасочените усилия на българското правителство направиха възможно въвеждането на значителни промени в пазара на природен газ в България, което, несъмнено, ще доведе до съществени ползи за всички.\"\r\nСлед като бъде потвърдена от окончателния Закон за енергетиката и със създаването на газовата борса, програмата за предлагане на определени количества газ за свободна търговия се очаква да има положителни ефекти в посока конкурентоспособност за целия газов пазар в региона. По-голямата конкуренция ще доведе до по-голям избор и по-ниски цени и ще увеличи сигурността на доставките за бита и за предприятията. Ето защо Европейската комисия подкрепи пазарните реформи и мерки за увеличаване на ликвидността, включително чрез газовия хъб „Балкан” в България.\r\nГазовата борса ще помогне България и регионът да се възползват в пълна степен от последните процеси в развитието на сектора във връзка с увеличаването на износа на втечнен природен газ. Това ще засили конкуренцията и ще даде повече възможности за развитието на икономиката в България и в региона.\n\r\n ", "date": "2019.06.21", "title": "Борисов: България се ангажира с водеща роля на газовия пазар"}
{"url": "https://www.dnes.bg/football/2019/06/21/proverka-na-gol-bg-13-godini-myka-za-bylgariia-v-evropa.414157", "text": "От 2006 г. не се е случвало всички представители на България в евротурнирите да преодолеят първия си съперник. Това показа проверка на Gol.bg.\r\nЗа последно това сториха Левски, ЦСКА, Литекс и Локомотив София. \"Сините\" елиминираха Сиони и Киево и се превърнаха в първия роден отбор, който се класира в групите на Шампионска лига.\r\n \r\n\"Червените\" и \"оранжевите\" елиминираха по два съперника за Купата на УЕФА, съответно Динамо Тирана (4:1, 1:0), Хайдук Кула (0:0, 1:1) и Копер (5:0, 1:0), Омония Никозия (2:1, 0:0). После \"армейците\" отпаднаха драматично от Бешикташ след продължения, докато Макаби Хайфа се оказа непреодолимо препятствие за ловчанлии.\r\n \r\nОт своя страна Локо (Сф) отстрани Македония Гьорче Петров (2:0, 1:1) и Бней Йехуда (2:0, 4:0), за да дойде драматичното отпадане от Фейенорд след 0:0 и 2:2.\r\n \r\nНо вече 13 поредни години всички български отбори не успяват едновременно да преодолеят поне по един противник. Сред тях има и доста срамни отпадания на Левски и ЦСКА, за които феновете се подиграват на големия противник и до ден днешен.\r\n \r\nДаже и Лудогорец има от какво да се срамува, след като през 2015/2016 беше елиминиран от непретенциозния молдовски Милсами.\r\n \r\n", "date": "2019.06.21", "title": "Проверка на Gol.bg: 13 години мъка за България в Европа"}
{"url": "https://www.dnes.bg/health/2019/06/21/5-promeni-v-nachina-na-jivot-v-borbata-s-koremnite-maznini.414054", "text": "Борбата с коремните мазнини е доста тежка и всеки, който се е сблъсквал с този проблем може да го потвърди. Постигането на резултат идва с много труд и ограничения. Понякога обаче въпреки усилията талията не добива формата, за която се борим. Защо? Какво трябва да променим?\r\nЗа да ускорите процеса на топене на коремни мазнини без да се подлагате на драстични диети и десетки, стотици коремни преси на ден, променете 5 неща в ежедневието си.\r\n \r\n\r\n \r\nВсяка промяна оказва влияние върху фигурата, състоянието на тялото и духа. Разберете какво в ежедневието и начина ви на живот причинява трупане на коремни мазнини и му противодействайте. Ако досега не сте правили упражнения, започнете. Ако не сте спазвали здравословен хранителен режим, сега е моментът да го направите. Ако не сте ползвали стълбите, а винаги асансьора и ескалатора, спрете да ги използвате. Малките промени помагат за цялостно подобряване на фигурата и тонуса.\r\n \r\n\r\n \r\nНе спирайте изцяло въглехидратите, защото те са важна част от метаболитните процеси в тялото. Ограничете техния прием, като елиминирате вредните захари и наблегнете на полезните въглехидрати, като плодовете, зеленчуците, бобовите, зърнените храни.\r\n \r\nДругото важно, което трябва да направите по отношение на въглехидратите е да си позволявате по-голямо количество от тях в началото и по средата на деня, а от следобед до вечерта приемът им да е оскъден или никакъв. Така тялото ще успее да ги обработи преди да сте си легнали, а това е важно за балансиране нивата на кръвната захар, усвояване на собствения инсулин и разграждане на излишните мазнини.\r\n\r\n", "date": "2019.06.21", "title": "5 промени в начина на живот в борбата с коремните мазнини "}
{"url": "https://www.dnes.bg/stranata/2019/06/21/razshiriavat-vryzkata-na-stara-zagora-s-magistrala-trakiia.414152", "text": "През тази година ще бъде възложена актуализация на проекта за удвояване на съществуващото трасе на пътя от Стара Загора до връзката на града с магистрала \"Тракия\" и през 2020-2021 г. ще се търси финансиране за него. \n\r\nПо предварителна оценка индикативната стойност на обекта се очаква да бъде около 25 млн. лв., като стойността на строително-монтажните работи може да бъде конкретизирана едва след преработването на проекта, съобщи министърът на регионалното развитие и благоустройството Петя Аврамова по време на парламентарния контрол.\n\r\nОсвен това областно пътно управление - Русе и община Русе обсъждат варианти и ще предприемат общи действия за изготвяне на проект за кръгово кръстовище на мястото на сега съществуващото, на което се пресичат републиканските пътища Русе – Разград и Русе – Кубрат и общинския път към кв. \"Средна кула\". За обезопасяването му общината вече е опреснила хоризонталната маркировка и е поставила нови пътни знаци. \n                    \n                    \n                \r\nБезопасността на пътната инфраструктура е основен приоритет на Министерството на регионалното развитие и благоустройството и Агенция \"Пътна инфраструктура\", заяви още Аврамова. В момента експерти по пътна безопасност в АПИ извършват анализ, оценка и набелязване на мерки за всички установени през 2018 г. участъци с концентрация на пътнотранспортни произшествия.  \n\r\nНа въпрос за републиканския път от Симитли до границата с Република Гърция, Петя Аврамова коментира, че той е с добри технико-експлоатационни качества. Преди началото на зимния сезон е подновена маркировка в участъка от Симитли до Банско, а до края на месец септември ще бъде положена такава и в останалата част на трасето. След края на зимния сезон са изпълнени дейности по отводняване, ландшафтно оформяне и почистване на сервитута на пътя, като АПИ ще продължи да насочва ресурс за осигуряване на видимост и комфорт в участъка.", "date": "2019.06.21", "title": "Разширяват връзката на Стара Загора с магистрала \"Тракия\""}
{"url": "https://www.dnes.bg/mish-mash/2019/06/21/apolo-11-na-50-400-hil-dushi-zad-gyrba-na-edin-chovek.414137", "text": "Нийл Армстронг бил един от най-успешните пилоти на НАСА. След като той се отправя към лунната повърхност на 20 юли 1969 година, успехът или неуспехът на мисията зависят само от неговите умения, опит и реакции. И докато алармите звънят, а горивото намалява, той насочва кораба към повърхността на Луната.  \n\n\r\nВ следващите години Армстронг никога не приписва заслугите само на себе си. Той никога не пропуска да спомене хилядите хора, които работели усърдно, за да може той да стъпи на земния спътник.\r\n400 хил. души стояли зад гърба на един човек – астронавти, инженери, математици, медицински сестри, доктори, програмисти и много, много други. Докато „Аполо 11“ каца на Луната, на Земята една стая е пълна с хора – по 30 на смяна, стотици инженери в Хюстън следят дали мисията ще е успешна.\r\n                    \n                    \n                \r\nНийл Армстронг не бил специално избран за първия човек на Луната, просто екипът му бил следващия по ред. Ако „Аполо 11“ не успеел да стигне, то капитанът на „Аполо 12“ Пийт Конрад щеше да заеме това място в историята. И макар астронавтите да представлявали цялото човечество, всички те били родени през 30-те, преминали през военно обучение, добри в пилотирането и, естествено, били християни. Това било изискването, за да станеш астронавт по онова време. На 38 г. Армстронг бил най-младият командир на „Аполо“, 36-годишният Чарли Дюк бил най-младият човек, който се е разхождал на Луната, а най-старият – първият американски астронавт Алън Шепърд. По времето на мисията „Аполо 17“ той е на 47 години.\r\n\r\n33-ма души участвали в мисията на „Аполо“. От тях 27 стигнали до Луната, 24 били в орбита около нея и само 12 стъпили на повърхността й.\r\nНикой не знаел какво ще каже Армстронг, когато слезе от кораба. Той така и не споделил с никого какви ще са първите му думи. Но едва ли цял екип от писатели на речи щеше да измисли нещо по-поетично от „Една малка стъпка за човека, един голям скок за човечеството“.\r\nВторият мъж на луната Едуин „Бъз“ Олдрин пък описва повърхността й най-добре - \"великолепна пустош\". Най-ниският астронавт от мисията Пийт Конрад пък казва: \"Тази крачка може да е малка за Нийл, но е огромна за мен!\"\r\nЖивотът на всички тези 12 мъже бил напълно променен след стъпването им на Луната. Все пак колко повече можеш да постигнеш в живота си?\r\n\r\nПреди първият екип от трима мъже „Аполо 7“ да поеме по своя път, 8 астронавти вече са загубили живота си. През 1964 г. тренировъчният самолет на Теодор Фрийман е ударен от птичка и катастрофира. Той е първият, който загива. Името му, както и на останалите 7 мъже, е отнесено със специални плакети на Луната от „Аполо 15“.\r\n\r\nДокато Нийл Армстронг лети към Луната, всички кадри, които светът вижда на екраните си, са изпълнени с бели мъже. Единствените жени, които биват показани, са съпругите на астронавтите. Сега вече знаем, че зад кулисите на мисията Аполо е имало хияляди жени, които са работели усърдно. А една от тях – Джоан Морган, била единствената, допусната в контролната зала. През цялото време тя трябвало да се справя със солидна доза сексизъм, но накрая обидите спрели, след като всички мъже разбрали,че тя е сериозен работник.", "date": "2019.06.21", "title": "\"Аполо 11\" на 50 – 400 хил. души зад гърба на един човек "}
{"url": "https://www.dnes.bg/index/2019/06/21/vyzelyt-rusiia-i-sasht-vyv-vzaimodeistvie-sreshtu-iran.414021", "text": "Иран отново е в центъра на вниманието. САЩ и най-близките им съюзници (Израел, страните от Залива, Великобритания) обвиниха Техеран в диверсии срещу доставките на петрол на световния пазар. Това е много сериозно обвинение, след което по принцип може да последват мерки, вкл. военни. Впрочем и преди такива заплахи означаваха голяма вероятност за тяхното изпълняване.\n\r\nСега всичко се обезцени и самият Доналд Тръмп бързо започва да дава заден ход, санким не искаме война. В настоящата администрация на Белия дом съвсем не се забелязват откровени любители на войната. Нито президентът, нито държавният секретар се числят към категорията на воините, а в Пентагона е бъркотия - един и.д. министър си отиде, дойде друг, но и двамата са от бизнеса, пише Фьодор Лукянов*, \"Росийская газета\". \n                \n                \r\nНай-войнствен е Джон Болтън, но той по-скоро се специализира по санкциите и мерките за натиск, отколкото по въоръжените акции. Що се отнася до професионалистите в министерството на отбраната и разузнаването, те се изказаха още по времето на Буш-младши: една война с Иран е опасна и напълно непредсказуема.\n\r\nТака че вероятно не си струва да се очаква война, но по-нататъшното нагнетяване около иранската тема е неизбежно.\r\n\n\r\nКак Русия се отнася към това? Руско-иранските отношения са сложен и комплексен феномен. Те се коренят в продължителна историческа традиция, която също е многообразна - от тясно конструктивно взаимодействие до открита враждебност и конфликти.\n\n\r\nИнтересите на двете страни са преплетени, но съвсем не във всичко съвпадат, особено в регионалната политика, било за Каспийско море, било за Близкия изток. В последните години обаче все по-нагледно се проявява определен тип взаимна зависимост. Нито Русия, нито Иран (а към тях може да добавим и Турция)  могат да осъществят своите интереси без съдействие (или като минимум - липса на противодействие) от другата страна. Това не звучи много патетично, но то полага стабилна и съвсем разбираема основа за съвместна работа.\n\r\nНатискът на САЩ върху Иран съвсем не е ново явление. Като изключим краткия период след подписването на същото това ядрено споразумение, което сега е отречено, Техеран постоянно е бил подлаган на все по-твърди санкции. \n\r\nРусия никога не е била инициаторка, нито деснофлангова на наказателни мерки, но е участвала в тези от тях, които са били налагани през ООН. Москва е полагала усилия за смекчаване и конкретизиране на ограниченията, но не е отричала по същество необходимостта от натиск върху Иран заради ядреното досие. По разбираеми причини този подход на Русия винаги е предизвиквал недоволството и даже гнева на Иран. Москва е изхождала от положението си на държава, която стои в основата на Договора за неразпространение на ядрено оръжие (ДНЯО), и затова бе възможно да бъде обяснена нейната позиция. И именно тази позиция позволи на Русия да изиграе много полезна роля за сключването на Съвместния всеобхватен план за действие, който през 2015 г. отвори пътя за излизане от кризата.\n\r\nСега САЩ вероятно ще се опитат рязко да засилят санкционния натиск върху Иран, тоест да се върнат към положението отпреди няколко години. Вашингтон естествено има интерес Русия да участва по някакъв начин в този натиск. Белият дом при Тръмп не е особено загрижен за международното легитимиране на своите ходове и е готов да действа съвсем едностранно. Но все пак ще бъде предприет опит да се добави международен воал на кампанията против Иран и тя да се прокара през ООН. \n\r\nИма ли шанс - както е ставало преди - Русия да отиде на взаимодействие със САЩ по този въпрос?\n\r\nСъс сигурност може да се каже не. По две причини. Едната е принципна, а другата - много прагматична.\n\r\nПринципният мотив се свежда до следното. След като администрацията на САЩ демонстративно погреба договора, върху който дълго и много внимателно работеха най-добрите дипломати и който не бе нарушен от участниците, отпада главната причина за предишното руско сътрудничество. Да се говори за отговорност в запазването на ДНЯО, когато най-голямата ядрена страна е зачеркнала по тясно свои причини цялата предварителна работа по иранското направление, е просто безсмислено. А и за Техеран (както и за повечето други страни) е много трудно да намерят рационални аргументи.\n\r\nПриложният мотив е свързан с гореописаната регионална ситуация. След 2015 г. ангажираността на Русия в събитията на Близкия изток бе ограничена, а иранската тема до голяма степен бе част от общия дневен ред в отношенията със Съединените щати. Сега Русия е най-активният и най-солидният външен играч на близкоизточното поле, което е важна част от нейната външнополитическа дейност, при това на само в регионален, а и в глобален мащаб. Иран е незаменим партньор и нарастването на напрежението с него вещае сериозни усложнения в Сирия и наоколо. Това не означава, че Москва е напълно зависима от Техеран; всички в Близкия изток успешно маневрират по конкретни въпроси. \n\r\nЩе кажем, че Русия е успявала на два пъти да съчетае интересите на Иран и Израел, което само по себе си е чудо. Но без съмнение Русия няма да се кара с Техеран само защото така е удобно за Вашингтон.\n\r\nСледва въпросът: как да градят отношенията в неизбежно влошаващата се обстановка? Това трябва да се обсъжда и тъкмо затова е руско-иранският диалог във Валдайския клуб, който ще се състои след седмица.\n\r\n\n\r\n \r\n/БТА/\r\n ", "date": "2019.06.21", "title": "Възелът: Русия и САЩ във взаимодействие срещу Иран? "}
{"url": "https://www.dnes.bg/temida/2019/06/21/skriti-v-obuvki-chanti-mitnichari-spipaha-200-000-turski-liri.414117", "text": "Митнически служители от Главна дирекция \"Митническо разузнаване и разследване\" откриха контрабандно пренасяни 191 200 турски лира в обувки, чанта за лаптоп, дрехи и пригодени тайници в лек автомобил, съобщава Агенция Фокус. \n\r\nКолата с чуждестранна регистрация е пристигна на Митническия пункт в Лесово на 19 юни. Шофьорът се наредил на трасето за входящи леки автомобили и зачакал. Служители на митническите власти обаче се усъмнили и поискали щателна проверка.\n\r\nПри нея шофьорът и неговият спътник - турски граждани, заявили, че не внасят нищо за деклариране, но служителите откриват няколко парчки с общо 191 200 турски лири. Парите били пъхани във всички възможни джобове на чантата за лаптоп, в джобове на дрехи, в обувки, под скоростния лост на колата, в жабката и на други места. \n                    \n                    \n                \r\nВластие установили, че около 90 000 лира са собственост на водача на автомобила, другите - на неговия спътник. \n\r\nКонтрабандната валута е на обща левова стойност от 54 000 лв. \n\r\nСрещу двата са съставени два акта за установените нарушения на валутния закон.", "date": "2019.06.21", "title": "Скрити в обувки, чанти...митничари спипаха 200 000 турски лири"}
{"url": "https://www.dnes.bg/stranata/2019/06/21/nalivaneto-na-pari-v-slabo-razvitite-raioni-ne-e-panaceia.414111", "text": "\nАбосолюна илюзия е, че публичното финансиране, наливано в слабо развитите райони, е панацеята и ще реши проблема. Това каза вицепремирът Томислав Дончев по време на конференцията \"Бизнесът и регионите\", съобщава Агенция Фокус. \n\r\nПо думите му, страната ни има нужда от \"фини настройки\", а правителството се опитва да мисли в големи мащаби. В момента, според него, ако нещо не се получава с толкова пари, колкото се отделят към момента, ги удвояваме, утрояваме и учетворяваме. Това обаче не било правилно. \n\n\n\n\r\n\"Безспорно има сектори, включително и пряко свързани с регионалното развитие, където са драстично, частично и до голяма степен не добре финансирани\", изтъкна вицепремиерът, но добави, че това не е основният проблем. \n                    \n                    \n                \r\n\"Ако направим една детайлна диагностика, ще забележим, че на ниво област, ако изчисляваме брутния вътрешен продукт, имаме разлики повече от 5 пъти. Добре, че статистиката не позволява да вадим данни за брутния вътрешен продукт на ниво община, защото тогава разликата ще е още по-драстична, имайки предвид изключително сериозните вътрешно регионални развития\", аргументира се той. \n\r\nДончев напомни, че свръхцентрализацията е един от белезите на слабо развитите държави. Другият такъв било строгото законодателство, което обаче не се спазва. \n\r\n\"Аз се боя, че въпреки натрупания опит на ниво фина драматургия, ние все още не сме се развили до необходимата стойност и степен инстинки да определяме адекватно, каква е правилната интервенция, която обръща нещата\", призна той. \n\r\nТой изтъкна, че не бива да правим проекти и инициативи, които ще имат нужда в следващото десетилетие отново да бъдат обект на публично финансиране. \n\r\n\"Трябва да търсим такива, които обръщат тенденциите\", смята вицепремиерът. \n\r\nПо думите му, такива проекти не са лесни за планиране, нито за осъществяване. \n\r\n\"Ще опитам да подскажа няколко неща - първо, просто и безспорен факт е свързаност. Това, което пише в учебниците, ние практическо го доказахме в последното десетилетие. Там, където има транспортна сигурност, има перспектива. Големият проблем е неравноделното развитие на транспортната мрежа на територията на страната\", каза още той.", "date": "2019.06.21", "title": "Наливането на пари в слабо развитите райони не е панацея"}
{"url": "https://www.dnes.bg/sofia/2019/06/21/v-denia-na-skeitborda-desetki-se-spusnaha-po-bul-cherni-vryh.414142", "text": "\nДесетки любители на експремните приключения се спуснаха със скейтборд по столичния булевард \"Черни връх\" в световния ден на скейтбординга. \r\nДеца, младежи и вече пораснали ентусиасти се включиха в празненството и показаха своите умения върху дъските.\r\nДенят на скейтбординга се отбелязва от 2004 година в най-дългият ден от година. Началото е поставено в американския щат Калифорния, а оттогава празникът се разпространява из големите градове. \r\nДнес, 32 държави по света са домакини на празненствата и организират над 350 различни събития.", "date": "2019.06.21", "title": "В деня на скейтборда, десетки се спуснаха по бул. „Черни връх”"}
{"url": "https://www.dnes.bg/stranata/2019/06/21/dvama-zaginaha-na-trakiia-zatvoriha-magistralata-na-321-km.414119", "text": " са в тежка катастрофа на АМ \"\", в посока , в за слизане към , съобщиха от полицията.\n\r\n. Ударили са се два автомобила, на място са полицейски екипи. , а трафикът към морето се, съобщиха от полицията в Бургас. , но са нанесени само материални щети.", "date": "2019.06.21", "title": "Двама загинаха на \"Тракия\", затвориха магистралата на 321 км"}
{"url": "https://www.dnes.bg/politika/2019/06/21/podmiana-korupciia-vlast-gerb-i-bsp-vliazoha-v-bitka.414127", "text": "БСП отново нападна управляващите като този път за повод взе отлагането на обсъждането на орязването на държавните субсидии на партиите от 11 лева на 1 лев на действителен глас на избори, а от ГЕРБ обвиниха левицата, че си има вътрешни проблеми и трябва да промени първо партията си, а после да иска да властва в държавата.\n\r\nСпоред червената шефка Корнелия Нинова в последните седмици в политическия живот на страната са се случили няколко неща, като всички те могат да бъдат характеризирани с думата \"подмяна\".\n\n\n\"Хората бяха употребени в политическата игра на Бойко Борисов\", скочи тя. Нинова смята, че искането на премиера за намаляването на субсидията за политическите сили е било подменено с опит да се узакони купуването на политици и цели партии от олигарси.\n                    \n                    \n                \r\n\"Не че сега това не се случва, но е наказуемо, а внесените предложения щяха да направят това престъпление законно, това е поредният опит на управляващите да превърнат корупцията в закон\", скочи соцлидерката.\n\r\nТя смята, че през последните седмици е било подменено и официалното мнозинство, защото е станало ясно, че ГЕРБ не управлява с Обединени патриоти, а с ДПС, което официално е в опозиция.\n\r\n\"Истинските въпроси от живота бяха подменени с процедури. Предложенията на БСП за по-ниски ставки на храни и лекарства, за намаляването на данъците за родителите, не бяха допуснати за обсъждане, защото явно бедността на хората не е проблем за управляващите\", нападна Нинова.\n\r\nСпоред нея е била подменена за пореден път и парламентарната република и правовата държава с авторитарната власт на един човек - Бойко Борисов.\n\r\n\"Без обсъждане в ПГ на ГЕРБ и с Обединени патриоти той дойде в НС и разпореди 1 лев субсидия, разпореди го гръмко и с фанфари, а днес го оттегли тихо с мотив, че няма доклад на комисията\", обвини още Нинова.\n\r\nТома Биков от ГЕРБ не й остана длъжен.\n\r\n\"Явно колкото и загуби да понесе БСП, нейният лидер няма да промени начина си на поведение и на мислене. Отново бяхме обвинени в най-различни грехове, повечето от тях спекулативни\", коментира той.\n\r\nБиков се зарече от името на ГЕРБ, че няма да променят своето поведение, нито намерението си да управляват страната нормално и стабилно.\n\r\n\"Бяхме обвинени, че сме подменили едва ли не дебата за субсидиите, но ние поддържаме предложението си за 1 лев субсидия. БСП не казват колко лева да е субсидията, те нямат позиция, тяхната позиция е \"нека да се пазарим, да преговаряме, да го обсъдим\", ние сме склонни да го обсъждам, но не приемаме, че искаме да правим театри\", скочи той.\n\r\nБиков призова социалистите да променят партията си и така и те \"някой ден ще имат светло бъдеще\".\n\r\n\"Нашата работа е да пазим държавата от вас, защото в момента не сте в състояние да провеждате нормална политика, вашата партия има проблеми\", заключи той.", "date": "2019.06.21", "title": "Подмяна, корупция, власт... ГЕРБ и БСП влязоха в битка"}
{"url": "https://www.dnes.bg/politika/2019/06/21/dps-pishat-na-boiko-ne-obsydiha-padaneto-na-dds-za-knigite.414116", "text": "След като на за  от бюджетната комисия в НС, от движението.\r\n \r\n\"Писмото е с копие до финансовия министър Владислав Горанов и в него ние излагаме нашите за предложенията и своето учудване от факта, че въпреки публично проведени консултации с , на които бяха приети нашите , сега не са приети\", коментира Йордан Цонев от ДПС.\r\nТой припомни и че  и е казал, че те трябва да се реализират.\r\n\" от това, което се случи на заседанието на бюджетната комисия и от аргумента, че нашите \", призна Цонев.\r\n ", "date": "2019.06.21", "title": "ДПС пишат на Бойко, не обсъдиха падането на ДДС за книгите"}
{"url": "https://www.dnes.bg/cars/2019/06/21/nova-kola-za-djeims-bond-podkarva-valhalla.414125", "text": "В новия филм от поредицата за Джеймс Бонд, английският актьор Даниел Крейг ще кара хибриден хиперавтомобил на Aston Martin. Това ще е една от трите коли на марката, които ще бъдат показани във филма за Агент 007, чиито снимки започнаха в Ямайка в началото на миналия месец.\r\nИзпълнителният директор на британския автомобилен производител Анди Палмър разкри някои подробности за новия автомобил. По думите му, моделът под кодовото название AM-RB-003 вече е получил име - Valhalla. По този начин Aston Martin продължава традицията да използва скандинавската митология в названието на последните си модели.\r\nОт въпросния автомобил ще бъдат сглобени само 500 бройки. Колата ще е изцяло от въглеродни влакна, а цената й ще бъде 1,5 млн. британски паунда, уточни Палмър. Планирано е Hypercar Valhalla да стане конкурент на Ferrari LaFerrari и McLaren Senna.\r\n", "date": "2019.06.21", "title": "Нова кола за Джеймс Бонд, подкарва Valhalla"}
{"url": "https://www.dnes.bg/stranata/2019/06/21/mlad-shofior-zagina-pri-katastrofa-v-shumensko.414122", "text": "24-годишен мъж е загинал в тежко пътнотранспортно произшествие близо до село Избул, съобщават от Областната дирекция на МВР в Шумен.\r\nИнцидентът е станал в четвъртък около 18:30 часа.\r\nВодач на лек автомобил \"Пежо Партнър\" със софийска регистрация загубил контрол над автомобила на мокра настилка, излязъл вляво по посока на движението си и се ударил в крайпътно дърво.\r\nВ следствие на удара 24-годишният водач е загинал на място. По случая е образувано досъдебно производство.", "date": "2019.06.21", "title": "Млад шофьор загина при катастрофа в Шуменско"}
{"url": "https://www.dnes.bg/stranata/2019/06/21/zaginalite-na-trakiia-semeistvo-ot-plovdiv.414130", "text": "Загиналите при тежката катастрофа на автомагистрала \"Тракия\" край Бургас са семейство от Пловдив, съобщиха от полицията.\nЖената е на 76 години, а мъжът на 79 години. Той е управлявал автомобила.\r\nИнцидентът стана днес около 10 часа. Магистралата в посока към Бургас в района на инцидента е затворена. Автомобилите се отбиват още от Карнобат през вътрешния път през Айтос.", "date": "2019.06.21", "title": "Загиналите на \"Тракия\" - семейство от Пловдив"}
{"url": "https://www.dnes.bg/stranata/2019/06/21/za-uikenda-slynchevo-daje-goreshto-a-sledobed-dyjd.414121", "text": "Времето утре ще е предимно слънчево и горещо с максимални температури в повечето места между 30 и 35 градуса.\r\nВ следобедните часове ще се развива купеста облачност и на места, главно в източната половина на страната и в планинските райони, ще превали и прегърми. Ще духа слаб север-северозападен вятър, според прогнозата за времето на НИМХ-БАН.\r\nНад Черноморието ще преобладава слънчево време. След обяд ще се развива купеста облачност, но само на отделни места по северното крайбрежие ще превали краткотрайно. Ще духа слаб северозападен вятър. Максимални температури между 30-32 градуса. Температурата на морската вода е от 24 до 27 градуса. Вълнението на морето ще бъде 2 бала.\r\n                    \n                    \n                Над планините преди обяд ще бъде предимно слънчево. След обяд ще се развива купеста и купесто-дъждовна облачност и до вечерта на места ще превали и прегърми. Ще духа слаб северозападен вятър. Максимална температура на 1200 метра около 24, на 2000 метра - около 17 градуса.\r\nВ неделя ще бъде предимно слънчево и горещо, с максимални температури достигащи, на места и надхвърлящи 35 градуса.\r\nПо-късно през деня на места в западната част от страната ще превали и прегърми. В началото на следващата седмица въздушната маса над страната ще е неустойчива. Ще се развива купеста, около и след обяд, и преди полунощ и купесто-дъждовна облачност. Ще има краткотрайни валежи и гръмотевична дейност.\r\nНа места в понеделник явленията ще са по-интензивни, повишава се и вероятността за градушки. Вятърът ще е североизточен, в източната половина от страната - до умерен. По Черноморието ще се задържи почти без валежи и с високи температури - до 30-32 градуса, в останалата част от страната температурите временно ще се понижат. (БТА)\r\n ", "date": "2019.06.21", "title": "За уикенда: Слънчево, даже горещо, а следобед - дъжд "}
{"url": "https://www.dnes.bg/stranata/2019/06/21/trakiiski-rituali-ojiviaha-v-nai-dylgiia-den-ot-godinata-v-drevnoto-selishte-kabile.414112", "text": "За поредна година най-дългият ден от годината 21 юни беше отбелязан от стотици хора в археологическия резерват \"Тракийски и античен град Кабиле\" с възстановка на мистични тракийски ритуали. Организатори на събитието са община Ямбол и Регионалния исторически музей – Ямбол, а със свое вино, кръстено на античния град Kabile, се включи и \"Вила Ямбол\".\r\n\"Когато първият слънчев лъч е преминавал през скалния улей и е огрявал образа на богинята Кибела, изсечен в скалата, древните траки са разбирали, че е дошъл най-дългият ден. Ето защо, това е място, което съчетава култа към Великата богиня-майка Кибела и към слънцето, с все по-нарастващото желание на хората да почерпят от древните знания и опит\", коментираха инициаторите на събитието.\r\n                    \n                    Желаещите да се заредят с тази енергия и да наблюдават възстановката на древните тракийски обичаи се увеличават всяка година. Именно по време на лятното слънцестоене на 21 юни образът на богинята Кибела, яхнала лъв, се огрява от слънчевите лъчи, а камъните започват да сменят цветовете си.\r\nНа Зайчи връх е била експедиция, която е замервала с уреди както магнитното поле на светилището, така и състоянието на хората, които са се качили на него преди и след престой от няколко часа. Оказва се, че магнитното поле на Зайчи връх и самото светилище е 7 пъти по-силно в сравнение с нормалното за планетата. Медицинските показатели на присъстващите на експеримента се подобрили значително.\r\nЕдноименната марка вина Kabile носи името на античния град в знак на почит към традициите на региона като винопроизводител. Затова на етикета на бутилките е изобразена именно богинята-майка Кибела - закрилница на земите и лозята, първородна сила зад всяко вино.\r\n\"Вдъхновени от културното наследство на траките и историята на тяхната богиня-майка,  решихме да създадем вино, посветено на традицията и обичаите. Така се появи Kabile - едно хилядолетно наследство, запечатано в бутилка\", допълниха от винарната. Екипът вярва, че вдъхновението от Кибела и древната тракийска история са важни за успехите на марката по света и у нас.\r\nСамо от началото на тази година серията вина Kabile спечелиха общо 20 медала на световни конкурси. Седем от отличията са от престижния Vinalies Internationales 2019 във Франция. На пътуващия международен конкурс Mondial de Bruxelles наградите са четири – две златни за Kabile Мерло Резерва и Kabile Каберне Совиньон Резерва и два сребърни отново за вината в тази серия.  На Los Angeles International Wine Awards най-старата изба в Южна България спечели общо осем приза за вината Kabile, от които три златни – за Kabile Шардоне, за Kabile Мерло Резерва и за Kabile Мавруд и Каберне. От International Wine Challenge 2019 серията спечели едно бронзово отличие за червеното Kabile Мерло и Каберне Совиньон.\r\nНай-ранните писмени сведения за производство на вино от траките са от Омир. Те подчертават, че за разлика от елините, траките не разреждат виното с вода. За траките виното било нещо божествено, неизменна част от техните магични ритуали, питието, което ги доближавало до Бога. В целия древен свят се е пиело вино, но тракийското се е смятало за особено качествено.", "date": "2019.06.21", "title": "Тракийски ритуали оживяха в най-дългия ден от годината в древното селище Кабиле"}
{"url": "https://www.dnes.bg/notifikacii/2019/06/21/trymp-predupredil-iran-che-gotvi-udar-sreshtu-nego.414131", "text": "Иран е получил снощи чрез Оман съобщение от президента на САЩ Доналд Тръмп, че го заплашва американско нападение, заявиха ирански служители, цитирани от Ройтерс.\n\r\n\"В посланието си Тръмп каза, че е против каквато и да е война с Иран и иска да разговаря с Техеран по различни въпроси . . . той ни даде кратък срок за отговор, но незабавният отговор на Иран беше, че върховният водач (аятолах Али) Хаменей трябва да вземе решението по този въпрос\", каза един от служителите, пожелали анонимност.\r\n\n                \n                \r\nДруг служител заяви: \"Дадохме да се разбере, че нашият водач е против всякакви разговори, но посланието му ще бъде предадено, за да вземе решение . . . Обаче казахме на оманския служител, че всяко нападение срещу Иран ще има регионални и международни последици.\"\n\r\nРуският заместник-министър на външните работи Сергей Рябков каза, че Русия призовава САЩ да не предприемат безразсъдни действия по отношение на Иран, предаде ТАСС, цитирана от БТА. \n\r\n\"Опасността от конфликт не е отминала и ние отново призоваваме отговорните фигури, ако още има такива във Вашингтон, да помислят за последиците\", заяви той по повод информацията на в. \"Ню Йорк таймс\", че Тръмп одобрил нанасяне на удар по Иран, но после отменил решението си.\n\r\n ", "date": "2019.06.21", "title": "Тръмп предупредил Иран, че готви удар срещу него"}
{"url": "https://www.dnes.bg/muzika-drugi/2019/06/21/plashtat-li-avtorski-prava-tyrgovskite-obekti.414133", "text": "Съгласно приетите през март миналата година промени в Закона за авторското право и сродните му права, от началото на 2019 г. общините започнаха да извършват проверки на търговските обекти за уредени права за ползваната в тях музика. Половината от глобите при установени нарушения се насочват към финансиране на културни проекти в регионите, а останалата част се разпределя към Национален фонд \"Култура\".\n\r\nВсяка община има правомощията самостоятелно да определи как ще прилага контрола над публичното изпълнение на музика. \n\r\nНякои общини като Русе и Стара Загора отбелязват сериозен ръст в лицензирането на музика за бизнеса. Там проверките се извършват от инспекторите на място. В следствие на проведен семинар от кампанията на ПРОФОН, Музикаутор и БХРА за обучение на общините и информиране представителите на местния бизнес, в Стара Загора например броят на лицензираните обекти е нараснал с 240%, което отговаря на 80% ръст на приходите от лицензните такси за тази спрямо 2018 година. \n                    \n                    \n                \r\nВарна и Бургас са в процес по изменения на вътрешните нормативни актове, съгласно които договорите за лиценз за публично изпълнение ще бъдат изискуеми от търговците, наред с останалите необходими удостоверения и разрешителни. \n\r\nКметът на Община Пловдив вече е издал заповед със срок, в който всички задължени обекти е необходимо да представят договорите си с организации за колективно управление на права. Подобно решение оптимизира процеса и дори спестява проверките, изискващи човешки ресурс. Спрямо 2018 г. Пловдив отбелязва 6% ръст в броя на търговските обекти с уредени сродни права.\n\r\n\"В заведенията музиката е основна притегателна сила за клиентите и ако е правилно подбрана, създава атмосфера, която оформя характера на мястото. Музикалният фон носи добавена стойност за всеки търговски обект – доказано е, че кара хората да остават по-дълго и да купуват повече, защото \"общува\" с емоциите им. В този смисъл музиката е мощен маркетингов инструмент. Именно затова разнообразието, от което един търговец може да избира, е от голямо значение. Ние представляваме за територията на България над 95% от българския и световен репертоар и след като се лицензира при нас, в обекта може да звучи всякаква музика, независимо от източника – радио, телевизия, стрийминг платформи, CD и други. За да улесним бизнеса, с колегите от Музикаутор създадохме платформата MusicPro.org, на която със специален онлайн калкулатор всеки може да изчисли сам дължимите суми, както и да подаде заявка за лицензиране към двете дружества едновременно, на принципа „на едно гише. Така един собственик на нощен клуб например ще уреди и авторските, и сродните права за звукозаписите, които ползва за озвучаване на обекта си\", коментира изпълнителният директор на ПРОФОН София Щерева.", "date": "2019.06.21", "title": "Плащат ли авторски права търговските обекти? "}
{"url": "https://www.dnes.bg/notifikacii/2019/06/21/kim-vryzkata-na-kitai-i-severna-koreia-e-nepobedima.414096", "text": "Връзката на Китай и на Северна Корея е \"непобедима\", заяви севернокорейският лидер Ким Чен Ун във втория ден от визитата на китайския президент Си Цзинпин в Северна Корея, предаде Франс прес, като се позова на севернокорейската агенция КЦТА.\n\r\n\"Посещението на китайския съюзник е важен повод за двете страни да демонстрират пред целия свят своята непобедима връзка и своето неотменимо приятелство\", е казал Ким.\n\r\nВчера вечерта по време на банкет, даден в него чест в Пхенян, Си Цзинпин пък е отбелязал, че под ръководството на Ким Чен Ун Северна Корея е подела нов стратегически курс за икономическо развитие и подобряване на прехраната на населението, като социалистическото изграждане в страната е белязало нов възход, предаде Асошиейтед прес, като се позова на Синхуа.\r\n                \n                \n\r\nСи е засегнал и ядрения въпрос и е казал, че всички страни са съгласни да се придържат към мирните преговори така, че да се допринесе още повече за мира, стабилността и просперитета в региона и по света, пише БТА.", "date": "2019.06.21", "title": "Ким: Връзката на Китай и Северна Корея е непобедима"}
{"url": "https://www.dnes.bg/obshtestvo/2019/06/21/samo-za-sedmica-24-dushi-zaginaha-na-pytishtata-u-nas.414134", "text": "са при у нас за последната . Това съобщи по БНР комисар Росен Рапчев, началник на Пътна полиция. Той разказа и кои са най-честите за катастрофи у нас.\n\n\r\n\n\r\n\"Основните причини, това са н. Също така, немаловажни са тези уязвими участници в движението - пешеходците, велосипедистите и мотористите. Имаме трима загинали за този период , които са се сблъскали с моторно-превозно средство. Двама велосипедисти са загубили живота си, движейки се извън пътищата, извън населените места, особено в тъмната част, без да са осигурили своята видимост. Знаете, че в тъмната част на нощта трябва да се движат със светлоотразителни елементи по тях\", каза той.\n                    \n                    \n                \r\nАпелираме към всички граждани , да не изпреварват на места, където е забранено, допълни Рапчев.\n\r\n, допълни Рапчев:\n\r\n\"Тези причини доведоха до стартирането на по-засилени проверки от страна на Пътна полиция. Всички възможни технически средства за контрол на скоростта използваме и ги натоварваме възможно най-много\".", "date": "2019.06.21", "title": "Само за седмица 24 души загинаха на пътищата у нас"}
{"url": "https://www.dnes.bg/akoshtete-vqrvaite/2019/06/21/4-zodii-koito-obojavat-da-bydat-iznenadvani.414138", "text": "Част от зодиакалните знаци обичат да предвиждат и планират всичко, трудно се справят, когато някой им поднесе нещо неочаквано. Другите обаче обожават изненадите и такива моменти ги карат да се чувстват живи. Ето на кои зодии може спокойно да поднасяте изненади.\r\n \r\n\r\n \r\nМного им харесва, когато някой направи специална изненада, само за тях. Например, парти за рожден ден или друг повод, скъп подарък, без причина, който не са очаквали. На Везните им харесва да са център на внимание и да биват обсипвани с комплименти. Струва им се, че изненадите са магични, някакъв вид вълшебство, затова и самите те често правят изненади.\r\n \r\n\r\n \r\nМразят рутината и скуката, затова се радват на изненади, на неочаквани пътувания, дори на шокови ситуации. Иска им се винаги да са удивени и учудени. Обожават спонтанните хора, такива, които не планират предварително всичко. Искат да има тръпка и да се забавляват. Смятат, че когато някой им прави изненада, той доказва, че ги обича и познава добре.\r\n \r\n", "date": "2019.06.21", "title": "4 зодии, които обожават да бъдат изненадвани"}
{"url": "https://www.dnes.bg/obrazovanie/2019/06/21/shte-se-podmeni-li-istoriiata-kak-e-predstaven-komunizmyt-v-uchebnicite-po-istoriia.414141", "text": "След широки обществени обсъждания през 2018 година беше приета нова учебна програма по история и цивилизация за 10 клас, в която за първи път беше предвидено изучаване на периода 1944-1989г. в самостоятелен раздел. \n\r\nДнес учебниците вече са готови и очакват да бъдат окончателно одобрени от министъра на образованието Красимир Вълчев преди да бъдат отпечатани в необходимите тиражи. \n\r\nПодвеждащо, манипулативно и тенденциозно. Това е констатацията на специализирания сайт desebg.com и на неговия основател - журналистът Христо Христов. Той е бил сезиран от притеснени учители от страната за съдържанието на някои от новите учебници, които вече са раздадени по училищата за оценка и избор. \n                    \n                    \n                \r\n\n\r\nСпоред Христов, онова което липсва в учебниците на всички издателства е ясното и по-подробно описание на ролята и дейността на Държавна сигурност като репресивен апарат в тоталитарната държава за целия период от 1944 г. до 1989 г. \n\r\nНе е посочено, че службата е подчинена пряко на партийното ръководство, а от 1974 г. и на генералния секретар на БКП Тодор Живков. Вместо това в част от учебниците пише, че при Живковото управление репресиите върху обществото намалели.\n\r\nИдеологическо, кадрово, оперативно и техническо подчинение на КГБ също е пропуснато. Христов коментира, че някои от издателствата са отбили номера, като са отразили задължителния по новата учебна програма термин „репресивен апарат” с 2-3 изречения под формата на речник.\n\r\nДруга фрапираща липса, която сайтът открива, е отсъствието на трите фалита на управлението на БКП при Тодор Живков - 1960 г., 1976-1977 и 1987г. Те са отбелязани в учебника на само едно от 5-те издателства. \n\r\n\"Без разглеждането им всичко останало в частта за икономиката в този период се обезсмисля напълно\", убеден е Христо Христов. \n\r\nЗа сметка на това обаче, в някои от учебниците, учениците могат да прочетат, че \"Тодор Живков е полагал грижи за благосъстоянието на населението\". \n\r\n\n\r\nВ нито един от учебниците не е посочено точното съществуване на концлагера „Белене”, нито е посочено, че това е най-големия и продължителен лагер за политически противници на БКП.\n\r\nВ някои от учебниците е посочено, че е открит през 1949 г. и закрит през 1953 г. в други, че отново е отворен през 1956 г. и закрит през 1962 г.\n\r\nНикъде не е посочено обаче, че лагерът е отворен отново през 1985 г. и в него без съд и присъди са изолирани над 500 турци срещу възродителния процес. \n\r\nЖурналистът констатира още много липсващи или манипулативни твърдения в учебниците, засягащи този период. Така например са\r\nНе закъсня и реакцията на различни сдружения и общественици от цялата страна.\r\n\"Съюзът на репресираните от комунизма - памет\" публикува декларация, адресирана до министъра на образованието, в която  наричат новите учебници \"пълни не само с неточности, но и с фактологически грешки, с пренебрежително замитане на истината на авторите на учебниците\". \n\r\nФондация \"Остров Белене\", която се грижи за мястото на бившия лагер и посещенията в него от три години, възрази остро срещу \"поднесената по манипулативен начин, изкривена и премълчана истина за периода на престъпното тоталитарно управление на българската комунистическа партия.\"\n\r\nСред недоволните от новите учебници беше дори и бившият втори човек в управляващата партия ГЕРБ - Цветан Цветанов, който написа в своя Facebook профил, че се надява, че министърът на образованието и парламентарната група на ГЕРБ няма да допуснат \"скандалния опит за подмяна на истината за комунистическия режим\".\r\n\"Очаквах повече от това, което видях,че е представено в новите учебници. Процесите на издаване на учебници и на писането им е приватизиран - издателствата са частни и сами подбират авторския колектив, а аз като министър нося само отговорност, без да мога да ги контролирам\", коментира пред desеbg.com министърът Красимир Вълчев. \n\r\nВъпреки това той е обещал да изиска от издателствата да нанесат корекции в учебниците. \n\r\nТе вече са минали през проверка на комисия в МОН, която не е констатирала никаква липси и е нямала забележки. В нея обаче е нямало нито един представител на професионалната академична общност, който да може да коригира евентуални грешки. \n\r\nВ свое писмо до министъра Христо Христов е изложил всички съображения по темата и го призовава да се сложи край на практиката едни и същи събития да се представят по различен начин в учебниците на различните издания.\n\r\n\"Нека не изпуснем времето, когато с общи усилия най-сетне можем да променим картината по отношение на знанията на младите хора и решаването на един ключов проблем на българското общество, който дълго време е подценяван и неглижиран от предишните управления. От това зависи цялостното гражданско самосъзнание на младите поколения в България\", завършва писмото си Христов.", "date": "2019.06.21", "title": "Ще се подмени ли историята – как е представен комунизмът в учебниците по история? "}
{"url": "https://www.dnes.bg/sofia/2019/06/21/konnata-baza-v-borisovata-fandykova-iska-novo-obsyjdane.414103", "text": "Кметът на София Йорданка Фандъкова предлага Подробният устройствен план на Борисовата градина да се преработи и да се проведе ново обществено обсъждане. \n\nПо думите й заданието на плана показва ясната политическа воля за запазване на парка и законовото спиране на всякакви инвестиционни намерения от страна на собственици на частни обекти, придобити в периода 1997 – 2005 г.\r\nФандъкова предлага в окончателния вариант на плана да не се възстановява сградата на Климатичното училище по архивни данни, каквото е предложението в проекта. Теренът да бъде запазен като част от зелената система на Борисовата градина.\r\nКонната база и базата на \"Спортна София\" да се запазят на местата, на които са. Не съм съгласна с предложението да се местят на нови терени в парка. Конната база от години е място, на което децата на София се запознават с конния спорт, а много деца със специални потребности идват тук със своите родители, мотовира се кметът.\r\n                    \n                    \n                Да не се допуска никакво ново строителство на сгради за създаване на \"Музей за зелена памет\" на мястото на автокъща \"Капитолия\". За осигуряване на достъпа до парка, без да се допуска движение на автомобили в него, подкрепям предложението за изграждане на подземен паркинг под съществуващия в момента терен на автокъщата, посочва Фандъкова.\r\nКметът иска да се разгледа възможността за възстановяване на атракциона \"Кривите огледала\" в съществуващата в момента малка сграда на терена на автокъща \"Капитолия\". Автокъща \"Капитолия\" да бъде премахната от Борисовата градина. \r\nФандъкова смята, че не трябва да се допуска застрояване в имота на съществуващия преди години ресторант „Тенекиите“, иска да се опишат ясно допустимите дейности за реконструкция и ремонт на съществуващите спортни съоръжения, да се подобри структурата на веломрежата в парка и др.\r\n\"130 години след изработването на първия устройствен план на градината от Даниел Неф, започваме обсъждането на настоящия проект за Подробен устройствен план, чиято основна цел е да съхрани и опази историческия вид на Борисовата градина, която е сред най-големите богатства на София\", изтъква столичният кмет.\r\nТя припомня, че конкурсът за разработване на проекта за ПУП на Борисова градина беше спечелен от дружеството \"Ковачев архитекти\", което предложи най-консервативния вариант за запазване на парка.\r\n ", "date": "2019.06.21", "title": "Конната база в Борисовата, Фандъкова иска ново обсъждане"}
{"url": "https://www.dnes.bg/art/2019/06/21/v-sveta-na-bogatashite-parite-sa-kult-no-zapylvat-li-prazninata.414113", "text": "\r\nДобре дошли в света на богатите. Парите тук са издигнати в култ, а колкото по-помпозно се декларира богатството, толкова по-добре. \n\r\nФотографката Лорън Гринфийлд прави изложба, която документира как живеят онези, които демонстират богатството си, понякога без вкус. \n\r\n\"Опитах се да покажа човешкото им лице, без да ги съдя. Исках да ги заснема в приятна за тях ситуация, така че те спокойно да разкажат историите си\", споделя Лорън пред . \n                    \n                    \n                \r\nНо животът на богатите се лашка от лукс към безвкусие и гротескност. \n\r\nЛорън обаче не критикува индивидуалния човек. Напротив, нейните фотографии критикуват обществото и средата, културата, която издига капиталът в култ. \n\r\n\"Капитализмът кара хората да се чувстват малки и незначителни. В моите фотографии хората търсят смисъла на живота чрез пари, секс, красота и маркови продукти. Но те не осъзнават, че това няма да запълни празнината в тях\", казва Лорън. \n\r\n \r\n", "date": "2019.06.21", "title": "В света на богаташите парите са култ... Но запълват ли празнината?"}
{"url": "https://www.dnes.bg/notifikacii/2019/06/21/lednicite-v-himalaite-se-topiat-2-pyti-po-byrzo-ot-20-v.414074", "text": "Учени от САЩ, анализирали шпионски сателитни изображения от времето на Студената война, са стигнали до заключението, че ледниците в Хималаите се топят двойно по-бързо от началото на 21-ви век в сравнение с края на 20-и, съобщават Асошиейтед прес и Ройтерс, позовавайки се на публикация в сп. \"Science Advances\".\n\r\nЗа целите на изследването специалистите са изчислили количествено и са сравнили промените в дебелината на ледовете на 650 ледника през периода 1975-2000 г. и 2000-2016 г.\n\r\nОт началото на 21 век хималайските ледници губят около един процент лед годишно.\n\r\n\"Резултатите от изследването показват, че хималайските ледници са претърпели значителна загуба на лед през последните 40 години, като средната скорост на топене през 21 век е двойно по-бърза от края на 20 век\", пишат авторите на проучването.\n                \n                \r\nСред възможните причини за ускореното топене е повишаването на средната температура в региона с един градус Целзий.\n\r\n\"Загубата на лед е плашеща, но още по-плашещи са двойно по-бързите темпове на топене\", казва гласиологът и ръководител на изследването Джон Мауер от Колумбийския университет.\n\r\nКоличеството останал лед в Хималаите - част от регион, наричан Третия полюс, е само 72 процента в сравнение с наличния през 1975 г. От началото на века хималайските ледници губят около 8,3 милиарда тона лед годишно. За сравнение - в периода между 1975 и 2000 г. годишната загуба възлиза на 4,3 милиарда тона.\n\r\nТопенето на хималайските ледници не допринася съществено за покачване на морското равнище, тъй като \"бледнее\" в сравнение с топенето на Гренландия и Антарктика. Загубата на лед обаче означава настоящи и бъдещи проблеми с водоснабдяването за стотиците милиони хора в региона, отбелязва съавторът на изследването Йорг Шафер.\n\r\nУчените не разполагат с достатъчно данни за леда в Хималаите, докато Джош Мауер не попада на разсекретени и публикувани онлайн изображения от американски шпионски сателити. Благодарения на тях специалистът успява да изчисли наличния лед в Хималаите през 1975 г. След това Мауер използва други сателитни изображения, за да отчете количеството на леда през 2000 г. и отново през 2016 г.\n\r\nПредишни проучвания обхващат индивидуални ледници през кратък период от време. Настоящото изследване представлява първия по рода си \"поглед\" към голямата картина - топенето на 650 ледника за период от десетилетия. \r\n \r\n/БТА/\r\n ", "date": "2019.06.21", "title": "Ледниците в Хималаите се топят 2 пъти по-бързо от 20 в."}
{"url": "https://www.dnes.bg/eu/2019/06/21/es-udylji-ikonomicheskite-sankcii-sreshtu-rusiia-zaradi-krim.414075", "text": "Европейският съюз удължи с още шест месеца икономическите санкции, наложени на Русия заради анексията на Крим и Севастопол. \n\r\nСъбрани в Брюксел, европейските лидери достигнаха бързо до единодушие, след като канцлерът на Германия Ангела Меркел и френският президент Еманюел Макрон като страни по Минските споразумения ги информираха, че Русия продължава да не спазва задълженията си по мирните споразумения.\n\r\nНаложените през 2014 г. санкции изтичат на 31 юли, но сега ще бъдат удължени до края на годината.\n\r\nТе предвиждат забрана на търговията с оръжие и стоки с двойна употреба, както и с технологии, свързани с добива на нефт, и ограничават достъпа до европейските финансови пазари на големите руски държавни банки и компании.\n                    \n                    \n                \r\nЕвропейските лидери обаче не успяха да постигнат единодушие по идеята ЕС да се ангажира до 2050 г. да направи икономиката си въглеродно неутрална като част от мерките за борба с климата. Тя беше предложена от Европейската комисия, след като световни учени предупредиха, че Парижкото споразумение за климата няма да е достатъчно да спаси планетата и че трябва да се направи повече, за да се забавят промените в климата.\n\r\nВъглеродната неутралност трябваше да увеличи поетите до момента ангажименти от страните членки, като за всеки тон въглеродни емисии съответната държава трябваше да предприеме мерки, които отнемат тон СО2 от атмосферата.\n\r\nПолша, чиято икономика е силно зависима от въглищата,  успя да получи подкрепа от Чехия, Унгария и Естония и да попречи да се фиксира годината за постигане на въглеродна неутралност, като тя бе записана като стремеж на желаещите само под черта в официалните заключения.\r\nГерманският канцлер Ангела Меркел обяви за първостепенна своя задача на срещата в Брюксел постигане на единодушие по датата, като успя да убеди 23 държави да застанат зад нея, но това не беше достатъчно. \n\r\nОсновният аргумент на Полша беше, че като зависима от въглищата икономика тя желае мерките по намаляване на емисиите да бъдат обвързани с механизъм за компенсиране на финансовото усилие за тяхното прилагане.\n\r\nПолският премиер Матеуш Моравецки заяви, че единственият начин да подкрепи целта е, ако ЕС се съгласи да компенсира финансово по-бедните си членове да постигнат въглеродно-неутрална икономика за 30 г.\r\n ", "date": "2019.06.21", "title": "ЕС удължи икономическите санкции срещу Русия заради Крим"}
{"url": "https://www.dnes.bg/stranata/2019/06/21/golemite-obshtini-naslediavat-nad-2000-troshki.414076", "text": "Големите общини в страната са наследили над 2000 стари коли, изоставени от собствениците по улиците, пише „Монитор“.\n\r\nСлед като кметствата установят зарязаните трошки, лепят стикери, с които дават срок за доброволно премахване, ако това обаче не се случи, се сформират комисии, които вдигат принудително возилата. След това отново има срок, в който собственикът може да потърси старата си кола, но практиката показва, че хиляди коли остават непотърсени. \n\r\nИменно дългите срокове за установяване и издаване на предписания връзват ръцете на общините да изчистят по-бързо трошките от улиците.\n\r\nВ София от 2009 г. до юни тази година са установени 13 774 изоставени автомобили, на които са поставени стикери за доброволно преместване от терените на общинска или държавна собственост, съобщиха от Столичния инспекторат пред „Монитор“. Оттам уточниха, че при последвали проверки са констатирали 7924 случая на доброволно премахване на возилата. 227 коли пък са минали годишен технически преглед, с което вече не попадат в категорията „изоставени коли“. \n                    \n                    \n                \r\nФирмите, с които Столичната община е сключила договор, са преместили принудително на площадка за временно съхранение 1489 трошки. В случай, че колата не се потърси и от площадката, автомобилът се счита за отпадък и отива за рециклиране.\n\r\nВ Пловдив акции за освобождаване на междублоковите пространства от изоставени трошки са регулярни във всеки един от шестте района на града. Общинските служители лепят предписания към собствениците на по около 140-150 автомобила на година във всеки един от районите. Принудително репатрираните са по около 20-30 от район на година. \n\r\nОт община Пловдив припомниха, че принудително се репатрират колите, собствениците на които не се изпълнили поставеното предписание в законоустановения срок от 90 дни. Предписанието е стикер по образец, който се залепва на видно място по колите. Собствениците са задължени да приведат автомобилите си в техническо изправно състояние, да ги преместят на частен терен или да ги предадат за разкомплектоване на лицензирани за целта фирми. След като паякът вдигне изоставената трошка, собствениците имат 14 дни да си ги потърсят на общинския паркинг. Ако не го сторят, колите им биват разкомплектовани.\n\r\nВ морската ни столица Варна над 1000 изоставени коли заемаха паркоместа и задръстваха улиците, като заради тежките процедури общината няколко години имаше проблеми с успешната борба по разчистването им. Така седмично на паркинга за излезли от употреба автомобили в Южна промишлена зона се репартират по около 10 трошки, като досега от улиците на града са изчистени над 450 стари коли.\n\r\n„Има два варианта за репатриране на изоставени от собствениците коли. В единия случай, ако автомобилът няма регистрационни табели, може да бъде преместен и откаран до паркинга на общината. В другия случай става въпрос за автомобили, които имат регистрационни номера, но са оставени безнадзорно и са паркирани от дълго време в междублокови пространства и на тревни площи“, обяснява шефът на Общинското предприятие „Общински паркинги и синя зона“ Младен Иванов.\n\r\nБлизо 30 изоставени коли са премахнати от улиците в Дупница след стартиралата ежегодна акция на общинската управа. Обект на проверки са автомобили, паркирани на тротоари и улични платна, които не са регистрирани или са видимо в негодно за ползване състояние. Към настоящия момент са издадени и 3 предписания на собственици, обяви говорителят на кметската управа, Христо Апостолов.\n\r\nЕдва 12 излезли от употреба автомобила, паркирани по улиците на Стара Загора, са били репатрирани до складове за скрап от началото на годината, показва справката на общинската администрация. За 6 месеца служителите са установили 148 трошки, на които са били поставени стикери за уведомяване на собствениците им, около 60 на сто от ръждясалите ламарини са били извозени от притежателите им, останалите са все още в изчаквателен период. През 2018 г. репатрираните са 48 при общо 245 установени да „домуват“ в нарушение на наредбата. Приблизително същият процент като през тази година е превозен за сметка на собствениците.\n\r\nМежду 6 и 8 месеца са необходими за отстраняването на излезлите от употреба моторни превозни средства, коментират запознати с технологичния процес.\n\r\nОт началото на годината в Добрич са установени 150 излезли от употреба моторни превозни средства. 64 от собствениците сами са преместили изоставените си автомобили. Със заповед на кмета на Добрич принудително са преместени 26 броя. За останалите констатирани 60 автомобила тече тримесечния срок, в който собственикът е длъжен да премести МПС.\n\r\nРазчистването на Шумен от старите автомобили започна преди две години, като само през май 2017 г. общината установи 78 коли без технически преглед в продължение на 2 години. Тогава кметството сключи договор с фирмата „Метарекс“ за извозване на автомобилите. През цялата 2017г. са били премахнати 230 коли, година по-късно нови 219 трошки, а за 2019г. до момента 151.\n\r\nВ Пазарджик от началото на 2019г. са проверени 93 сигнала за изоставени автомобили и е започната процедура за принудително преместване на 36 моторни превозни средства, заяви пред „Монитор“ управителят на бюджетното звено „Паркинги и охрана“ Георги Шикерджиев. Вследствие на разлепени стикери 17 коли са били преместени от собствениците си. Принудително в депо, намиращо се в района на жп гарата, са преместени 8 автомобила.\r\n ", "date": "2019.06.21", "title": "Големите общини наследяват над 2000 трошки"}
{"url": "https://www.dnes.bg/stranata/2019/06/21/astronomicheskoto-liato-nastypva-v-18-54-chasa.414077", "text": "Астрономическото лято настъпва днес у нас в 18.54 часа, когато е и лятното слънцестоене, се посочва в астрономическия календар за 2019 година.\r\nДнешният ден е най-дългият ден в годината. Слънцето изгрява днес в 5.49 часа и залязва в 21.08 часа. Продължителността на деня е 15 часа и 19 минути.\r\nПрез лятото на територията на по-голямата част от България най-високите средни дневни температури са през юли, а по Черноморието и в планините - през август.\r\nЛетният сезон започва с лятното слънцестоене - около 21 юни в Северното полукълбо и около 22 декември в Южното полукълбо, и завършва с есенното равноденствие - около 23 септември в Северното полукълбо и около 22 март в Южното полукълбо.\r\n/БТА/", "date": "2019.06.21", "title": "Астрономическото лято настъпва в 18.54 часа"}
{"url": "https://www.dnes.bg/notifikacii/2019/06/21/protest-v-stolicata-na-gruziia-zaradi-ruska-delegaciia.414078", "text": "Демонстранти опитаха да нахлуят в парламента в грузинската столица Тбилиси с искане за оставката на председателя на законодателния орган Иракли Кобахидзе, предаде ДПА.\n\r\nСпоред местни медии протестите са били предизвикани от визитата на руска делегация, при която член на руската Дума е заел председателското място на среща в пленарната зала, посветена на религиозни и политически въпроси, и е направил обръщение на руски.\n\r\nДемонстрантите опитаха да пробият полицейския кордон, замеряха силите на реда с бутилки и измъкнаха щитове от ръцете на полицаите. Полицията за борба с безредиците отговори със сълзотворен газ и стреля с гумени куршуми по протестиращите.\n\r\nНад 50 души са пострадали при разпръскването на протест на опозицията пред сградата на грузинския парламент в Тбилиси. Това съобщи пресслужбата на министерството на здравеопазването на Грузия, предаде ТАСС.\n                \n                \r\n\"При разпръскването са пострадали 52 души, 38 от които са служители на правоохранителните органи, а останалите - участници в акцията\", посочи пресслужбата.\n\r\nГрузия и Русия нямат дипломатически отношения, откакто водиха кратка война през 2008 г., а след това Москва призна независимостта на два отцепнически региона, Южна Осетия и Абхазия, където сега са разположени руски войски, припомни Ройтерс, цитирана от БТА.\n\r\nВътрешната политика в Грузия е доминирана от отношенията с големия съсед и сюзерен от съветската епоха. Опозицията обвинява управляващата партия \"Грузинска мечта - Демократична Грузия\", че не е достатъчно твърда към Москва.\n\r\n ", "date": "2019.06.21", "title": "Протест в столицата на Грузия заради руска делегация"}
{"url": "https://www.dnes.bg/eu/2019/06/21/es-pak-ne-si-nameri-nov-shef-na-evrokomisiiata.414079", "text": "И вторият опит за намиране на шефове на петте най-влиятелни европейски институции приключи без резултат.\n\r\nРано тази сутрин европейските лидери се разотидоха, без да успеят да се споразумеят за нови председатели на Европейската комисия, парламента, Съвета, европейската дипломация и централната банка. Среща за трети опит за намиране на компромис е насрочена за 30 юни в Брюксел.\n\r\nКакто и на 28 май никой от партийните кандидати за наследник на Жан-Клод Юнкер не е събрал мнозинство за гласуване, а от избрания за Еврокомисията зависи и разпределението на останалите постове.\n\r\nНикой от тримата партийни претенденти на ЕНП Манфред Вебер, на социалистите Франс Тимерманс и на либералите Маргрете Вестагер не получи достатъчна подкрепа търсенето на компромисна фигура ще се разшири и извън тях.\n                    \n                    \n                \r\nГерманският канцлер Ангела Меркел коментира след приключилото в 3,30 часа българско време тази сутрин заседание, че няма мнозинство в парламента, няма и в Съвета. Според нея политическата блокада може да се вдигне само от парламента, като партийните групи.\n\r\nНовият Европейски парламент ще се събере за първи път на 2 юли и очакването е дотогава да е ясно кой ще го оглави, което ще проясни и останалите постове и ще позволи на евродепутатите да си изберат председател.\n\r\nЗад избраника на спечелилата най-много места на европейските избори ЕНП Манфред Вебер стоят само 8 от 28-те членки на ЕС. ЕНП обаче реши да не се отказва от него, като председателят на партията Жозеф Доул допусна, че въпросът може да остане висящ и след изтичането на мандата на Юнкер на 31 октомври, но че партията няма да промени предпочитанията си.\n\r\n“Забелязах с известно удоволствие, забавление, удовлетворение и да, с радост, че изглежда не е толкова лесно да ме заменят”, коментира след срещата Юнкер.\n\r\nЕНП обаче няма мнозинство да наложи Вебер за негов приемник и в парламента, след като втората и третата по численост групи - социалистите и либералите обявиха, че няма да гласуват за него.\n\r\n“Трябва да намерим решение рано или късно, не можем да оставим Юнкер на поста до края на живота му”, коментира холандският премиер Марк Рюте.\n\r\nФренският президент Еманюел Макрон, който се обяви против Вебер заради липсата му на управленски опит, обаче каза, че партийните фаворити са провалени и че търсенето на еврошефове започва наново.\r\n“Доналд Туск опита с тримата водещи кандидати и ни каза, че няма мнозинство за нито едно от трите имена. Те бяха отхвърлени тази вечер, което ще ни позволи да започнем процеса отново”, каза Макрон. \n\r\nДруги евролидери обаче смятат, че опитите за налагане на Вебер, Тимерманс или Вестагер ще продължат, а председателят на Съвета Доналд Туск ще има още 10 дни да намери компромис, като кръгът от имена ще бъде разширен.\n\r\nСпоред германския канцлер Ангела Меркел Съветът не иска да се кара с Европарламента, който държи да се избира само между партийните претенденти, но премиерът Бойко Борисов потвърди и че е оглеждат и други кандидати, сред които и българката Кристалина Георгиева. \r\n ", "date": "2019.06.21", "title": "ЕС пак не си намери нов шеф на Еврокомисията"}
{"url": "https://www.dnes.bg/notifikacii/2019/06/21/demonstranti-v-honkong-blokiraha-pytia-pred-parlamenta.414080", "text": "Стотици демонстранти блокираха днес основната пътна артерия пред парламента на Хонконг с искане за оставка на ръководителката на пропенинското правителство, предаде Франс прес.\r\nДемонстрантите, много от които облечени в черно, застанаха на шосето, което преминава през центъра на града. Те скандират лозунги срещу правителството.\r\n\r\nТази нова демонстрация се провежда след няколко исторически протеста срещу законопроект за разрешаване на екстрадиции в континентален Китай, пише БТА.\r\nЛидерката на Хонконг Кари Лам обяви спиране на законопроекта, но протестиращите искат оставката й, както и окончателна отмяна на текста.\r\n ", "date": "2019.06.21", "title": "Демонстранти в Хонконг блокираха пътя пред парламента"}
{"url": "https://www.dnes.bg/business/2019/06/21/10-kompanii-vlizat-v-programata-za-rastej-na-endeavor-dare-to-scale.414025", "text": "Българският офис на глобалната мрежа избра предприемачи от 10 български компании с голям потенциал за растеж за пилотното издание на новата си програма за растеж Dare to Scale – първата от този род в България, която е насочена към бизнеси, които вече са преминали през стартъп фазата и са в началото на по-мащабното разрастване на дейността си.\r\nПилотният проект се реализира съвместно с Пощенска банка и с подкрепата на една от най-големите български софтуерни компании Скейл Фокус и на Изпълнителната агенция за насърчаване на малките и средните предприятия, съобщиха организаторите. \n\r\nСелекцията на предприемачите от десетте компании се реализира от ментори на Endeavor и опитни мениджъри и експерти на Пощенска банка, Скейл Фокус и ИАНМСП. Предприемачи от 35 перспективни компании заявиха интерес от включване в програмата.\r\n                    \n                    \n                Всички те отговаряха на предварително зададените условия – да имат свой вече доказан продукт или услуга на пазара, да са реализирали оборот от поне 200 000 лв. за 2018 год. и най-важното – бизнесът им да e с потенциал за глобален растеж, без значение от сектора или локацията. Във втория етап на селекцията се проведоха задълбочени интервюта с основателите на 24 от кандидатствалите компании. Сред обсъжданите с тях теми бяха стратегиите им за растеж, бизнес моделът и потенциалът за лидерство.\r\nEndeavor и партньорите ѝ избират за програмата предприемачи от 10 компании, какъвто беше обявеният лимит за програмата още при анонсирането му. Най-много сред тях са представителите на сектор IT и софтуер (5), следвани от продажби на дребно (2), производството на храни (2) и услугите (1). Девет от приетите компании са базирани в София и една – в Пловдив. Висок е процентът на жените сред приетите в програмата предприемачи – 40%. \n\r\nDare to Scale е 4-месечна програма и ще се проведе от септември до декември 2019 г. През този период предприемачите от десетте компании в програмата ще преминат през специализирани обучения и интерактивни сесии, водени от успешни предприемачи и лидери от мрежата на Endeavor. В обучението са заложени основните области, от които всяка успешна компания има нужда – управление на организацията, маркетинг, продажби, финансово планиране и набиране на капитал. Програмата ще се провежда в София.\n\r\nМомчил Василев, изпълнителен директор на Endeavor Bulgaria: \"Програмата Dare to Scale си поставя амбициозната цел да подпомогне предприемачите в един от най-предизвикателните етапи от развитието на техния бизнес – началният етап на разрастване. Благодарение на ресурсите, които Endeavor обединява, и с помощта на нашите партньори в програмата се надяваме да запълним тази празнота в динамично развиващата се предприемаческа екосистема в България и да подпомогнем тези изключително интересни компании в изграждането на стабилна основа за техния бъдещ успех.\r\nМного сме вдъхновени от големия брой компании, които кандидатстваха за програмата. Журито имаше нелеката задача да отсее само 10 от тях, но се надявам да се видим с някой от останалите следващата година. Особено сме радостни, че 40% от избраните предприемачи са жени, което още веднъж отличава нашата страна и илюстрира потенциала, който имаме като общност.“\n\r\nПетя Димитрова, главен изпълнителен директор на Пощенска банка: „Щастливи сме, че реализираме заедно този уникален проект и ще дадем възможност на 10 български фирми от различни сектори да се разраснат и да разширят бизнеса си. Надяваме се, че фирмите, които ние подкрепяме сега, утре ще помогнат на други да се развият успешно. Говорим за иновативни бизнес идеи, зад които стоят хора с ентусиазъм и знания, за да ги реализират. Ние ще бъдем техен ментор и доверен финансов партньор, ще им предоставим своите ноу-хау и експертиза, за да постигнат те успеха, който заслужават. Вярвам, че резултатите от този социално отговорен проект ще са положителни за икономиката ни и за конкурентоспособността на България.“\n\r\nВиктор Билянски, съосновател и главен технически директор на ScaleFocus: \"Останахме приятно изненадани от ентусиазма и нивото на всички кандидатствали за участие в програмата. Изборът беше труден, защото всички кандидатствали имат сериозен потенциал за развитие. С нетърпение очакваме началото на същинската част с активната подготовка на избраните.“\n\r\nБойко Таков, изпълнителен директор на Изпълнителна агенция за насърчаване на малките и средните предприятия: \"Участието в избора на предприемачи за програмата затвърди непосредствените ми впечатления от работата ми като изпълнителен директор на Изпълнителна агенция за насърчаване на малките и средните предприятия. У нас има компании с потенциал и идеи на световно ниво и единственото, което им трябва, за да разраснат дейността си, е някой, който да им помогне, споделяйки опит. Разнообразието в сферите на функциониране на селектираните кандидати показва, че в България бизнес екосистемата е обхванала всички сектори на икономиката.\"\n\r\nЕто и списък с избраните компаниите и кратко тяхно представяне:\r\n– Най-голямата IT мрежа в България, която организира 180 събития на година. С изградена голяма общност и силен бранд, компанията улеснява подбора на специалисти чрез платформата \r\n  – IT компания с две основни бизнес звена – разработване на софтуер за други бизнеси и предоставяне на софтуерни услуги на месечен абонамент. \r\n  – Компанията зад сайта Broshura.bg, позволяваща на потребителите да следят най-актуалните оферти и да планират пазаруването си, елиминирайки хартиените брошури.\r\n  – Висококачествени и здравословни растителни напитки и сладоледи.\n\r\n – Софтуерно решение за агенции за недвижими имоти, което им позволява да обслужват клиентите си по-бързо и по-ефективно.\r\n  – Архитектурно студио, фокусирано върху офиси и ресторанти, което предлага и собствена линия мебели.\n\r\n – Съвременен бранд бански костюми, който се цели в средновисокия сегмент от пазара.\n\r\n– Компания за разработка на софтуер, фокусирана върху сегментите на онлайн търговията и облачните услуги. \r\n  – Компанията произвежда боя, която превръща всяка стена в дъска за писане.\n\r\n – произвежда здравословни растителни храни като алтернатива на млечните продукти. Първият продукт на компанията е зряло „сирене“ от кашу с пробиотик.\r\n\r\nEndeavor избира и подпомага предприемачи с големи идеи и бизнеси, които имат потенциал да се разраснат бързо в международен мащаб. Организацията има офиси в 34 пазара, а българският офис е едва 3-ти в Европа. Предприемачите, част от Endeavor, са тези, които могат да бъдат ключов фактор за дългосрочен икономически растеж, създаване на работни места и иновации. Те имат потенциал да променят страните си и света. Endeavor предоставя на селектираните предприемачи достъп до пазари, капитал и талант в мрежата си от над 4000 ментори и инвеститори на световно ниво. Предприемачите от мрежата на Endeavor са създали над 1,5 млн. работни места и само за 2018 г. са генерирали приходи от над 15 млрд. долара. Фокусът на Endeavor е върху компании, които вече са успешни в това, което правят, но имат нужда от допълнителна експертиза, контакти, капитал и ресурси, за да предприемат следващата стъпка в своето развитие.\r\n \r\nEndeavor Bulgaria започва своята дейност през юли 2015 г. с цел да разшири присъствието на организацията в Европа. България е едва третата страна в Европа с местен офис след Гърция и Испания. Организацията е подкрепяна от борд на директорите, който се състои от тринадесет доказани предприемачи и бизнес лидери, които вярват в мисията на Endeavor да подсили местната предприемаческа екосистема, като осигури на български предприемачи достъп в глобалната мрежа до пазари, капитал и програми, кадри и обучения. До момента 26 предприемача от 16 компании са преминали успешно селекционния процес и са станали част от мрежата. От тях, към момента офисът активно подпомага 13 предприемача от 9 компании, които са създали над 500 работни места и са генерирали приходи от над 75 млн. лв. за изминалата година.\r\n ", "date": "2019.06.21", "title": "10 компании влизат в програмата за растеж на Endeavor – Dare to Scale"}
{"url": "https://www.dnes.bg/index/2019/06/21/receptata-dnes-midi-s-bialo-vino-i-chesyn.413980", "text": ":\r\n50 миди с черупки\r\n2 супени лъжици зехтин\r\n6 скилидки чесън, пресован\r\n1 чаша бяло вино\r\n2 супени лъжици масло\r\n½ чаша нарязан пресен магданоз\r\n \r\n:\r\n \r\nИзмийте добре мидите от пясъка и солената вода. В голяма дълбока тенджера загрейте зехтина. Запържете в него чесъна за 1-2 минути, като разбърквате. Залейте с бялото вино. Оставете да кипне и намалете котлона след като виното се редуцира.\r\n \r\nСложете мидите в тенджерата, добавете маслото, покрийте с капак и задушавайте, докато мидите започнат да се отварят. След като всички се отворят (ако има такива, които остават затворени, отстранете ги), прехвърлете мидите в подходящ за сервиране съд и поръсете с магданоза.\r\n\r\n", "date": "2019.06.21", "title": "Рецептата Dnes: Миди с бяло вино и чесън"}
{"url": "https://www.dnes.bg/stranata/2019/06/21/pyrviiat-leten-den-topyl-i-slynchev.414081", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСамо след няколко часа - днес в 18:54 часа, настъпва астрономическото лято. От днес до зимното слънцестоене, денят ще започне да намалява, а нощта да се увеличава, .\n\r\nВ първия летен ден ни очаква слънчев предиобед, на места с краткотрайни валежи. На северозапад ще има леко заоблачаване и вероятност за превалявания. Бури могат да се очакват основно на места, разположени в планините и в Дунавската равнина.\n\r\nВ следобедните часове на деня температурите ще бъдат около и над 30 градуса, като на места ще достигнат до 34 градуса.\n                    \n                    \n                \r\nПо Черноморието се очаква усилване на вятъра следобед. Температурата на морската вода ще бъде 24-26 градуса, а следобед на места ще достига до 27 градуса.\n\r\nСъботата се очаква да бъде слънчева в цялата страна, с временни заоблачавания. Валежи може да има само над планините. Неделя се очаква приблизително сходно време. Следобед над Западна България се очакват превалявания и прегърмявания, прогнозира Матев в \"България сутрин\".\n\r\nВ понеделник температурите ще се понижат с 4-5 градуса. Валежите в понеделник и вторник ще бъдат по-интензивни в Западна и Централна България.\r\n ", "date": "2019.06.21", "title": "Първият летен ден - топъл и слънчев"}
{"url": "https://www.dnes.bg/stranata/2019/06/21/motorist-zagina-v-katastrofa-v-kazanlyk.414085", "text": "Моторист е загинал в катастрофа в Казанлък, съобщиха от МВР.\r\nИнцидентът е станал снощи в града, около 20:00 часа, на ул. \"Козлодуй\". \r\nКола е излизала от пресечка и мотористът се е ударил в нея. Тепърва ще се изяснява дали е карал с превишена скорост.\r\n ", "date": "2019.06.21", "title": "Моторист загина в катастрофа в Казанлък"}
{"url": "https://www.dnes.bg/obshtestvo/2019/06/21/mnimi-anglichani-ni-lyjat-v-neta-plashtat-s-falshivi-narejdaniia.414083", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nМними англичани мамят българи по интернет, предупреди в \"България сутрин\" Иво Дошев, който за малко да попадне в капана на онлайн купувач. Впоследствие се оказало, че англичанинът използва нигерийски телефон и фалшиви платежни нареждания. Поради тази причина нашенецът отказал да изпрати стоката на Острова.\n\r\nДошев разказа, че схемата с подобни измами в интернет е доста добре разработена. Той обясни, че продавачът винаги трябва да има едно на ум, когато му предложат повече пари от тези, които иска.\n\r\n\"Усетих се още в първия момент, че това ще е измама. Когато ми предложиха повече пари от исканите от мен ми светна лампата. Оказа се, че номерът във Viber, от който ми писаха, е от Нигерия. Искането за изпращането на стоката пък беше от Уелс. На снимката беше бяло момче, със светла коса и светли очи. Попитах го защо пише от нигерийски номер. Той каза, че бил на сестра му. Искаше да преведе пари по банкова сметка, което веднага ме усъмни. Оказа се, че схемата е с фалшифицирани платежни нареждания. Не трябва хората да се поддават на лакомията и да искат повече пари\", каза Дошев.\n                    \n                    \n                \r\nЕкспертът по киберсигурност Спас Иванов обясни, че измамниците много трудно могат да бъдат заловени, тъй като обикновено са от държави, с които нямаме никакви спогодби. Освен това вече е много лесно да бъдат заобиколени забраните за достъп до дадени платформи от определени региони.\n\r\n\"Инициаторите на схемата са от държава, в която нямаме никаква юрисдикция. Във Великобритания е само пощенска кутия и стоката ще бъде автоматично препратена отново към държава, където нямаме юрисдикция. Със сигурност тези измами стават със знанието на правителството на дадената държава. Всяка платформа може да забрани използването ѝ от определени региони. За съжаление има стотици начини това да бъде заобиколено. Сваля се приложение, което заобикаля забраните и изведнъж потребителят от Нигерия се оказва в Норвегия\", ", "date": "2019.06.21", "title": "Мними англичани ни лъжат в нета, \"плащат\" с фалшиви нареждания"}
{"url": "https://www.dnes.bg/business/2019/06/21/tbi-bank-predlaga-oshte-po-dobri-usloviia-po-srochni-depoziti.414052", "text": "Осъществяването на мечтите е това, към което много хора се стремят през целия си живот. Често мечтите ни са свързани с нашите спестявания – парите, които сме изкарали с много труд трябва да \"работят“ за нас. За съжаление в наши дни банковите депозити – спестовните продукти с най-нисък риск, предлагат исторически ниска доходност.\r\nTBI Bank е позната като банка, която предлага някои от най-добрите лихвени условия по депозити. Решихме да направим още една крачка в тази посока, предлагайки нещо специално. Добавихме 0.20% към лихвените условия в лева и в евро за депозити за срок от над 1 година, съобщават от банката.\r\nСлед добавянето на този бонус лихвените проценти по 18, 24 и 36-месечните депозити и в двете валути станаха съответно 1.15%, 1.30% и 1.50%. Предложението ни е валидно както за настоящите ни клиенти, така и за новите такива.\r\n                    \n                    \n                \"Разбираме, че лихвените нива на местния пазар не са особено доходоносни за спестяванията на хората – днес лихвите по депозити са на ниски нива, като в обзоримо бъдеще може дори да станат още по-ниски. Фокусирахме новата си оферта към по-дългосрочните спестявания, тъй като искаме да подкрепим нашите клиенти за постигането на спестовните им цели, позволявайки им да си подсигурят добър лихвен процент, фиксиран за по-дълъг период от време. Способността ни да бъдем гъвкави и ефективни като организация ни дава възможност да преотстъпим част от спестеното от оперативни дейности към нашите клиенти, предлагайки им още по-изгодни условия за техните депозити“, обясни Лукас Турса, старши вицепрезидент \"Финансиране“ в TBI Bank.\r\n\r\n", "date": "2019.06.21", "title": "TBI Bank предлага още по-добри условия по срочни депозити"}
{"url": "https://www.dnes.bg/obshtestvo/2019/06/21/300-lv-na-uchilishtnite-stylbi-namereni-i-vyrnati-ot-ivelin.414086", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПример за съвестност идва от от Варна, който , които намерил в училището си. Той получи и специална награда за постъпката си. \n\r\nВсичко започва в коридорите на ОУ \"\" във Варна, когато забелязва нещо необичайно.\n\r\n\"Докато се качвам на стълбите на втория етаж, едно момиче мина покрай мен и в същия момент и  от джоба. Видях ги и след това и ги \", разказа момчето пред .\n                    \n                    \n                \r\nНа въпроса , то отвърна, че това е . И допълни, че вярва в доброто, защото е възпитан така от родителите си. \n\r\nКметът Николай Костадинов награди ученика с и го поздрави за благородната постъпка. А Ивелин пожела на всички хора по света да не спират да правят добрини.", "date": "2019.06.21", "title": "300 лв. на училищните стълби... Намерени и върнати от Ивелин"}
{"url": "https://www.dnes.bg/politika/2019/06/21/glasyt-na-sociolozite-uzakoniava-se-dyrjavnata-korupciia-pri-izbori.414087", "text": "решават дали ще  които партиитеза издръжка. На гласуване ще бъде подложено предложението на Министерския съвет те да бъдат  за реално получен глас на избори за парламент.\n\n\r\n\n\r\nПредложението дойде след като стана ясно, че п. Предстои да бъдат обсъдени всички предложения - от намаляване на 1 лев, през намаляване наполовина... \r\n\"Това е , която ще доведе след себе си сериозни , за които много хора не са подготвени. Трябваше да има . Темата за субсидиите е изключително сложна и има своята история, която започва още преди 1989 година\", коментира в студиото на \"България сутрин\" политическият психолог проф. Антоанета Христова.\n                    \n                    \n                \r\nСпоред социологаобаче \n\r\n\"В мотивите изрично е записано, че , а н. А какво се случва в момента? На практика се оказва, че се опитват да узаконят крупната държавна корупция по време на избори\", посочи той.\n\r\nИ бе категоричен, че , целяща да други, случващи се в държавата.\n\r\n\". Те не получават дарения. От друга страна имат достатъчно, за да спестяват\", подчерта проф. Мирчев пред .", "date": "2019.06.21", "title": "Гласът на социолозите: Узаконява се държавната корупция при избори "}
{"url": "https://www.dnes.bg/politika/2019/06/21/simeonov-iadosan-za-subsidiite-iska-speshen-koalicionen-syvet.414088", "text": "Настоявам за спешен коалиционен съвет след завръщането на премиера в България, заяви лидерът на НФСБ Валери Симеонов в сутрешния блок на БНТ. По думите му по този начин не може да се води политика, като вече дори стои на дневен ред въпросът за евентуално денонсиране на коалиционното споразумение с ГЕРБ. \n\r\nСимеонов поясни, че във вчерашния ден НФСБ се е събрала с ръководството на ВМРО и са си дали равносметка, че решението за партийната субсидия не трябва да минава. \n\n\n\n\"Такова предложение ликвидира тотално многопартийната демокрация“, посочи Симеонов и допълни, че многопартийната демокрация е най-висшата форма на демокрация, постигната от обществото. \n                    \n                    \n                \r\n\"Премахване на субсидиите спрямо партии всъщност превръща системата точно в някакъв американски модел, който в България ще бъде афганистански, а не американски. Какво представлява американския модел? Финансиране, от което остават две партии\", посочи още лидерът на НФСБ.\r\n\n\r\nСпоред него пред очите на цялото общество ГЕРБ е влязъл в коалиране с ДПС. \"Нека ГЕРБ да реши кой иска да й бъде партньор. Ако иска ДПС, да заповяда. И без друго плащаме висока цена за присъствието си във властта. Не може да се извиняваш. Не може да предприемеш такъв удар срещу демокрацията\", каза още Симеонов. \n\r\n\"Цялата тази тема започна с един ненормален начин за правене на политика - политика на емоция, политика на инат“, посочи още лидерът на НФСБ и уточни, че предложението за намаляването на партийната субсидия не е обсъждано на коалиционен съвет. \n\r\nТой припомни, че през 2015 година коалицията \"Патриотичен фронт\" е направила предложение за намаляване на субсидията на 6 лева. \"Безспорно е вярно, че тази субсидия е безкрайно раздута, тя трябва да бъде намалена. Но ликвидирането на субсидиите води всъщност до ликвидиране на възможността не само да съществуват малките партии като нашата, като тези на колегите, но и навлизането на нови политически партии.\" \n\r\nВъв връзка с приетите нови разпоредби за шума, които Народно събрание окончателно прие в четвъртък, Симеонов коментира, че се чувства удовлетворен. \"Има един закон, който е прост, опростен, действен, елементарен и който задължително ще доведе до резултатност в борбата с тази болест на цивилизацията“, посочи той.", "date": "2019.06.21", "title": "Симеонов ядосан за субсидиите, иска спешен коалиционен съвет"}
{"url": "https://www.dnes.bg/temida/2019/06/21/aleks-ot-biala-ubit-zaradi-homoseksualisti-da-ne-gi-obijdal.414072", "text": "Двама хомосексуалисти от ромската махала в Бяла са в основата на конфликта между убития ученик Алекс Ангелов и осъдения за това престъпление Валентин Маринов.\n\r\nТова става ясно от решението на апелативния съд във Велико Търново, с което присъдата на Маринов е намалена на 3 г. вместо 20-те, които му даде окръжният съд в Русе. Скандално малкото наказание изкара на мирен мълчалив протест в четвъртък жители на Бяла и околните села, които поискаха Върховният касационен съд като последна инстанция да върне 20-те години затвор за Валентин Маринов, пише . Прокуратурата протестира пред ВКС.\n\r\nНа 8 юли 2017 г. ромът Маринов удари по главата Алекс Ангелов в центъра на града, момчето падна на земята и изпадна в кома. Почина няколко дни по-късно.\n                    \n                    \n                \r\nСлед напрежението заради намалената присъда от апелативния съд във Велико Търново написаха позиция, в която се казва, че няма да работят под натиск, а смъртта на 18-годишния Алекс е причинена по непредпазливост.\n\r\nМотивите за това са, че фаталната травма в главата е причинена от падането му на плочките, а не от удара в лицето, който получава от 33-годишния подсъдим.\n\r\n“Няма доказателства за умишлено убийство по хулигански подбуди”, твърдят магистратите от втората инстанция в решението си от 4 юни т.г. и позицията, публикувана 2 седмици по-късно, когато се разшумя по случая.\n\r\nИнтересно е как се стига до фаталния инцидент. Алекс и душманинът му Валентин са се познавали бегло. В нощта на 7 срещу 8 юли ромът Маринов е бил в дискотеката заедно с компания. Около 3,30 след полунощ там влиза и Алекс, но е бил на друга маса и с други хора. Момчето е било в добро настроение, защото се сдобрил с приятелката си.\n\r\n33-годишният Валентин е бил в компанията на племенника си, който е непълнолетен. С тях е имало още 6-има души. Двама от тях са били съученици на Алекс.\n\n\n\n\r\nПо някое време в дискотеката пристигат двама младежи от ромската махала, които са познати в града с прякорите Гунди и Чочи. Те са хомосексуалисти и травестити и никога не са крили това. Още с влизането в заведението двамата гейове започнали да афишират, че са с различна сексуална ориентация. Присъединили се към компанията на Валентин.\n\r\nВсички в дискотеката ги забелязали заради женските движения, грима и сексуалните танци, с които афиширали хомосексуалността си, разказват свидетели по делото. Това поведение подразнило Алекс и много други посетители, но въпреки това не се е стигало до словесни нападки или до физическо насилие.\n\r\nОколо 5,30 ч клиентите на заведението си тръгват. Компанията на Валентин също излязла, разделила се на групи и тръгнали към центъра. Пред заведението един от тях поискал цигара на Алекс, който отговорил, че не пуши и ромът отминал. Един от приятелите на Алекс му предложил да го откара до вкъщи с кола, но ученикът отказал и тръгнал към спирката, за да хване автобуса за квартала, който е на 7 км от града.  \n\r\nВ същото време в центъра била и компанията на Валентин. Двамата травестити в нея продължавали да танцуват и да се лигавят като жени. Вдигали шум въпреки нощните часове.\n\r\nНа 15 метра пред тях вървял Валентин Маринов с негов приятел.\n\r\nВ центъра на Бяла Алекс отново срещнал групата роми, които се запътили към махалата. Единият от гейовете и Валентин отново му искали цигари. Ромите твърдят в показанията си, че той е бил пийнал и започнал да ги псува, наричайки ги цигани и педерасти. Това подразнило един от тях и той се опитал да го удари с бутилка бира. Алекс се дръпнал и опитал да отвърне на удара. През това време успял да се свърже и с братовчед си по телефона и му казал, че искат да го бият и да дойде да го прибере, ако може.\n\r\nМалко преди това Валентин Маринов погледнал и видял, че Алекс посяга да удари приятеля му. С бърза крачка се отправил към него и го ударил с юмрук по лицето. Алекс не очаквал това нападение - залитнал и паднал назад.\n\r\nСилно ударил главата си на плочките пред тротоара. Останал неподвижен. Валентин Маринов го сритал в краката, за да види дали мърда, но момчето останало неподвижно. Уплашил се, че го е убил, и с останалите роми избягали.\n\r\nБратовчедът на Алекс пристига, намира го безпомощен и го откарва в болница, където момчето умира. Ромите са заловени на следващия ден от полицията.\r\n\n\r\nОще в първите разпити Маринов се опитва да прехвърли вината на братовчед си, който е непълнолетен. Свидетели и записи от камери обаче доказват, че фаталният удар е нанесен точно от Валентин. Обвинен е в убийство по хулигански подбуди и на първа инстанция в окръжния съд в Русе е осъден на 20 г. затвор и 200 хил. лв. кръвнина за родителите на Алекс.\n\r\nАпелативният съд във Велико Търново обаче преквалифицира обвинението и то вече е за причиняване на смърт по непредпазливост след умишлено нанесена лека телесна повреда, т.е. удара в лицето на жертвата. Така присъдата му е намалена на 3 г. затвор, от които вече е излежал 2 в следствения арест, а до края на делото във ВКС наказанието му може и да е изтекло.  \n\r\nНа втора инстанция са проведени две съдебни заседания - на 1 април 2019 и на 13 май 2019 г. В Търново е извършен преразпит на вещото лице Пламен Димитров, изготвил допълнително заключение по съдебно-медицинската експертиза.\n\r\n“Абсолютно голословни са твърденията, че член на съдебния състав е изказвал твърдения в защита на подсъдимия или е подвеждал вещото лице да изказва такива. Въпросите от съда към вещото лице са целели да изяснят преди всичко степента на нанесената умишлено телесна повреда (в лицевата част), тъй като този въпрос е бил недостатъчно изяснен”, се твърди в позицията на съда.\n\r\nВсе пак магистратите приемат, че има лек превес на утежняващите вината обстоятелства, поради което е определено наказание малко над средния предвиден в закона срок и е отказано условно изтърпяване на присъдата.\n\r\nВъззивният съд смята, че не са налице доказателства по делото подсъдимият да е желал или допускал настъпването на по-тежката телесна повреда, а още по-малко смъртта на пострадалия.\n\r\nКой съдебен състав е прав - русенският или търновският, ще решават върховните магистрати.\n\r\nАпелативната прокуратура във Велико Търново внесе протест срещу новия прочит на доказателствата за извършеното убийство. Държавното обвинение настоява за потвърждаване на първоинстанционната присъда от 20 г. решетки за смъртта на Алекс.\r\n ", "date": "2019.06.21", "title": "Алекс от Бяла убит заради хомосексуалисти, да не ги обиждал"}
{"url": "https://www.dnes.bg/obshtestvo/2019/06/21/sluchaiat-ivan-asen-georgiev-nai-golemite-shpioni-v-novata-ni-istoriia.414049", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        За най-големите случаи на разкрити и осъдени за шпионаж хора по време на социализма разказа във втората част на предаването \"Операция: История\" проф. Бончо Асенов.\r\nОсобен акцент е поставен върху случая с Иван-Асен Георгиев, човек от  висшата номенклатура на БКП, основател на БОНС и първи секретар на МВР  след 9 септември, който обаче работи за американските служби.\r\n\"Той е бил космополит. Явно е бил неудовлетворен от кариерата си, искал е да бъде предложен за генерален секретар на ООН. Имало е и материален момент - американците са му дали $200 000\", разказа Асенов пред \r\n                    \n                    \n                Георгиев е вербуван през 1956 година, когато тръгва за Америка, за да поеме българското представителство на ООН.\r\nГруба грешка на офицера от ЦРУ, който работи под прикритието на консулството в България, е причина Иван-Асен Георгиев да бъде разкрит. \"Той пуска писмо до Георгиев в Централната поща в София. При секретните обиски в дома на българина откриват цифрови кодове. Той е давал на американците предимно политическа информация\", разказа Асенов.\r\nАмериканците много високо оценяват геополитическия му анализ, който прави за отношенията между Русия и Китай.\r\nГостът коментира и темата \"Чернобил\". Според него голямата вина на руснаците е, че скриват информация за аварията. \"При нас също имаше ослушване, а дечицата и хората излязоха на манифестация на 1 май\", припомни той.\r\nСлед няколко дни, когато западната преса вдигна шум, се разбра за какво става въпрос.\r\nСпоред него дори руснаците по това време не са знаели какво реално е станало там. \"Имаше тайнственост, прикриване, да не се дава гласност на всичко негативно, което ставаше в СССР и това е голямата им грешка\", смята Асенов.\r\nЦелият разговор - във видеото.", "date": "2019.06.21", "title": "Случаят \"Иван-Асен Георгиев\": Най-големите шпиони в новата ни история "}
{"url": "https://www.dnes.bg/notifikacii/2019/06/21/es-zaplashi-turciia-zaradi-sondajite-krai-kipyr.414073", "text": "Европейският съюз може да предприеме строги мерки срещу Турция заради незаконните й действия в изключителната икономическа зона на Кипър. Това заяви председателят на Европейската комисия Жан-Клод Юнкер на пресконференция тази нощ след първия ден от срещата на върха в Брюксел, предаде ТАСС.\r\n\"Това, което прави Турция, е неприемливо. На срещата на върха бе отправено искане ЕК да предприеме мерки възможно най-скоро. И тя ще го направи. И те съвсем няма да са меки\", каза Юнкер.\r\nКипър призова ЕС да се намеси, след като Турция започна тази седмица да прави сондажи за природен газ на около 60 км от неговия бряг. \r\nЕвролидерите заявиха вчера, че действията на Анкара ще имат негативно влияние върху отношенията между ЕС и Турция, отбеляза ДПА.\r\n ", "date": "2019.06.21", "title": "ЕС заплаши Турция заради сондажите край Кипър"}
{"url": "https://www.dnes.bg/stranata/2019/06/21/voinata-na-pytia-mlada-jena-zagina-sled-udar-v-stylb.414089", "text": "Млада жена е загинала при катастрофа в Сливен. Инцидентът е станал в късния следобед на 20 юни, като шофьорката е забила колата в електрически стълб на булевард в сливенския квартал \"Сините камъни\". Няма друг участник в трагичния инцидент.\r\nПо първоначална информация причината за катастрофата е висока скорост, съобщава БТА.\r\nОбразувано е досъдебно производство.", "date": "2019.06.21", "title": "Войната на пътя: Млада жена загина след удар в стълб"}
{"url": "https://www.dnes.bg/politika/2019/06/21/zadava-li-se-obrat-otlojiha-glasuvaneto-za-partiinite-subsidii.414092", "text": "Изненадващо промените в Закона за държавния бюджет, с които субсидиите за партиите падат от 11 лева на 1 лев на получен глас, отпадна от дневния ред на парламента за тази седмица. \n\n\nСпоред гласуваната в сряда програма измененията трябваше да бъдат обсъдени като първа точка в петък.\r\nПредседателстващият заседанието Емил Христов от ГЕРБ обаче предложи обсъждането на промените в бюджета да бъде отложено с мотива, че не е готов докладът на бюджетната комисия, която е водещата в случая.\n\r\nПредложението му беше прието с мнозинство, като само двама депутатите гласуваха против, а седем се въздържаха.\n\r\nВъпросът за драстичното орязване на субсидиите противопостави не само управляващи и опозиция, но и предизвика спорове между ГЕРБ и малката коалиция във властта. Лидерът на НФСБ Валери Симеонов вчера поиска преди въпросът да бъде обсъден в пленарната зала, да се обсъди на Коалиционен съвет.\n                    \n                    \n                \r\nОт БСП пък настояват за широк дебат преди да се правят каквито и било промени, защото според тях с 1 лев на глас на партиите няма как да оцелеят, което поставяло под въпрос демокрацията.\n\r\nДПС пък поиска субсидията да е нула лева, но да се разреши финансирането на партиите от фирми и симпатизанти.\n\r\nОт \"Атака\" смятат, че субсидията може и да падне, но искат медийното отразяване на предизборните кампании да е безплатно за политическите сили.", "date": "2019.06.21", "title": "Задава ли се обрат? Отложиха гласуването за партийните субсидии "}
{"url": "https://www.dnes.bg/obshtestvo/2019/06/21/andrei-ot-dnk-rajdaite-bylgarki-naciiata-zavisi-ot-tova.414091", "text": ", които в , обмислят да се върнат отново в родината си. Основното  на . Сънародниците ни са били анкетирани в края на май от \"Маркет Линкс\" и Движение за национална кауза (ДНК).\n\n\r\n\n\r\n\"- това е категорично. . Една , които раждат. И това трябва \", смята математикът проф. Михаил Константинов.\n                    \n                    \n                \r\nТелевизионният продуцент и председател на  ДНК Андрей Арнаудов допълни в студиото на \"България сутрин\", че , на което раждат жените в цяла Европа.\n\r\n\". Целта на това проучване и платформата, която подготвяме, е да свързва местната и държавна власт с хората от . Тя смесва възможностите за работа и представяне на реалните възможности за живот в България, защото ние си избираме мястото къде да живеем, в зависимост какви възможности за развитие ти предоставя\", посочи Арнаудов.\n\r\nПо думите му резултатите от анкетата са много оптимистични - 35% от хората биха се завърнали в България - не само в столицата, а и икономиката в страната позволявала това. Според него българите имат нужда от сигурност и качество на живот, а не само от високи заплати.\n\r\nАрнаудов посочи пред че трябва да се изчистят много от легендите за страната ни - за заплати, престъпност, социални дейности и др.\n\r\nКонстантинов пък подчерта, че в България разкритостта на тежки престъпления е 90%, което го нямало почти никъде в Европа. Той добави, че са се изравнили потоците на заминаващи и връщащи се от чужбина българи.\r\n ", "date": "2019.06.21", "title": "Андрей от ДНК: Раждайте, българки, нацията зависи от това! "}
{"url": "https://www.dnes.bg/politika/2019/06/21/bezplatni-gradini-i-namaleno-dds-za-knigi-ne-i-tazi-godina.414100", "text": "на за  и  за  по настояване на председателката й. Според нея , защото правителството е предложило само промени в субсидиите на партиите, обясни .\n\n\r\n\n                    \n                    \n                \r\nТой обаче е категоричен, че имат право да правят на второто четене по всякакви теми.\n\r\nобаче му отговори, че , когато предметът на промените е съвсем различен. към председателстващия заседаниетои го на организира, на който да бъде разяснено кога какви предложения за промени са допустими.", "date": "2019.06.21", "title": "Безплатни градини и намалено ДДС за книги, не и тази година"}
{"url": "https://www.dnes.bg/notifikacii/2019/06/21/trymp-naredil-udar-sreshtu-iran-posle-go-otmenil.414098", "text": "\r\nПодробности за мисията или причината за внезапното прекратяване на плановете не са известни, но официални представители твърдят, че бъдещ военен отговор не е изключен. Тръмп първоначално е одобрил военни удари срещу Иран, но впоследствие ги е отменил.\r\nИзглежда, че САЩ са се приближавали по-близо до военната конфронтация през целия ден в четвъртък, след като президентът Доналд Тръмп заяви, че Техеран е направил „много голяма грешка“ при свалянето на безпилотния самолет.\r\nНо с течение на времето всяка от двете страни се е въздържала от допълнителни стъпки и Тръмп по-късно овладява кризата, като предполага, че свалянето на дрона може да е станало „без благословията на висшето ръководство“ на Техеран.\r\n„Предполагам, че някой е сбъркал“, каза Тръмп пред репортери. „Ние нямахме мъж или жена в безпилотния самолет. Това е голяма, голяма разлика“. \r\nСАЩ обвиниха Иран, че е използвал мини, за да атакува шест чуждестранни търговски кораба, включително петролни танкери, а двете страни спорят и за изпълнението на ядрената програма на Иран.\r\nСлучилото се в четвъртък е продължение на седемте седмици на нарастващо напрежение, след като САЩ разположиха кораби, военни самолети, войски и противоракетни батареи, обвинявайки иранските сили в извършването на нападения срещу чужди кораби, а проирански групи – в ракетни атаки около региона.\r\n", "date": "2019.06.21", "title": "Тръмп наредил удар срещу Иран, после го отменил "}
{"url": "https://www.dnes.bg/football/2019/06/21/fernando-tores-spira-s-futbola.414093", "text": "Бившият испански национал и един от най-добрите нападатели в съвременния футбол - Фернандо Торес, неочаквано обяви, че прекратява кариерата си. \r\n35-годишният играч ще даде специална пресконференция в неделя, когато ще обясни подробно мотивите си за това решение. \r\n \r\n„Искам да съобщя нещо важно. След 18 вълнуващи години дойде времето да сложа край на своята футболна кариера. В неделя, на 23 юни, в 10:00 часа сутринта японско време, ще дам пресконференция и повече подробности. Ще се видим там“ написа Торес в Туитър. \r\n \r\n", "date": "2019.06.21", "title": "Фернандо Торес спира с футбола"}
{"url": "https://www.dnes.bg/sofia/2019/06/21/natiskat-ombudsmaia-za-kmet-na-sofiia-tia-vse-poveche-se-dyrpa.414101", "text": "Все още нямам решение дали да се кандидатирам за кмет на София. Ако го направя, ще бъде с хората, а не с партиите. Това каза пред bTV омбудсманът Мая Манолова. \n\r\nПовод за думите й стана предложението на софийските социалисти тя да бъде водещият кандидат на БСП за кмет на София на предстоящите местни избори през есента. \n\r\nМанолова сподели, че различни партии се опитват да я номинират, но колкото повече \"мераклии я натискат за това, толкова повече се отказва\". Въпреки това, безцеремонното, по думите й, държание на държавата към хората я мотивирало в обратна посока - към кандидатиране. \n\n\n\n\r\nОмбудсманът коментира и казуса с драстичното намаление не партийните субсидии, по предложение на премиера Бойко Борисов. \n                    \n                    \n                \r\n\"Законът за партийните субсидии е откровен опит за легализиране на корпоративното влияние върху партиите и подчиняване на бизнес интереси\", смята Манолова и допълни, че това поставя под въпрос демокрацията и \"политическия плурализъм, за които гражданите се бореха по време на промените\". \n\r\nПо тази причина Манолова смята да сезира Конституционния съд за казуса. Тя не отрече, че бизнесът е плащал и преди на партиите, но това е ставало незаконно и е било наказуемо. \n\r\nПо повод конфликта си със здравния министър Кирил Анананиев заради протестите на медицинските сестри, Манолова беше категорична, че увеличението на заплататите на протестиращите сестри е между 20 и 60 лв., което било смешно и не отговаряло на обещанието, което министерството е дало.\n\r\nОказва се натиск върху протестиращите медицински сестри, заяви Манолова, която е убедена, че случващото \"обрича здравната ни система\". \n\r\nВ момента пък канцеларията й работи по Закон за частния фалит, който ще бъде внесен в парламента. \n\r\n\"Българиският гражданин постоянно задлъжнява и около него се затяга финансова примка\", категорична е Манолова и допълни, че този закон ще облекчи положението на длъжниците. ", "date": "2019.06.21", "title": "Натискат ОмбудсМая за кмет на София, тя все повече се дърпа  "}
{"url": "https://www.dnes.bg/obshtestvo/2019/06/21/graf-drakula-ne-rumynec-a-vlashki-voivoda-pisal-na-bylgarski.414099", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЛегендарният Граф Дракула не е бил румънец, а влашки войвода, който е писал на български, обяви в студиото на \"България сутрин\" археологът професор Николай Овчаров. Той посочи, че Румъния няма право да претендира, че Влад Цепеш е румънец, тъй като по негово време такава държава не е съществувала.\n\r\nОвчаров също така добави, че легендарният войн е пребивавал в Свищов по време на една от войните, които води срещу Османската империя. \n\n\n\"Какво означава, че Граф Дракула е румънец. Държавата Румъния е създадена 1870 година. Преди това не съществува. Имало е две воеводства - Влахия и Молдова. След тяхното обединение се създава Румъния. Замъкът в Свищов е фантастичен. Той е един от най-добре запазените в България. За него има много исторически данни. Още от края на 14 век се споменава за него\", каза археологът.\n                    \n                    \n                \r\nТой добави, че това е била една от крепостите на Иван Шишман, която до последно се съпротивлява на османските завоеватели. През 1461 година, по време на една от войните на Влад Цепеш, той преминава през замръзналия Дунав и превзема 17 града, сред които и Свищов.\n\r\n\"Има запазени около 200 броя грамоти, които се наричат влахо-български, защото са написани на старобългарски. Румънските учени обаче казват, че този език се е използвал за държавни нужди. Наричат го църковно-славянски\", разказа още археологът.\n\r\nОвчаров коментира и постоянните исторически скандали с Македония. Според него съзнанието на хората там е промивано с десетилетия и поради тази причина те отвръщат с презрение и ирония на българската доброта.\n\r\n\"Съзнанието на македонците е промивано с десетилетия. От време на време се вдига някакъв скандал със Самуил или Гоце Делчев, но нищо не се случва. Българската позиция трябва да бъде твърда. Македонците с половин уста признаха за Самуил, че е български цар. И с Гоце Делчев е същото - писал е, че е българин, но всъщност е бил македонец.\r\nБългария много е помагала на Македония. Винаги сме го правили и трябва да продължим да го правим. Въпросът е, че не срещаме подобно отношение. Срещу нашата добронамереност срещаме презрение и ирония\", \r\n ", "date": "2019.06.21", "title": "Граф Дракула - не румънец, а влашки войвода, писал на български!"}
{"url": "https://www.dnes.bg/usa/2019/06/21/solomon-pasi-za-f-16-sasht-iskat-sigurnost-otstypkite-posle.414090", "text": "Досега ние само сме продавали оръжия на американците и тъй като това е първият път, в който ние купуваме от тях, те искат да има сигурност. За следващите 8 изтребителя вече ще имаме кредитна история и тогава може да ни предложат отстъпки. Това каза пред bTV председателят на Атлантическия клуб и бивш външен министър Соломон Паси.\n\n\n\n\r\nПрипомняме, че след като преди няколко дни американското посолство изпрати официална оферта на правителството за закупуването от страна на България на осем изтребителя F-16, вчера премиерът Бойко Борисов разкри, че цената на пакета ще бъде за около 2,2 милиарда лева. По-рано министърът на финансите Владислав Горанов обяви, че страната ни ще плати всичко накуп. За целта министерството на финансите емитира нов вътрешен дълг за 300 милиона лева, с които ще бъде финансирана част от сделката. \n                    \n                    \n                \r\nСпоред Паси позитивно се развиват нещата както в преговорите между България и САЩ, така и във вътрешен план по отношение на закупуването на самолетите. \n\r\nПо думите му сделката върви към сключване и тази стъпка е изключително правилна след присъединяването на България към НАТО през 2004 година. \n\r\nСоломон Паси коментира и новият посланик на САЩ в България - Херо Мустафа. Според бившия министър тя е изгряващата звезда в американската дипломация и изрази надежда, че идването на Мустафа ще доближи страната ни до изпращането на български космонавт в мисия на НАСА.", "date": "2019.06.21", "title": "Соломон Паси за F-16: САЩ искат сигурност, отстъпките после"}
{"url": "https://www.dnes.bg/notifikacii/2019/06/21/7-dojivotni-prisydi-groziat-kipyrskiia-serien-ubiec.414106", "text": "Седем доживотни присъди - най-голямата издавана досега в Кипър присъда, очакват първия кипърски сериен убиец. Делото срещу него беше образувано днес в окръжния съд на Никозия. Началото на процеса бе насрочено за понеделник, 24 юни, предаде БНР.\n\r\n35-годишният капитан от кипърската Национална гвардия Никос Метаксас е обвинен в предумишленото убийство на пет млади жени и две деца - дъщери на две от тях - всичките имигранти в Кипър.\r\nКипърски министър с оставка заради серийните убийства\n\r\n                \n                \n\r\nПо време на разпитите в края на април той е направил писмени самопризнания, че е извършил престъпленията.\n\r\nРазкриването им, което започна на 14 април, разтърси и хвърли в шок Кипър. Случаят доведе до оставката на министъра на правосъдието и уволнението на началника на полицията.\n\r\nВ хода на продължилото два месеца разследване са събрани близо 800 свидетелски показания  и над 450 анализа на доказателства, които са приложени към обвинителния акт в съда.\n\r\nПрез тази седмица правителството на Кипър реши да изплати по 17 000 евро на децата на жертвите.\n\r\nФинансова помощ от по 10 000 евро на всяко от семействата предоставя чрез благотворителната си фондация милиардерът филантроп, кипърецът сър Стелиос Хаджийоану, създател на авиокомпанията easyJet.\r\n ", "date": "2019.06.21", "title": "7 доживотни присъди грозят кипърския сериен убиец"}
{"url": "https://www.dnes.bg/index/2019/06/21/bobi-vaklinov-i-valentina-aleksandrova-s-nov-leten-hit.414109", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВ самото начало на лятото Боби Ваклинов и Валентина Александрова изненадаха с нов хит. Парчето е българска версия на вечния химн на Pachanga - \"Loco\".\n\r\nПесента \"Луда\" е записана след официално одобрение на създателите.\n\r\n\"Исках нещо динамично, което те кара да подскачаш, да затанцуваш. Преговорите за песента се случиха благодарение на Камен Спасов, който много бързо асоциира идеята ми за силен летен хит с този на \"Pachanga\". Свърза се с тях, представи проекта и се заехме с реализацията\", .\n                \n                \r\nВалентина е изпълнител и модел, а освен това се занимава и с танци. В момента тя е част от турнето \"Криско и Филхармонията\".\n\r\nДо края на годината предстои да излезе и филм, в който тя изпълнява главната женска роля.", "date": "2019.06.21", "title": "Боби Ваклинов и Валентина Александрова с нов летен хит"}
{"url": "https://www.dnes.bg/obshtestvo/2019/06/21/za-subsidiite-bsp-fiasko-nfsb-dovolni-gerb-chaka-doklad.414110", "text": "Отлагането на обсъждането на промените в бюджета, с които субсидиите за партиите падат от 11 лева на 1 лев на действителен глас, явно не разочарова депутатите.\n\r\nСпоред социалиста Румен Гечев обаче това е фиаско за премиера Бойко Борисов, защото идеите му \"за антиевропейски и антидемократични промени във финансирането на политическата система\" не са се осъществили.\n\n\nСпоред него искането на премиера субсидията да бъде драстично орязана е притеснило дори и депутатите от ГЕРБ.\n\r\n\"Ние приведохме аргументи, че това, което предложи г-н Борисов и разпореди на българския парламент да бъде осъществено, са антиевропейски решения, антидемократични решения, които стреснаха и собствените му хора\", коментира Гечев.\n                    \n                    \n                \r\nСпоред него оттук нататък отлагането на въпроса ще бъде безкрайно. Целта е докато върви отлагането, да кацнат едни F-16, които ще бъдат произведени след 4-5 години и българският народ ще плати 2,2 млрд. лв.\r\n\"Цялата пушилка беше заради впрягането на българския народ да плати 2,2 млрд. за чертежи. Това беше целият цирк, ако не сте го разбрали - вече го знаете\", отсече червеният депутат.\n\r\nЛидерът на НФСБ Валери Симеонов, който вчера поиска преди да бъде орязана субсидията за партиите, да се събере Коалиционен съвет, днес благодари на ГЕРБ за това, че е бил чут и въпросът е отложен засега.\r\n\"До момента прибързано се коментира. Прекалено под емоция се обсъжда този въпрос, а той е много важен, защото може да доведе до ликвидиране на многопартийната демокрация в България\", допълни още Симеонов.\n\r\nТой посочи, че очаква Коалиционен съвет след завръщане на премиера Бойко Борисов. Според него е необходимо обсъждане в по-широк обхват в парламента за размера на субсидиите.\n\r\nА шефката на депутатите от ГЕРБ Даниела Дариткова обясни, че след като бъде готов докладът на бюджетната комисия в НС, промените в бюджета ще бъдат обсъдени окончатело в пленарната зала.\n\r\nПромените предвиждат партийната субсидия да бъде намалена от 11 лв. на 1 лв. от 1 юли до 31 декември 2019 г.\r\nМежду двете четения на законопроекта постъпиха редица предложения от парламентарните групи.\n\r\nНа заседанието на ресорната комисия бе прието предложението на управляващите общините и държавата да предоставят безвъзмездно офиси на политическите партии, както и това на ДПС да отпадне ограничението физически и юридически лица да финансират политическите формации.\n\r\nПредложението на ДПС бе заложено в преходните и заключителни разпоредби на Закона за държавния бюджет за 2019 г., с които се изменя Законът за политическите партии.\n\r\nВ досега действащите разпоредби дейността на политическите партии се финансира от собствени приходи и от държавна субсидия.\n\r\nДепутатите от комисията отхвърлиха другото предложение на ДПС - за 0 лв. партийна субсидия за действително получен глас.", "date": "2019.06.21", "title": "За субсидиите – БСП: Фиаско, НФСБ доволни, ГЕРБ чака доклад "}
{"url": "https://www.dnes.bg/balkani/2019/06/21/v-gyrciia-masovo-svaliat-nomerata-za-nepravilno-parkirane.414107", "text": "За неправилно паркиране гръцката полиция масово сваля номерата на автомобилите. Акцията се провежда в цялата страна и ще продължи до края на туристическия сезон, предупреждават гръцките полицаи.\n\r\nГлоби се налагат както на коли с гръцка регистрация, така и с чуждестранни номера, предаде БНР. Чужденците получават обратно номерата на колата след плащане на глобата в размер от 40 до 80 евро, докато гърците остават без кола за три месеца.\r\nСърби хитреят срещу гръцките полицаи: Сами си свалят номерата на колите\n\r\n                    \n                    \n                \n\r\nВластите съветват нарушителите задължително да подписват наказателния фиш, независимо дали са съгласни с глобата или не, защото само при подписан фиш имат право на обжалване.\n\r\nУвеличени са полицейските екипи по контрол на трафика. Налагат се високи глоби за всякакъв вид нарушения.\n\r\nЗачестиха случаите на арест на чужденци, които качват на стоп нелегални имигранти. Полицията предупреждава - в колата да пътуват само хора, които познавате.\r\n ", "date": "2019.06.21", "title": "В Гърция масово свалят номерата за неправилно паркиране"}
{"url": "https://www.dnes.bg/politika/2019/06/21/borisov-ne-znae-tochnata-cifra-za-f-16-parite-ot-rezerva.414120", "text": "Точната цифра за F-16 не я знам - между 2-2,2 млрд., така вървят  преговорите. Това каза премиерът Бойко Борисов пред журналисти в  Брюксел.\r\n\"Тъй  като тези пари ги няма в бюджета, стигнем ли до подписване на договор,  ще влезем в парламента, ще коригираме бюджета, ще се дадат тези пари от  резерва, който имаме\", обясни той.\r\nПремиерът напомни, че военното министерство получи оферта от Съединените щати за изтребителите и се водят финални преговори.\r\nБорисов попита кое в отлагането на въпроса за партийните пари е фиаско, както заявиха по-рано от БСП в Народното събрание.\n\n\n\"Затова и толкова години съм премиер - защото те са винаги  победители, на думи, разбира се. Те не могат да си решат още въпроса  дали ли са, не са ли дали оставки\", каза още лидерът на ГЕРБ. По думите  му забавянето на решението със седмица не е фатално.\r\n                    \n                    \n                Правилно реагираха Обединените патриоти, сутринта ги чух всичките,  вторник в 9 часа ще се съберем на Коалиционен съвет, каза Борисов. Той  уточни обаче, че ще продължи да настоява за 1 лев партийна субсидия на  действителен глас. А ако парламентът решал друго, това е демокрацията. \r\n\"Ден ли е, нощ ли е\", така премиерът коментира това, че евролидерите  заседаваха до среднощ кой да наследи Жан-Клод Юнкер като председател на  ЕК.\r\n\"В неделя 18 часа, план Б, когато е последният срок\", каза още  премиерът. По думите му никой от тримата водещи кандидати не получава  мнозинство и следващата неделя въпросът ще се обсъжда пак. Шансовете на  всички са еднакво малки към днешна дата, обобощи Борисов.\r\nТой смята, че партията, победила на европейските избори, трябва да излъчи председател.\r\nСпоред него в следващите 3 месеца ще стане още по-интересно в ЕП по  темата Брекзит. Преди избори и след лов се лъже най-много, коментира  премиерът.", "date": "2019.06.21", "title": "Борисов не знае точната цифра за F-16, парите - от резерва"}
{"url": "https://www.dnes.bg/mish-mash/2019/06/21/piian-myj-prevze-polski-grad-sys-syvetski-tank.414097", "text": "Едва ли жителите на малкия град Пайѐнчно в Полша са очаквали да видят съветски танк по улиците, но точно това се случило преди дни. 49-годишен мъж трябвало да натовари бойната машина на рампа и да я закара до местния музей, но съоръжението се счупило.\r\nЗа това мъжът, който бил и подпийнал преди това, решил, че най-добрата идея е сам да подкара танка. Той го запалил и тръгнал да обикаля града.\r\nКогато видели танка по улиците, жителите на  Пайѐнчно веднага се обадили на полицията – за тях машината била повече заплаха, отколкото музеен експонат. 60-годишният T55 е бил част от Втората световна война, а сега е собственост на полската армия.\r\nПолицията се отзовала веднага, за да намери танка паркиран на улицата, а пияният мъж бил подпрян на него. Само заради факта, че е шофирал в нетрезво състояние го заплашват 2 години затвор, а за това, че е шофирал танк в нетрезво състояние – 8 години зад решетките.\r\n                    \n                    \n                Машината била върната в музея в пет сутринта благодарение на помощни средства, тъй като полицаите така и не успели да я запалят отново.\r\nМиналата година в Русия пиян мъж също открадна танк и го подкара по улиците, прегази няколко коли и се блъсна в супермарекет. Той беше арестуван, докато се опитваше да открадне бутилка вино.\n\r\n ", "date": "2019.06.21", "title": "Пиян мъж \"превзе\" полски град със съветски танк"}
{"url": "https://www.dnes.bg/stranata/2019/06/21/angelkova-otide-v-kamchiia-za-da-vidi-ima-li-sysipana-diuna.414139", "text": "Много по-строги санкции са необходими за нарушения на неохраняемите плажове, смята министърът на туризма Николина Ангелкова.\nДнес тя инспектира плаж в курорта \"Камчия\" по сигнал за нарушена цялост на дюна.\r\nМинистърът посочи, че с приетите промени в Закона за устройството на Черноморското крайбрежие, които трябва да влязат в сила след обнародването му, санкциите са до 20 000 лева за повторно такова нарушение.\r\nНие проверяваме неохраняемите плажове, но първо са тези, които са отдадени на концесия с оглед спазване на договорните задължения, коментира тя, цитирана от БТА.\r\nПо думите й от пръв поглед се вижда, че има преминаване с автомобили през пясъка. Дали е умишлено нарушаване или е направено с цел разходка, има разрушена цялост на дюната и ние сме сигнализирали прокуратурата, защото плажът е неохраняем и няма стопанин, за да може веднага да потърсим отговорност съгласно договорите, каза министърът. От министерството очакват от прокуратурата да направи проверка, за да се установи кой е нарушителят.\r\n                    \n                    \n                Информирана е и дирекцията по кадастър, за да се види дали тези дюни са нанесени в специализирана кадастрална карта и какви са те. Ако се установи нарушение, прокуратурата ще прецени дали това представлява състав на престъпление съгласно Наказателния кодекс.\r\nВ този случай глобата е до 10 000 лева и до 3 години затвор. Ангелкова припомни, че според действащото законодателство строителството върху дюни е абсолютно забранено. На въпрос как могат да бъдат заловени такива нарушители, министърът каза, че това не е работа на министерството, а си има компетентни органи.\r\nМиглена Иванова - главен експерт в РИОСВ във Варна, посочи, че след подадения сигнал са извършили проверка. При нея е установено, че на площ от около 1.7 декара има следи от автомобилни гуми и отъпкана растителност. За това е уведомена Окръжната прокуратура в града. По думите на експерта част от засегнатата територия попада в защитена зона за опазване на дивите птици. ", "date": "2019.06.21", "title": "Ангелкова отиде в \"Камчия\", за да види има ли съсипана дюна"}
{"url": "https://www.dnes.bg/zvezdi/2019/06/21/kit-harnigtyn-izpisan-ot-klinikata.414132", "text": "Кит Харингтън е излязъл от рехабилитационната клиника, в която се лекуваше. Актьорът е бил забелязан в Лондон, разхождал се е с чаша кафе. Той беше приет в луксозен рехабилитационен център през май, малко преди да бъде излъчен финалa на сериала \"Игра на тронове\".\r\n \r\n\"Кит реши да използва това време за почивка в графика си, като възможност да прекара известно време в здравен център за почивка, за да поработи над лични проблеми\", казва тогава неговият PR.\r\n \r\nСмята се, че той е бил много стресиран след края на хитовия сериал на HBO. Решил е, че трябва да влезе в клиника заради стреса, умората и алкохола.\r\n \r\n", "date": "2019.06.21", "title": "Кит Харнигтън изписан от клиниката?"}
{"url": "https://www.dnes.bg/obshtestvo/2019/06/21/blizo-1000-zarazenite-s-morbili-u-nas.414147", "text": "Регистрираните случаи на в към 17 юни са , каза министърът на здравеопазването Кирил Ананиев по време на парламентарния контрол. \n\n\r\n, 1-4 г. - 287 случая и 5-9 г. - 275 случая, посочи министър Ананиев, цитиран от БТА. В Министерство на здравеопазването е създаден Национален координационен съвет за контрол на морбили, за анализ на обстановката, оценка на етапното изпълнение на мерките, предложения за предприемане на нови мерки и др., припомни той.\n                    \n                    \n                \r\nЗа изпълнението на профилактичните имунизационни мерки са , а в Софийска област е разкрит временен имунизационен кабинет. В страната са осигурени достатъчни количества ваксина срещу морбили за обхващане на подлежащите деца. Здравните по места оказват в издирването на неимунизираните, разясняване на нуждата от своевременно търсене на медицинска помощ при заболяване и повишаване на информираността на населението.\n\r\nПрез първите са и с срещу морбили, паротит и рубеола във всички области на страната. Към настоящия момент заболяването е регистрирано в единадесет области., област Кюстендил - 105 случая, Благоевград - 172 случая и София-град - 305 случая. Останалите засегнати области са Бургас, Велико Търново, Монтана, Пазарджик, Перник, Пловдив и Русе, където са регистрирани единични случаи или малки епидемични взривове, като в Бургас, Велико Търново, Пловдив, Русе и Перник от последния регистриран случай е изтекъл повече от един инкубационен период, без да се регистрира нов случай.\n\r\nПрез последния месец няма нови засегнати административни райони на страната. Към момента се отчита тенденция на задържане на развитието на епидемичния процес.", "date": "2019.06.21", "title": "Близо 1000 заразените с морбили у нас"}
{"url": "https://www.dnes.bg/akoshtete-vqrvaite/2019/06/21/za-zakuska-po-dobre-pica-otkolkoto-zyrneni-zakuski.414135", "text": "Пицата едва ли някога се е смятала за полезно ястие, колкото и да е вкусна. Но се оказа, че е по-полезно да хапнете пица за закуска, отколкото зърнени закуски.\r\nЧелси Амер, американският диетолог и специалист по здравословно хранене, твърди, че едно парче пица със сирене, което е и пълно с въглехидрати, е по-добър вариант от любимата ви зърнена закуска.\r\n \r\nЗърнените изделия са пълни с захар и затова биха подействали доста по-зле на организма.\r\n \r\n\"Сигурно ще се изненадате, като разберете, че едно средно парче пица и купа зърнена закуска с мляко съдържат почти същия брой калории. Все пак, пицата съдържа много повече протеини, което ще ви засити\", обяснява специалистът пред \"Daily Mail\".\r\n \r\n", "date": "2019.06.21", "title": "За закуска - по-добре пица, отколкото зърнени закуски"}
{"url": "https://www.dnes.bg/stranata/2019/06/21/pazardjikliia-vrychi-20-evro-za-da-opravim-rabotata-na-policai.414145", "text": "на квартал \"Изток\" в , предложил на , е в ареста. Вчера преди обед автопатрул при полицейския участък в квартала спрял за лек автомобил, управляван от , предава МВР.\n\r\n\n\r\nУниформените установили, че  \"Гражданска отговорност\". Те поканили мъжа в сградата на участъка, където да бъде изготвен акта за установеното нарушение.\r\n                    \n                    \n                 Банкнотата е , на мястото е извършен оглед, а водачът е задържан за срок от 24 часа.\r\nТака освен с акт по Кодекса за застраховането, ", "date": "2019.06.21", "title": "Пазарджиклия връчи 20 евро \"за да оправим работата\" на полицай "}
{"url": "https://www.dnes.bg/obshtestvo/2019/06/21/tokcheta-brokat-ohranata-na-sofiia-praid-struvala-nad-90-bona.414148", "text": "За охраната на \"София прайд\" който се проведе на 8 юни, са похарчени 91 455 лева и 10 стотинки, включващи и възнаграждението за положен извънреден труд, и осигуровки на полицаите. \n\r\nТова беше 12-ото шествие на хората с различна сексуална ориентация. Този път то премина под надслов \"Не давай власт на омразата\".  тази година, съобщи вицепремиерът и министър на отбраната Красимир Каракачанов в отговор на въпрос на депутата от Атака Десислав Чуколов. \n                    \n                    \n                \r\nЛично министърът се включи в антидемонстрацията пред Министерски съвет, която беше в подкрепа на традиционното семейство. Както всяка година и тази ВМРО остро се противопостави на провеждането на \"София прайд\". \n\r\nКаракачанов припомни по време на парламентарния контрол, че през 2015 г. полицаите, охранявали този парад, са били 848, а през 2016 - около 1215.\n\r\n\n\r\nПрез 2015 г. изразходваната сума за охрана е била 94 590 лева, през 2016 г. - 149 982 лева. \n\r\nВ проведения на същата дата \"Поход за семейството\" са взели участие около 400 души, а от състава на МВР са били ангажирани 42 полицейски служители.\n\r\nСъщия ден, малко по-рано от началото на шествието на \"София прайд\", се е провело и мероприятие \"Да запазим децата от разврат\", в което са взели участие между 80-100 души, а от състава на МВР са били ангажирани 199 полицейски служители.\n\r\n", "date": "2019.06.21", "title": "Токчета, брокат… охраната на \"София прайд\" струвала над 90 бона"}
{"url": "https://www.dnes.bg/temida/2019/06/21/zaplahi-reket-fizicheska-razprava-kak-sa-rabotili-lihvarite-v-berkovica.414144", "text": "\"Трябва да отидеш при тях и да подпишеш, че прехвърляш къщата си. Ако не, няма да те оставят жив, ще изнасилят жена ти, детето ти, майка ти\"; „Ще убия мъжа ти, а тебе ще те направя проститутка на магистралата, докато не издължиш парите.\" Това са само част от заплахите към длъжници на разбитата от специализираната прокуратура организирана престъпна група за лихварство и рекет в Берковица. \n\n\r\nТе бяха задържани на 20 юни 2019 г. при операция на ГДБОП и Специализираната прокуратура в Берковица и видинското село Арчар, със съдействието на служители на Дирекция „Жандармерия“. Петимата участници в групата са в роднинска връзка и носят една и съща фамилия.\n                    \n                    \n                \r\nПри извършените претърсвания и изземвания в къщи и автомобили на ръководителя и членовете на престъпното сдружение са намерени и иззети около 2 кг златни накити, тефтери със списъци и данни на длъжници, мастербокс с цигари без акцизен бандерол, луксозни автомобилr, сред които Ауди Q7 и BMV 535.\n\r\nСъбраните до момента доказателства сочат, че групата е действала от 2016 г. Занимавала се е основно с лихварска дейност, като е предоставяла на нуждаещи се кредити в различни размери срещу високи лихви - обикновено 30 процента месечно. В много случаи „заемодателите“ искали лихвите да се възстановяват с по 100 лв. седмично.\n\r\nОсвен посочените заплахи, от прокуратурата посочват, че има данни, че участници участници в групата са принуждавали задлъжнели към тях да извършват против волята им незаконни действия, докато намерят начин да се издължат.\n\r\nПетимата обвинени са с дълги криминални досиета. Проверява се произходът на средствата, с които са купени луксозните им автомобили и дали просторните им къщи са законно построени със законни средства.\n\r\nВ хода на разследването са използвани СРС, разпитани са и множество свидетели, в т.ч. пред съдия.\n\r\nС постановления на прокурор от Специализираната прокуратура на петимата участници в групата е наложено задържане до 72 часа. На 22 юни 2019 г. в Специализирания наказателен съд ще въде внесено искане за определяне на мярка за неотклонение за всеки от тях.", "date": "2019.06.21", "title": "Заплахи, рекет, физическа разправа...Как са работили лихварите в Берковица?"}
{"url": "https://www.dnes.bg/temida/2019/06/21/deloto-za-blizo-2-mln-lv-sreshtu-biserov-prekrateno.414150", "text": "Софийският апелативен съд (САС) прекрати делото за конфискация на имущество за близо 2 млн. лв. срещу Христо Бисеров и семейството му, след като прие, че гласуваните от парламента спешни законодателни промени, с които изрично се регламентира, че гражданската конфискация не е обвързана с наказателното дело, противоречат на правото на Европейския съюз, пише специализираният сайт \"Лекс\". \n\r\nПредседателят на съдебния състав Даниела Дончева, която е и председател на САС, е посочила в определението си, че промяната в Закона за противодействие на корупцията и отнемане на незаконно придобитото имущество (ЗПКОНПИ) от 3 януари 2019 г. ясно и недвусмислено противоречи на Директива 2014/42/ЕС за обезпечаване и конфискация на средства и облаги от престъпна дейност в Европейския съюз. Припомняме, че промяната в закона за КОНПИ гласи, че дори подсъдимият да е оправдан за престъпление или делото срещу него да е прекратено, това не е пречка за призводството по конфискация. \n\n\n\n                    \n                    \n                \r\nЗатова съдът е решил да приложи директно директивата, която има преимущество пред националното право, а в нея се казва, че „конфискация означава окончателно отнемане на имущество, постановено от съд във връзка с престъпление“.\n\r\nВ случая с Бисеров пък престъпление няма, тъй като той беше оправдан за данъчни и валутни престъпления, а обвиненията в пране на пари отпаднаха още преди края на делото.\n\r\nВ определението на съда се казва, че приетата от депутатите разпоредба не транспонира правилно директивата, нито съответства на духа, принципите и минималните стандарти, заложени в нея.\n\r\nДо спешните промени в закона за конфискация се стигна след тълкувателно решение на Гражданската колегия на Върховния касационен съд (ВКС). С него върховните съдии най-общо приеха, че конфискацията е недопустима след прекратяване на наказателното производство. И в мнозинството си също се позоваха на Директива 2014/42/ЕС.\n\r\nСлед тълкувателното решение на ВКС, Софийският градски съд (СГС) се съобрази с него и прекрати делото за конфискация на имущество за близо 2 млн. лева срещу Бисерови. За да не бъдат прекратени още около 20 такива дела, депутатите спешно промениха закона, но според тълкуването на апелативния съд по делото на Бисеров, това няма никакво значение.\n\r\nОсвен това апелативният съд осъжда КПКОНПИ да плати на Бисерови и разноски за 51 900 лева, които първата инстанция е отказала.\n\r\nАпелативният съд е категоричен, че делото е инициирано от КПКОНПИ и Бисерови са направили разходи, за да осигурят защитата си, без да са наясно колко ще продължи и как ще приключи делото.\n\r\nСпоред представените доказателства, Бисеров е платил за защита 9900 лева, съпругата му Мария – 25 000 лева, а Ивайло Главинков – 17 000 лева.", "date": "2019.06.21", "title": "Делото за близо 2 млн. лв. срещу Бисеров – прекратено"}
{"url": "https://www.dnes.bg/zvezdi/2019/06/21/hakeri-podludiha-preslava-ostana-bez-profil-v-instagram.414154", "text": "Хакери тормозят Преслава. Малко след като фолк фурията обяви във Фейсбук, че са хакнали официалния й профил в Instagram и има нов, злосторниците успяха да спрат достъпа и до него. \r\n\"Здравейте! За съжаление старият ми профил беше хакнат. Това е новият ми профил. Работя по връщането на стария, но за съжаление шансовете не са големи. Очаквам да ме последвате и тук\", написа Преслава. \r\n\"И новият профил на Преслава в социалната мрежа Инстаграм е блокиран, и то само няколко часа след неговото създаване. Подобна проява граничи вече с агресия, но Преслава е силна и борбена жена и съм сигурен, че много скоро ще се справи и с този проблем\". Това написа Хари Янакиев, мениджър в телевизията, която продуцира изпълнителката, по повод втората атака. \r\n                    \n                    \n                По-късно певицата, която от известно време е с нов нос, се включи на живо във Facebook, за да обясни на феновете, че няма да обръща внимание на негативните коментари на хейтърите за пластичната й операция и атаките. \r\n\"Честно казано, това се очакваше. Много други известни личности махат миналото, за да почват ново начало с новото лице. Ти не си първата, която го прави. Жалко, че след години никой няма да знае как изглеждаше нашата любимка Преслава\", написа последовател на певицата под информацията за блокираните профили. \r\nКорекцията на носа на Преслава предизвика противоречиви мнения в социалните мрежи. Едни от най-върлите фенове на певицата я защитиха и посочиха, че изглежда чудесно. По-голяма част от последователите й обаче я разкритикуваха, че тя е поредната чалгаджийка, която загърбва естествената красота и се подлага на пластична операция. \r\nМеждувременно дискусията за това трябваше ли Преслава да си сменя носа стигна до там, че в интернет пространството се появиха снимки от преди и след операцията. Турският лекар, извършил операцията, сподели кадрите, които е направил в операционната. \r\nПреслава има и други корекции по тялото си. Преди години тя бе принудена да намали размера на бюста си. \r\n", "date": "2019.06.21", "title": "Хакери подлудиха Преслава, остана без профил в Instagram "}
{"url": "https://www.dnes.bg/eu/2019/06/21/merkel-shte-napravia-vsichko-za-start-na-pregovori-s-makedoniia.414151", "text": "\"Ще направя всичо по силите си, за да получи Северна Македония положителен отговор през октомври\", заяви германският канцлер след края на срещата на върха на ЕС, която потвърди отлагането на решението за насрочване на дата за начало на преговори със Скопие и Тирана.\n\r\nМеркел заяви, че властите в \"са свършили чудесна работа\", така че тя ще \"използва цялата си политическа тежест\" дата да бъде дадена, както е обещано.\n\r\nЕС отложи решението, което трябваше да вземе вчера, заради по отваряне на , и заради липсата на позиция на германския парламент за започване на преговори за членство с двете кандидатки.\n                    \n                    \n                \r\nЕвропейските лидери заявиха, че ще работят със , който ще заеме овакантеното място на Тереза Мей, но че няма да има преговори по условията за напускане на Обединеното кралство.\n\r\nПредседателят на  заяви, че разговори може да има по бъдещите отношения, но не и по исканото от британския парламент предоговаряне на сделката, договорена между правителството на Мей и Европейската комисия.\r\nТуск добави, че може да се очаква \"по-вълнуващ\" Brexit предвид вероятността колоритният и непредвидимда стане на Кралството, но че промяна в европейската позиция няма да има. Председателят на Съвета отбегна отговор на въпроса дали европейските лидери са по-негативно настроени към евентуално ново искане за отлагане на излизането на Великобритания от ЕС на 31 октомври. Ирландският премиер  коментира, че настроенията след лидерите са да не се приема нова отсрочка за напускането.\n\r\nЗатова пък одобриха решението на финансовите министри за създаване на отделен бюджет на страните от еврозоната, който те да използват за собственото си развитие, в рамките на бюджета на ЕС. До декември Европейската комисия ще предложи ново законодателство, което да превърне европейския спасителен фонд в резерв за спасяване на закъсали банки.\n\r\nСлед като нощес лидерите на ЕС не можаха да се разберат за  в най-влиятелните европейски институции, днес Доналд Туск ще разговря с  в как да се излезе от ситуацията.\n\r\n\r\nАнгела Меркел коментира, че и тримата водещи кандидати на европейските партии за бъдещ шеф на Европейската комисия  (ЕНП),  (Социалисти и демократи) и  (либерали) не разполагат с нужното мнозинство в Съвета, за да бъдат предложени за одобрение на Европарламента. Тя даде да се разбере, че сега ще се консултират други имена в опит да се намери компромисна фигура, която да може да бъде одобрена на извънредната среща на върха на ЕС, насрочена за 30 юни.\n\r\nМеркел изрази съжаление, че отказът й да участва в съревнованието за, не се уважава и името й продължава да е в обръщение. Френският президент Еманюел Макрон, който е противник на Вебер, тъй като го смята за неквалифициран за поста на председател на Европейската комисия, заяви снощи, че ако Меркел е в състезанието, той би я подкрепил веднага.\n\r\n\"Аз не искам да вземам, нито Макрон иска да взема решение срещу Германия. Работим заедно по въпроса\", заяви Меркел.\n\r\nКанцлерката добави, че не е \"\" от липсата на решение за разпределяне на постовете, защото не е очаквала такова от току-що завършилата лидерска среща.\n\r\n\"Целта ни е да постигнем резултат до започване на работата на Европейския парламент. Предстоят ни и трябва да си свършим работата\", заяви Ангела Меркел.\n\r\n на новоизбрания парламент е насрочено за .", "date": "2019.06.21", "title": "Меркел:  Ще направя всичко за старт на преговори с Македония"}
{"url": "https://www.dnes.bg/obshtestvo/2019/06/21/sdelkata-za-chez-e-po-cheshkite-zakoni-napomni-petkova.414149", "text": "Сделката за ЧЕЗ се реализира по реда на чешкото законодателство и българската държава няма отношение към този процес. Това припомни енергийният министър Теменужка Петкова пред журналисти в парламента.\r\nВчера стана ясно, че Еврохолд ще плати 335 млн. евро за активите на ЧЕЗ у нас, ако регулаторните органи разрешат сделката.\nШефът на КЕВР Иван Иванов увери, че комисията следи ситуацията и ако се стигне до сделка, ще извърши проверка. По закон комисията се произнася след останалите институции, стана ясно от думите му.\r\n\"В крайна сметка, ако се стигне до нас, ние сами ще се постараем да създадем обективните критерии. Надявам се действително, ако се стигне до тази проверка, да бъдем подпомогнати в изработването им\", каза Иванов.\r\n                    \n                    \n                Теменужка Петкова заяви, че няма да бъде направено нищо, което да нанесе вреда или да постави под риск енергийната сигурност на страната и българските потребители. Тя каза, че не е имала срещи нито с \"Инерком\", които не успяха да купят ЧЕЗ, нито с новия купувач.М\r\nМинистърът припомни, че всеки потенциален купувач на активите на ЧЕЗ ще премине през оценка от Комисията за защита на конкуренцията (КЗК), Комисията за финансов надзор (КФН) и българския енергиен регулатор - КЕВР.\r\nПеткова и Иванов участваха в заседание на парламентарната комисия  по енергетика, на което бяха обсъдени промени в Закона за енергетиката,  регламентиращи либерализацията на пазара на природен газ. В заседанието  участва заместник-директорът на Генерална дирекция \"Енергетика\" в ЕК  Клаус Дитер Борхард.\r\n\r\n ", "date": "2019.06.21", "title": "Сделката за ЧЕЗ е по чешките закони, напомни Петкова"}
