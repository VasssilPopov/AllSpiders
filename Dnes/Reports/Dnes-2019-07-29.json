{"url": "https://www.dnes.bg/rusia/2019/07/29/rusiia-zapochna-prevyoryjavaneto-si-s-iztrebiteli-peto-pokolenie.417943", "text": "Руската компания \"Сухой\" започна изпълнението на договора за доставка на руските Въздушно-космически сили (ВКС) на изтребители от пето поколение Су-57, предаде ТАСС, цитирайки съобщение от апарата на вицепремиера Юрий Борисов.\n\r\n\n\r\nДържавната поръчка за доставка на 76 изтребителя Су-57 за ВКС на Русия бе подписана миналата година, пише БТА. \n\r\nВ резултат от изпълнението на договора руското военно министерство ще получи \"най-съвременния многофункционален изтребител от 5-о поколение, което ще повиши бойните възможности на родните ВКС\", се казва в съобщението. Първият самолет ще бъде предаден на поръчителя до края на тази година.\n                    \n                    \n                \r\n                \r\n                \r\n                \r\nСу-57 е предназначен да унищожава всички видове въздушни, наземни и надводни цели. Самолетът има свръхзвукова крайцерска скорост на полет, въоръжение, разположено във фюзелажа, радиопоглъщащо покритие (технология \"стелт\"), както и най-съвременен комплекс бордно оборудване. ", "date": "2019.07.29", "title": "Русия започна превъоръжаването си с изтребители пето поколение"}
{"url": "https://www.dnes.bg/politika/2019/07/29/radev-bylgariia-e-nai-izgodnata-vhodna-vrata-na-kitai-v-es.417933", "text": "България е най-краткият път, който свързва Китай с Европа, което прави страната ни най-изгодната входна врата на Китай за Европейския съюз. Това заяви държавният глава Румен Радев на среща на „Дондуков“ 2 с представители на китайски компании, участващи в реализацията на инициативата „Един пояс, един път“. Разговорът е в продължение на държавното посещение на българския президент в Китай в началото на юли тази година, на което бяха отправени покани към редица водещи китайски компании за инвестиции в развитието на българския транспорт, енергетика, туризъм, иновации, съобщават от президентството.\n\n\r\n\r\n \r\nНа срещата участваха представители на ръководствата на „China Railway International Group“, световен лидер в изграждането на железопътна и транспортна инфраструктура, и на „Touchstone Financial Holding Group“ - водеща финансова група, структурираща изпълнението на международни стратегически проекти в рамките на инициативата \"Един пояс, един път”, заедно с повече от 20 водещи китайски държавни и частни компании, китайски инвестиционни фондове, банки и застрахователни компании.\r\n \r\nГостите запознаха държавния глава с плановете си за създаване на платформа за инвестиции и реализиране на Стратегически проекти в областта на инфраструктурата, енергетиката, селското стопанство, технологиите в страните от инициативата „17+1“. Проучват се възможности за откриване в България на регионален център за разработване и прилагане на тази финансова и проектна платформа.\r\n \r\nПрезидентът Румен Радев изрази удовлетворение, че само месец след визитата му в Китай страната вече проявява интерес към насоките за стратегическо партньорство, очертани по време на срещата между българския и китайския държавен глава.  Румен Радев отбеляза, че България активно подкрепя инициативите „Един пояс, един път“ и „17+1“ за сътрудничество между Китай и държавите от Централна и Източна Европа. Неслучайно в България се предвижда откриването на Глобален център за партньорство по инициативата. По думите на президента обемът на китайски стоки за Европа расте всяка година и това изисква големи и модерни логистични центрове в Европа, а България предлага едни от най-добрите условия за това. \r\n \r\nБългарският държавен глава припомни трите приоритетни проекта, които представи по време на визитата си в Китай по покана на своя колега Си Дзинпин: откриване на пряка въздушна линия София-Пекин и на клон на китайска банка у нас, както и изграждане  на българо-китайски център за научни изследвания и иновации в България. Целта им е да се облекчи търговският и инвестиционен обмен и да се стимулира дейността на китайските инвеститори. Президентът допълни, че по време на посещението си в Хърватия по негова инициатива заедно с хърватския президент Колинда Грабар-Китарович са изпратили съвместно предложение до Си Дзинпин за откриване на въздушна линия Пекин – София - Загреб. България може да представи много комплекси възможности. Ние сме отворени и готови да развиваме тези възможности, каза още Румен Радев.\r\n \r\nМестоположението на България е стратегическо и страната активно подкрепя инициативата „17+1“, отбеляза Кени Сонг, председател на „Touchstone Financial Holding Group“. По думите му това е предпоставка финансовата група да планира откриване на клон в България. Искрено желаем в рамките на инициативата „Един пояс, един път“ Китай и България да намерят повече възможности за сътрудничество, да има повече реални проекти, отбеляза той и допълни, че са готови да стимулират реализирането на повече проекти. Президентът на „China Railway International Group“ Чен Шипинг заяви, че проучват бизнес-средата в България и конкретни проекти, включително и пристанище Варна.\r\n \r\nКитай и България вече имат отлично сътрудничество, но ние вярваме, че все още има огромен потенциал и перспективи за развитие, отбеляза посланкът на Народна Република Китай в България Дун Сяодзюн. По думите му посещението на китайската делегация има за цел да реализира консенсуса за взаимноизгодното сътрудничество, постигнат на срещата между държавните ръководители на Китай и България по време на посещението на Румен Радев.", "date": "2019.07.29", "title": "Радев: България е най-изгодната входна врата на Китай в ЕС"}
{"url": "https://www.dnes.bg/stranata/2019/07/29/otkriha-myrtyv-77-godishen-uchastnik-v-poklonnicheski-pohod.417896", "text": "77-годишен мъж от Бургас е  в района между радомирските села Дрен и Горна Диканя, съобщиха от МВР в Перник.\r\nМъжът е бил сред участниците в , които вървят по маршрута, по който преди 550 години са били върнати мощите на Св. Иван Рилски в Рилския манастир.\r\nВ неделя сутрин около 9:00 часа водачка на групата е подала сигнал, че от със 77-годишен мъж от групата. Служители на полицията и кметът на село Дрен започнали обход на района, предаде БНР.\r\nмежду селата Дрен и Горна Диканя. Тялото му е закарано в Съдебна медицина - Перник за аутопсия.\r\nЗапочнато е досъдебно производство и работата по случая продължава.", "date": "2019.07.29", "title": "Откриха мъртъв 77-годишен участник в поклоннически поход"}
{"url": "https://www.dnes.bg/index/2019/07/29/vyzduhyt-koito-ni-ubiva-700-000-godishno-v-es-umirat-ot-mrysen-vyzduh.417865", "text": "\r\nТой е навсякъде около нас, а от качеството му зависи живота ни. Без въздух животът ни е невъзможен, а с мръсен въздух той е много труден. \n\r\nКачеството на въздуха се измерва по концентрацията на прахови частици, азотния диоксид и тропосферния озон. Тези замърсители са най-опасни са здравето ни и затова не бива да надхвърля стойностите, определени от СЗО. \n\r\nСамо в Европа годишно 700 000 души умират заради лошото качество на въздуха, предава . \r\n                \r\n                \r\n                \r\nСтатистиката сочи, че една четвърт от сърдечните заболявания и инсултите са причинени от мръсен въздух. При белодробните заболявания той е виновник за почти половината от тях.\n\n\nВъпреки подобрения в качеството на въздуха, замърсяването остава. \n\r\nНай-мръсен е той в Босна и Херцеговина, Северна Македония и Косово. Веднага след тях са България и Сърбия. \n\r\nВ другия край на тази статистика са исландците и скандинавците, които дишат най-чистия въздух на континента. \n\r\nЕксперти посочват, че преминаването към възобновяеми източници на енергия би намалило смъртните случаи, причинени от мръсния въздух, наполовина. \n\r\nТака се оказва, че дори и въздухът е в ръцете на политиката.  До 2020 г. страните членки на ЕС имат за цел 20% от електроенергията да бъде произвеждана от възобновяеми енергийни източници. За 2030 г. този процент скача до 32.\r\n   ", "date": "2019.07.29", "title": "Въздухът, който ни убива: 700 000 годишно в ЕС умират от мръсен въздух"}
{"url": "https://www.dnes.bg/eu/2019/07/29/djonsyn-sporazumenieto-s-es-e-umriala-rabota-iskame-novo.417940", "text": "Британският премиер Борис Джонсън каза, че са налице всички шансове да се постигне ново споразумение за Брекзит с Европейския съюз и че той иска също и голямо търговско споразумение с ЕС, предаде Ройтерс.\n\n\r\n\n\r\n\"Ние искаме да заявим пределно ясно, че предпазният механизъм (за Северна Ирландия - б.р.) е \"умряла работа\" и трябва да бъде отписан. Споразумението за изтегляне (от ЕС, договорено с експремиерката Тереза Мей - б.р.) също е мъртво и трябва да бъде отписано. Но има възможност за ново споразумение\", каза Джонсън по време на посещение в британска военноморска база в Шотландия, където той е на посещение днес, пише БТА. \n                    \n                    \n                \r\n                \r\n                \r\n                \r\n\"Онова, от което се нуждаем, е да изградим ново партньорство, включващо всички онези неща, които имат значение за нас, със споделено сътрудничество в сферите на отбраната, сигурността, разузнаването, културата, науката - всичко, което би могло да се очаква\", посочи премиерът.\n\r\n\"В сърцевината на всичко това ще бъде едно ново споразумение за свободна търговия, които ще ни позволи да си върнем контрола над митата и над нашите закони, и да правим някои неща по различен начин, който ни устройва\", добави Джонсън.\n\r\nТой изключи нов референдум за независимост на Шотландия след проведения вече през 2014 г. \"Както вече бе казано, такова нещо се предприема веднъж през един човешки живот, веднъж при едно поколение. На тази база хората тогава дадоха гласа си и мисля, че ще бъде тотално погрешно да нарушим това обещание пред народите на Шотландия и Обединеното кралство и да правим нов референдум\", подчерта Борис Джонсън при днешното си посещение в Шотландия.", "date": "2019.07.29", "title": "Джонсън: Споразумението с ЕС е \"умряла работа\", искаме ново"}
{"url": "https://www.dnes.bg/index/2019/07/29/kolagenovi-lepenki-goniat-tymnite-krygove-pod-ochite.417929", "text": "Тъмните кръгове и подуването под очите са проблеми, които много мъже и жени срещат през лятото. Те се появяват най-често след прекомерна употреба на алкохол и цигари, заради недоспиване, дехидратация и стрес. Понякога са съпроводени и с бръчки.\r\nИма различни козметични средства, които се използват за освежаване на деликатната кожа в тази част на лицето. Иновативните лепенки, които нашумяха на пазара през последните няколко месеца, са едни от тях. Напоени с колаген, те подобряват еластичността и подхранват околоочния контур.\r\n\r\nКолагенът е протеин, чието количество в тялото намалява с течение на времето. Доказано е, че след 40 години синтезът му е доста по-малък в сравнение с този на 20-30. Вследствие на това се появяват болки в ставите, мускулите, отпусната кожа и бръчки.\r\r\n                \r\n                \r\n                Колкото повече колаген има в кожата (в най-средния ѝ слой), толкова по-лесно се образуват нови клетки. Протеинът помага за образуването на фиброзна мрежа, която благоприятства подмяната на мъртвите клетки.\r\nКолагенът е резорбируем – може да се усвои от организма. Затова въпросните лепенки, напоени с него, са подходящо средство за увеличаване на количеството му в кожата около очите. Стига да са качествени, те съдържат аминокиселини, които регенерират кожата.\r\n", "date": "2019.07.29", "title": "Колагенови лепенки гонят тъмните кръгове под очите "}
{"url": "https://www.dnes.bg/televizia/2019/07/29/novite-tehnologii-opasno-li-e-5g-za-zdraveto.417934", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\r\nБъдещето на ЕС. На прав път ли са Балканите?\r\n\r\nНовите технологии. Опасно ли е 5G за здравето?\r\n\r\nБезсъние през лятото. Експерти съветват как да се преборим\r\n\r\nСлед крупното анонимно дарение. Ще заживее ли нов живот къщата на славната Райна Княгиня?\r\n\r\nБългарският оптимизъм. Очакваме ли по-добро бъдеще? \r\n ", "date": "2019.07.29", "title": "Новите технологии. Опасно ли е 5G за здравето?"}
{"url": "https://www.dnes.bg/index/2019/07/29/zaradi-jegata-choveshkoto-tialo-e-na-praga-na-svoite-vyzmojnosti.417874", "text": "Поредна гореща вълна удари Европа през последната седмица. В много държави, които по принцип не са свикнали с жегата, температурите прехвърлиха 40 градуса. И докато учените призовават да се започне революция или ни очаква пълен колапс, то в някои части на света положението е още по-сериозно.\r\nТемпературите прескачат 50 градуса, а човешкото тяло е на прага на своите термални способности.\r\nВъв Великобритания температура от 35 градуса се смята за прекалено висока, но тя всъщност е нормална за 80% от населението на много държави по Земята, като Испания например. Ала около Персийския залив и Южна Азия, температурите скачат до над 54 градуса.\r\nИ въпреки топлинната ефективност на човешкото тяло, според експертите, тези територии скоро могат да станат необитаеми.\r\r\n                \r\n                \r\n                Когато температурата на въздуха прескочи 35 градуса, тялото ни разчита на потта за да започне да се охлажда. Но когато температурата прескочи 35 градуса в много влажна обстановка – системата вече не работи.\r\n\"Температурата на влажната колба включва охлаждащия ефект на водата върху термометъра и обикновено тя е много по-ниска от нормалната \"суха колба\", която се отчита в прогнозите за времето. След като се премине един определен праг, въздухът става толкова наситен с водна пара, че потта вече не се изпарява. Това означава, че човешкото тяло не може да се охлади за повече от няколко часа“, обяснява университетският преподавател д-р Том Матюс.\r\nНезависимо колко вода пием и колко сянка търсим, температурата на тялото ни се повишава.\r\nДо края на века някои части на Земята ще прескочат тази граница, според д-р Матюс.\r\nОт изследванията на неговия екип става ясно, че често жегите са предвождани от огромен циклон, който допринася допълнително за влажността. А ако световната температурата се покачи още с 4 градуса, последиците ще са фатални за всички. \r\n ", "date": "2019.07.29", "title": "Заради жегата: Човешкото тяло е на прага на своите възможности"}
{"url": "https://www.dnes.bg/obshtestvo/2019/07/29/ogranichavat-dvijenieto-v-tunela-vitinia.417941", "text": "Утре - 30-ти юли, от 22 ч., до 5 ч. на 31-ви юли ще бъде ограничено движението в тунел „Витиня“ на АМ „Хемус“, в посока София поради профилактика на осветлението в съоръжението. Трафикът за София ще се пренасочва от км 35 по път I-1 София-Ботевград, и при км 30, на пътна връзка „Витинска река“, ще се включва отново в магистралата. Движението за Варна в тунела ще се осъществява в една лента, съобщават от АПИ. \n\n\r\nУтре – 30-ти юли от 23 ч. до 24 ч. ще бъде ограничено движението по Софийския околовръстен път II-18 в района на с.Мрамор. За да не се затруднява трафикът през деня, късно вечерта, ще се монтира рамка, на изграждащата се електронна система за събиране на такси за ползване на републиканската пътна мрежа на база изминато разстояние за превозни средства над 3,5 тона (тол).. Водачите ще изчакват на място.\n                    \n                    \n                \r\n                \r\n                \r\n                \r\nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ.", "date": "2019.07.29", "title": "Ограничават движението в тунела \"Витиня\" "}
{"url": "https://www.dnes.bg/stranata/2019/07/29/vreme-za-more-pytuvali-sme-poveche-prez-iuni-kym-turciia-gyrciia.417926", "text": "Пътуванията на българи в чужбина през юни се увеличават с  5.9 на сто над регистрираните през юни 2018 година.\r\nПо данни на НСИ те са 717.1 хил., като най-голямо е увеличението за Турция, Румъния и Гърция. \r\n\r\nПосещенията на чужди граждани в България бележат минимално намаление с 0.9% в сравнение с юни 2018 година и са 1 537.0 хил. \r\n\r\nНай-съществен е отливът на пътуващи от Полша, Германия и Франция. Увеличават се обаче посещенията на граждани от Ирландия, Испания и Великобритания.\r\n\r\nНай-много са гостите ни от Румъния - 252.0 хил., Гърция - 161.2 хил., Турция - 140.8 хил. и др.\r\n \r\n ", "date": "2019.07.29", "title": "Време за море: Пътували сме повече през юни - към Турция, Гърция..."}
{"url": "https://www.dnes.bg/zvezdi/2019/07/29/ashli-bensyn-kopira-stila-na-bliznachkite-olsyn.417879", "text": "Ашли Бенсън стана любимка на тийнейджърите покрай сериала \"Малки сладки лъжкини\", но феновете я харесват и заради стила ѝ и съветите за красота, които често дава в интервюта.\r\nСега половинката на Кара Делевин разкри, че много от идеите ѝ за тоалети са инспирирани от актрисите близначки Мери-Кейт и Ашли Олсън. Ашли следва около 20 различни Instagram акаунта, които показват аутфитите на двете сестри и често постват техни снимки.\r\n \r\nКогато питат звездата какъв е нейният стил, тя го определя като \"черен, прост и момичешки\". \"Ако опитам да съм честна с вас, базирам стила си на близначките Олсън. Аз съм техният най-голям фен, още от раждането си. Те са моите модни икони на 100%. Следвам поне 20 фен акаунта на Мери-Кей и Ашли в Instagram, просто заради техния стил. Обожавам го\", каза Бенсън пред списание \"W\".\r\n \r\n", "date": "2019.07.29", "title": "Ашли Бенсън копира стила на близначките Олсън?"}
{"url": "https://www.dnes.bg/index/2019/07/29/miren-izhod-vyv-venecuela-dalechen-shans-ili-blizka-perspektiva.417914", "text": "Крайно лява диктатура, опит за военен преврат, глад, недостиг на лекарства, хиперинфлация, масови арести, насилие, репресии по политически причини, убийства. Всичко това е част от тежкия живот на хората във Венецуела.\r\nСлед неуспешния опит за преврат властите във Венецуела арестуваха над 100 действащи и пенсионирани офицери, които бяха обвинени в държавна измяна. Тази ескалация е показателна за засилващата се свирепа кампания от репресии на режима на Николас Мадуро, който все още изглежда, че държи здраво властта. Въпреки това има хиляди венецуелци, които са твърдо против управлението на Мадуро и изразяват силно различна позиция от тази на официалната власт. Те съзнават, че това може да им коства много, дори и живота, особено от страна на вилнеещите паравоенни групи, пише .\r\r\n                \r\n                \r\n                \r\nКапитанът от военноморския флот на Венецуела Рафаел Акоста беше арестуван в средата на юни по обвинения за участие в организирането на опита за военен преврат в страната. Само седмица по-късно той почина, като веднага след смъртта му се появиха съмнения, че е бил изтезаван в ареста. Акоста е първият от задържаните военни, който намира смъртта си след своя арест. \n\n\n\nАкоста беше задържан на 21 юни, когато президентът Мадуро се срещна с върховния комисар на ООН за правата на човека Мишел Башелет в Каракас. След края на срещата Башелет коментира, че се е споразумяла с правителството да оценят политиките за премахването на мъчения и репресии. Но към момента не изглежда да има сериозна промяна и властта продължава да си служи със същите методи.\r\nВдовицата на загиналия капитан Валесвка Перез потвърди пред местни репортери, че съпругът ѝ единствено е обсъждал икономическата ситуация и хроничната корупция на режима в тесен семеен кръг. След задържането му тя не е имала връзка с него.\r\n\r\nБлизо 5 хил. венецуелци на ден напускат родината си, а броят на емигрантите от намиращата се в тежка икономическа и политическа ситуация страна може да нарасне до 8 млн. до края на 2020 г., показва доклад на Организацията на американските държави (OAS). Това прави бежанската криза във Венецуела втората по брой хора в света, след тази в Сирия.\r\nКъм момента венецуелците, които са емигрирали и са потърсили политическо убежище извън родината си, са близо 4 милиона души. Най-силен е мигрантският поток към Колумбия, като 1.3 млн. венецуелци са се установили там. Заради усложнената ситуация 220 хил. венецуелци са потърсили нов живот в Еквадор, показват данни на доклада.\r\nЕквадор, която е сред латиноамериканските страни, засегнати от мигрантския поток, също се стреми да се справи с множеството предизвикателства на своята граница.\r\n\"Еквадор продължава да държи границите си отворени за хората, които са напуснали родината си и търсят нормални условия на живот. Правителството ще направи всичко възможно, за да приеме всички хора в нужда\", коментира Захари Кушев, почетен консул на Еквадор в България, в интервю за журналиста Цветан Кръстев.\r\n\"Властите в Кито поддържат открита миграционна политика. Към момента стотици хиляди венецуелци са се преселили в Еквадор. Това е сериозен приток на хора спрямо площта на страната\", добавя Кушев.\r\nПравителството счита, че случващото се е хуманитарна криза. Поради това полага усилия, за да помогне на пострадалите, обяснява Кушев.\r\nПрез 2018 г. 101 венецуелски граждани са загинали в опит да напуснат страната си, става ясно от доклада на OAS.\r\n\r\nБразилия, която граничи на север с Венецуела, усеща прякото влияние на мигрантската криза в обхванатата от хаос съседна страна. На границата между двете страни в най-северния бразилски щат Рорайма ситуацията е изключително натоварена и напрегната.\r\nПоради това е създадена работна група за хуманитарна помощ в Рорайма.\r\n\"Тя се нарича \"Операция Аколхида\", което в превод означава \"Операция посрещане\". Целта е да могат да бъдат посрещнати основните нужди на венецуелските граждани, които търсят убежище и подслон в Бразилия. Операцията осигурява и ред на границата, като чрез него организирано и контролирано се приемат мигранти и бежанци“, обясни посланикът на Бразилия в България Ана Мария Сампайо-Фернандес в интервю за Цветан Кръстев. \r\nБразилия действа активно и е постигнала конкретни положителни резултати в облекчаването на страданията на венецуелския народ, разказва Фернандес.\r\n\"В зората на миграционния поток, причинен от сериозната криза във Венецуела, бразилското правителство създаде Федералната комисия за помощ при кризисни ситуации през 2018 г. Целта на комисията е да посреща хора в трудно положение по време на миграционната вълна, която е причинена от хуманитарната криза във Венецуела\", споделя тя пред Bloomberg TV Bulgaria.\r\nТемпото на емигрантски поток от Венецуела е сходно с това на държави като Сирия, Южен Судан, Сомалия и Афганистан, където бежанската вълна е причинена от военни конфликти.\r\nПоради това редица латиноамерикански държави призоваваха на няколко пъти международната общност да засили хуманитарната помощ в региона, за да се справят с нуждите на мигрантите по отношение на образованието, лекарската помощ и настаняването.\r\nПо време на мигрантските кризи в Южен Судан и Сирия е предоставена финансова помощ от международната общност на стойност милиарди долара през първите години след началото на бежанските вълни. През последните 3 години мигрантският и бежанският поток от Венецуела се е увеличил значително, но предоставената международна парична подкрепа досега е 163 млн. долара.\r\nВ процеса ключово участие имат бразилските въоръжени сили и агенциите на ООН в Бразилия. Над 100 организации, сред които са правителствени агенции, неправителствени и международни организации, участват в \"Операция Аколхида\", която се ръководи от правителството в Бразилия. Към момента близо 142 хил. венецуелци са в Бразилия, а други 126 хил. са продължили към други страни, потвърждава бразилското правителство.\r\n\r\nВъв връзка с хуманитарната помощ на 23-ти февруари Бразилия подготви 22.8 тона мляко на прах, половин тон лекарства и материали за основна медицинска помощ, които да бъдат доставени във Венецуела. Това се случи след молба от Хуан Гуайдо, разказва Фернандес.\r\nНо хуманитарната помощ не достигна до територията на Венецуела, тъй като властите в Каракас затвориха границата. Режимът си служеше с репресии и насилие посредством военните и паравоенните формирования срещу собствения си народ, за да не достигнат продуктите в страната, допълва дипломатът. Сред паравоенните формации, които помагат на режима в Каракас, е и руската наемническа група \"Вагнер\". Тя е участвала в редица военни конфликти, включително и в гражданската война в Сирия на страната на режима на Башар Асад, както и по време на войната в Източна Украйна на страната на проруските сепаратисти.\r\n\r\nЕдна от основните причини опозиционният лидер Хуан Гуайдо да не успява да отслаби властта на Мадуро през последните 6 месеца е подкрепата за Каракас от Китай и Русия. Китай, която поддържа близки военни и финансови връзки с Венецуела, не признава Гуайдо за президент с мотива, че това би било намеса във вътрешните работи на чужда страна. Според адмирал Крег Фолър от Южното военно командване на САЩ подкрепата на Пекин под формата на технологии за наблюдение е ключова за \"следенето и репресиите срещу народа на Венецуела\".\r\nНо втората по големина икономика в света подпомага Венецуела и във финансово отношение. Инвестициите, които Пекин е вложил в латиноамериканската страна през последните десетилетия, превърнаха Венецуела във важен фактор за икономическото развитие и енергийната сигурност на Китай.\r\nМадуро продължи политиката на предшественика си Уго Чавес и по време на управлението му се запазиха добрите търговски отношения с азиатската страна.  В периода между 2000 г. и 2018 г. преките китайски инвестиции във Венецуела достигат на стойност 6 млрд. долара. Важно е да се отбележи, че отпуснатите от Китай заеми на Венецуела надхвърлят 60 млрд. долара.\r\n", "date": "2019.07.29", "title": "Мирен изход във Венецуела - далечен шанс или близка перспектива"}
{"url": "https://www.dnes.bg/notifikacii/2019/07/29/etiopiia-zasadi-nad-200-miliona-dyrveta-za-den.417942", "text": "Етиопия постави нов рекорд за най-много дървета - над 200 милиона, засадени за един ден, подобрявайки досегашното постижение на Индия, съобщават ТАСС и Би Би Си.\n\n\r\n\r\nЦелта на мащабния проект за озеленяване е борбата с обезлесяването и климатичните промени в предразположената към суша Етиопия. По данни на ООН горските територии в страната са намалели от 35 процента в началото на 20-и век до четири процента около началото на 21-ви, пише БТА. \r\n\r\nЗа да разреши проблема, правителството на Етиопия планира в страната да бъдат засадени общо четири милиарда дървета.\r\n\r\nДосегашният световен рекорд принадлежеше на Индия, където през 2016 г. стотици хиляди доброволци помогнаха за засаждането на 50 милиона дървета.", "date": "2019.07.29", "title": "Етиопия засади над 200 милиона дървета за ден"}
{"url": "https://www.dnes.bg/mish-mash/2019/07/29/zodiiata-vi-podskazva-kakyv-partnior-vi-otiva.417928", "text": "Когато харесвате някого, има много фактори, от които зависи дали връзката между вас ще потръгне. Питате се дали и той/тя ви харесва, какви партньори ще са и дали ще си паснете като характери. Но най-вероятно всичките ви обекти на интерес имат нещо общо помежду си. \r\nСпоред астролози, зодията ви има пръст в това какво точно търсите в хората и по какво си падате. Експертите обясняват, че всичките 12 знака са разделени на четири групи - огън, вода, земя и въздух. Това позволява да се разбере кои от зодиите се държат студено или приветливо едни към други. Тези, които споделят една и съща група, имат най-голяма вероятност да се разбират. \r\n \r\nРазбира се, това не означава, че всеки нов партньор е копие на предишния. Астролозите обаче смятат, че те споделят поне една или две черти, които ви привличат.\r\n \r\n\r\n \r\n\r\n \r\nНякои хора приемат твърде отворените хора като заплаха и трудно се социализират с тях. Овните обаче са точно обратното. Те самите обичат да са сред природата и със сигурност екстровертността в човек може да ги привлече с пълна сила. \r\n \r\nХората от тази зодия винаги са готови за приключения и пътешествия. Ако партньорът им предложи почивка на някое далечно място, това ще му спечели още точки, тъй като Овните трудно биха отказали смяна на обстановката.\r\n \r\n\r\n \r\nЗа тях с пълна сила важи твърдението, че любовта минава през стомаха. Телците ще оценят високо готварските ви умения и способността ви да измайсторите нещо дори и с оскъдно количество продукти.\r\n \r\nАко в момента сте във връзка с Телец, то може да го зарадвате като го заведете на готварски курс или го изненадайте с романтична вечеря вкъщи, приготвена само от вас.\r\n \r\nПовече за това какъв партньор ви подхожда, четете в ", "date": "2019.07.29", "title": "Зодията ви подсказва какъв партньор ви отива"}
{"url": "https://www.dnes.bg/mish-mash/2019/07/29/gradovete-koito-padnaha-jertva-na-turizma-si.417864", "text": "От Амстердам до Рим, от Дубровник до Брюж - европейските градове паднаха жертва на собствените си реклами за туризъм. Отрасълът отваря много нови работни места и дава прехрана на все повече и повече хора всяка година. Но в последните няколко години проблемите, които туристите създават, са повече, от ползите и парите, които изсипват в нечия икономика. Всъщност, понякога те дори не оставят повече от 10 евро в градовете, които посещават.\r\nСпоред блогърката за италианиска храна  Моника Чезарат, проблемът не е огромното количество туристи, колкото техния тип. Докато преди беше нормално хората да прекарват дни и дори седмици в туристическите градове, да се хранят в местните ресторанти и да пазаруват от малките магазинчета, то днес. Круизните кораби спират на пристанището, ордата туристи се изспива в често малки градове като Венеция и Дубровник и обикалят скоростно града. Правят си множество снимки и селфита на най-ключовите места, рядко влизат дори и в музеи. След това си купуват картички или магнити, които дори не са местно производство на някой артист, а произведени в Китай, и се връщат отново във водния си палат. \r\n                    \n                    \n                \r\n                \r\n                \r\n                И точно тук - за разлика от Венеция, белгийският град Брюж вече взима мерки срещу круизните кораби, Париж ще ограничи туристическите автобуси, а на Прага й писна от бирените турове. Дори далеч от Европа, в Тайланд, на властите им дойде до гуша от туристи и забраниха достъпа до един от най-красивите си плажове. Проблемите с туристите доведоха и до създаването на  антитуристически движения и протести.\r\nСпоред туристическите агенции, повишаването на броя туристи е успех. Но истината не е точно такава - според  преподавателката по туризъм и международно развитие в университета в Брайтън, Марина Новели, струпванията на туристи или на някои туристически градове, отнема чара им и отблъсква истинските туристи, които са готови да прекарат седмица там, а не само няколко часа.\r\n\"Ако обръщаме внимание само на числата, а не се вглеждаме в повече неща,  които оказват влияние - икономически, социални, природоопазващи -  рискуваме да убием кокошката, която снася златните яйца\", заявява Марина  Новели пред Reuters.\r\nМасово, хората започват да пътуват след Втората световна война. И ако през 1950 година туристите са били около 25 милиона, то през изминалата година броят им стигна 1,4 милиарда. Половината посещения са в Европа. Туристическият бум се дължи най-вече на бързо растящата в световен мащаб средна  класа, както и на евтините самолетни билети. Лондончанин може да лети до Южна Франция за под 20 британски лири (25  долара). По думите на Новели, ходенето на почивка вече не е привилегия, а право.\r\n. 30 милиона души годишно се любуват на каналите. И докато броя на посетителите расте, населението рязко намалява - от 175 000 след Втората световна война на малко над 50 000.\r\nДнес венецианци вече не разполагат с града си. Потокът на туристи е целогодишен, а местните нямат време да се възстановят.  Пекарни, хранителни магазини и услуги изчезват, тъй като хората се оттеглят. \"Виждам само, че ситуацията все повече се влошава\", казва пред Thomson Reuters Foundation италианецът Чезарато.\r\nНай-големият проблем на малкия град са круизните кораби. Един вече се блъсна в бреговете на Венеция, друг на косъм избегна подобна съдба. Местните протестират и искат забрана на големите лайнери да минават край града. Експерти твърдят, че именно те са причината за свръхтуризма във Венеция - хората стават все повече, но харчат все по-малко пари. Последните събития накараха UNESCO да заплаши да включи \"Кралицата на Адриатика\" в списъка си със застрашени обекти.  Няколко европейски дестинации като Дубровник, Брюж, гръцкият остров  Санторини въведоха ограничения за круизните кораби. Кметът на Барселона  също обеща да вземе мерки.\r\nЗа повечето туристи и по-малкото местни спомагат и приложенията за краткотрайно наемане на жилища, като  Airbnb. Повечето притежатели на апартаменти решават да печелят повече пари от хора, дошли на почивка за седмица, отколкото да отдадат жилището си под наем на някой местен дългосрочно. Така и постоянните жители са изтласкани.\r\nВ Airbnb има регистрирани 60 000 жилища в Париж, 19 600 - в Амстердам, 18 300 - в Барселона и 8 500 във Венеция според Inside Airbnb - уебсайт, който разкрива как компанията се отразява на съответните квартали.\r\nГрадове като Палма де Майорка, Париж, Амстердам и Лондон въведоха или обсъждат да въведат мерки за намаляване на последиците от ползването на приложението.\r\n - според Световният съвет за туризъм и пътувания някои градове в Азия, Латинска Америка и Африка също са изложени на риск, ако не вземат своевременно мерки. За това Тайланд затвори за неопределено време плажа, станал известен с филма  \"Плажът\", в който участва Леонардо ди Каприо. Целта е природата да се  възстанови. Индонезийският остров Бали и италианският Капри забраниха тази година използването на найлонови торбички за еднократна употреба, като Капри обяви и сериозни глоби за нарушителите.\n\r\nСпоред ръководителката на научно-изследователската дейност в Световния съвет за туризъм и пътувания Рошел Търнър, е необходимо по-нестандартно мислене, за да бъдат пренасочени туристите от най-натоварените туристически места.\r\nБлагодарение на интересни идеи, Белгия измества фокуса от рекламиране на средновековните си градове като Брюж и  Гент и се опитва да привлече велосипедисти, ценители на изкуството и  любители на бирата, насочвайки ги към извънградски пътища, подходящи за  колоездене, към културни перли и манастирски пивоварни, като така ги  извежда от утъпканите туристически маршрути.  ", "date": "2019.07.29", "title": "Градовете, които паднаха жертва на туризма си "}
{"url": "https://www.dnes.bg/football/2019/07/29/levski-pobedi-botev-plovdiv-s-3-1.417948", "text": "Левски победи Ботев Пловдив с 3:1 в двубой от третия кръг на efbet Лига, игран на стадион \"Георги Аспарухов\", пише \n\r\nФутболистите на треньора Петър Хубчев играеха повече с топката и по-често създаваха неприятности за защитата на \"канарчетата\", като главен герой в срещата отново бе Давиде Мариани (10'), който даде аванс на домакините, а в края на полувремето Ерберт Кардосо (45') възстанови равенството.\n\r\nПрез втората част \"сините\" продължиха да стоят по-добре на терена и Мариани (51') се разписа за втори път в срещата. Това е и четвърти гол за швейцареца в efbet Лига. Иван Горанов пък оформи крайния резултат.\n                    \n                    \n                \r\n                \r\n                \r\n                \r\nTaка Левски оглави класирането в първенството с актив от 7 точки, колкото има и Черно море. Лудогорец е трети с точка по-малко, но разградчани имат възможността да се върнат на върха, ако победят Витоша Бистрица по-късно тази вечер. Ботев е на 6-о място с 4 пункта и продължава да няма победа на \"Герена\" от 22 години насам.\n\r\nДвубоят започна с минута мълчание в памет на легендарния бивш наставник на Левски Васил Методиев-Шпайдела, който почина на 84-годишна възраст.\n\r\nПървото опасно положение бе записано на сметката на гостите в 6-ата минута. Извеждащо подаване стигна до Тейлон Кореа. Нападателят стреля от малък ъгъл, но Милан Миятович парира.\n\r\nВ 10-ата минута домакините поведоха в резултата. Давиде Мариани овладя подаване на няколко метра от границата на наказателното поле и шутира. Топката се отклони в крака на Лъчезар Балтанов и прехвърли вратаря Георги Аргилашки - 1:0.\n\r\nДве минути по-късно Тейлон остава очи в очи с Милан Миятович и вместо да подаде вдясно от себе си на непокрития Кристиан Добрев реши да стреля. Ударът му мина над вратата.\n\r\nВ 38-ата минута Мариани бе близо до второто си попадение в срещата. Халфът отново реши да стреля от дистанция. За късмет на Аргилашки, кълбото мина на сантиметри от лявата греда.\n\r\nВ 45-ата минута \"канарчетата\" изравниха. Ерберт Кардосо стреля от границата на наказателното поле. Топката тупна пред Миятович и подскочи, което я направи почти невъзможна за отразяване - 1:1. Така първото полувреме приключи без повече голове.\n\r\nВ началото на втората част 26-кратните шампиони отново поведоха в резултата, като главен герой отново бе Мариани. Футболистът отправи техничен изстрел от пряк свободен удар от удобна позиция и не остави шансове на Аргилашки.\n\r\nВ 52-ата минута Станислав Иванов бе близо да удвои преднината на \"сините\". Младият нападател бе изведен на стрелкова позиция и шутира от малък ъгъл, но Аргилашки успя да се намеси. Малко след това Иванов отново пропиля прекрасна възможност.\n\r\nВ 73-ата минута резервата Станислав Костов, който и днес играе на инжекции, бе близо до ново попадение. Домакините изпълниха ъглов удар, топката стигна до нападателя, който шутира силно, но левия страничен стълб спаси гостите.\n\r\nВ 80-ата минута \"сините\" удвоиха преднината си. Костов пое топката и подаде към нахлуващия Иван Горанов, който с премерен удар по земя прати топката във вратата.\n\r\nОще новини от футболните срещу четете в \r\n ", "date": "2019.07.29", "title": "Левски победи Ботев Пловдив с 3:1"}
{"url": "https://www.dnes.bg/sport/2019/07/29/legendata-na-kikboksa-peter-arts-sys-sobstven-vlog-za-bylgariia.417913", "text": "Световната легенда в кикбокса Петер Артс е направил 12-минутен филм за България, който бе споделен днес в личния му влог в YouTube. \n\r\nТрикратният шампион на К-1 Гран При в тежка категория бе специален гост и един от инструкторите по време на 13-ия Международен летен лагер по карате киокушин в Камчия, както и на третото издание на професионалната бойна гала верига SENSHI. Грандиозното събитие от календара на Българската карате киокушин федерация се проведе в началото на месеца, припомня .\n\r\nАртс и друга една световна знаменитост в кикбокса – Семи Шилт, в продължение на една седмица предаваха своите знания и умения на бойците, които участваха в лагера. Двамата провеждаха двуразови тренироки в спортния комплекс в Камчия. „Холандският дървосекач“ водеше и няколко от своите топ бойци – 22-годишният Иляс Букаюа, Томас Дуве, японецът Юта Учида и Бадр Фердаус.  \n                    \n                    \n                \r\n                \r\n                \r\n                \r\nПетер Артс, който има зад гърба си впечатляващите 106 победи, от които 79 с нокаут, и само 35 загуби като професионалист, влезе и в ролята на коментатор и съдия по време на SENSHI.\n\r\nЛюбопитното видео, което Петер Артс е направил от престоя си в Камчия и Варна, може да видите тук:\r\n \r\n,  ", "date": "2019.07.29", "title": "Легендата на кикбокса Петер Артс със собствен влог за България"}
{"url": "https://www.dnes.bg/stranata/2019/07/29/sled-vzriva-v-hitrino-stroiat-nov-policeiski-uchastyk.417919", "text": "Започва строителството на нов полицейски участък в Хитрино. \n\r\nСградата на улица \"Възраждане\" номер 25, ползвана от местната полиция, бе срутена от взрива след дерайлирането на влакова композиция, превозваща пропилен и пропан-бутан в района на гарата в населеното място, в ранната сутрин на 10 декември 2016 г.\n\r\nСредствата за изграждане на полицейския участък, в размер на 560 хил. лева, са осигурени с постановление на Министерския съвет - за финансиране на мерки за преодоляване на последиците от инцидента в Хитрино. Той трябва да бъде построен за 119 дни, каза пред журналисти, преди церемонията по първа копка на сградата, кметът на Хитрино Нуридин Исмаил, предаде БТА.\n                    \n                    \n                \r\n                \r\n                \r\n                \r\nПроектът за изграждане на новия участък, където ще работят 10 служители на реда, е съгласуван с полицията. Нямало е трудност местните полицаи да изпълняват служебните си задължения, отговарящи за сигурността и в община Венец, тъй като местната администрация им е е осигурила помещения за работа, отбеляза директорът на ОД на МВР - Шумен Ялчън Расим.\n\r\n\"Всички наши 12 искания за отпускане на помощ от държавата, на стойност около 17 млн. лева, са одобрени. Приключи тяхното възлагане, проектите са съгласувани, остана да подпишем анекси по договорите. Проектите са за възстановяване на инфраструктурата - пътища, улици, тротоари, ВиК мрежата, както и за възстановяване на сградата на общинската администрация, на читалище, проект за Младежкия дом и местното училище\", уточни Исмаил.\n\r\nТой допълни, че на 100 процента са възстановени щетите по частните имоти, включващи не само строителни дейности, но осигуряване на оборудване и обзавеждане.", "date": "2019.07.29", "title": "След взрива в Хитрино: Строят нов полицейски участък"}
{"url": "https://www.dnes.bg/zvezdi/2019/07/29/dimo-ot-p-i-f-privetstva-vtorata-si-dyshterichka.417920", "text": "Музикантът и актьор Димо Стоянов, познат като Димо от P.I.F., стана баща за втори път.\r\nМалката Елизабет се появи на 27 юли в АГ Болница \"Шейново\". Това съобщи самият музикант на страницата си във Facebook.\r\n\"Елизабет! 3,200 кг . Днес 27.07.2019 в 10:35.\r\nДобре си ни дошла. Ще е забавно!\", написа Димо, а под поста му много негови приятели, колеги и фенове го поздравиха с щастливата новина.\r\nФронтменът на групата има още една дъщеричка Ая от съпругата си Люба. Съвсем скоро пред Dnes.bg музикантът сподели, че през есента P.I.F. ще пренареди идейната си концепция и ще видим бандата в нова светлина с концерти в почти домашна обстановка.\r\n\r\n\r\n ", "date": "2019.07.29", "title": "Димо от P.I.F. приветства втората си дъщеричка"}
{"url": "https://www.dnes.bg/notifikacii/2019/07/29/oshte-dve-jalbi-sreshtu-koncesiiata-na-letishte-sofiia.417931", "text": "И останалите двама кандидат-концесионери на летище София са обжалвали избора на консорциума \"Соф Кънект\" за частен оператор на столичното летище пред ресорната Комисия за защита на конкуренцията (КЗК).\n\r\nВ понеделник, когато изтича и крайният срок за претенциите, молби за образуване на производство в КЗК са внесли \"Фрапорт България\" и консорциумът \"ССБ София Еърпорт\", воден от швейцарското дружество \"ССБ Зауервайн & Шефер Бау АГ\" с патрньор датския оператор \"Копенхаген Еърпортс\".\r\nПрипомняме, че в последния ден на миналата седмица жалби вкараха френско-турският консорциум между „Еърпортс Де Пари“ и „ТАВ Хавалиманларъ Холдинг“(ЕДП/ТАВ) и британско-китайският консорциум между британския оператор „Манчестър Еърпорт Груп\" (МАГ) и „Бейджин Кънстракшън“. \r\n                \r\n                \r\n                \r\nТака се оказва, че всички непредпочетени претенденти за концесията не са съгласни с избора на ресорната комисия на Министерството на транспорта. Така сега предстои образуването на производство от страна на КЗК и разглеждане на цялата документация по концесионната процедура.\n\r\nПрипомняме, че преди седмици за концесионер бе определен \"Соф кънект\", в който акционери са фондът Meridiam и операторът на летище Мюнхен с обща оценка от 86,12 точки. За техническото си предложение консорциумът бе оценен с максималните 100 точки. Консорциумът предложи годишно концесионно възнаграждение от 24.54 млн. евро (трето по размер) или 32% от размера на общите приходи от всички дейности за текущата година (второ по размер) и обещаха най-малко инвестиции от всички кандидати - 608 млн. евро.\n\r\nПредложението на победителя предвижда по 24,5 млн. евро годишно възнаграждение на държавата и инвестиции от 608 млн. евро (плюс исканата от всички сума от 550 млн. лв. първоначално плащане).\n\r\nПо закон, след като КЗК образува производство, трябва да поиска от министерството в тридневен срок да предостави документацията за концесионната процедура. Пак в този срок трябва да предостави и становище дали иска предварително изпълнение, тоест жалбите да не спират подписването на договора. Следва  КЗК да се произнесе, а решението подлежи на обжалване пред ВАС. Едва след окончателното решение на съда за предварително изпълнение може да се сключи договор с определения за победител.\n\r\nАко транспортното министерстно не поиска предварително изпълнение, ще се чака КЗК да се произнесе, а ако има обжалване - и ВАС. \n\r\nПрипомняме, че процедурата за търсене на концесионер стартира в началото на юли миналата година. Според критериите на транспортното ведомство минимумът за концесионна такса беше 15 млн. евро, или 10% от оборота на всички дейности. Всички кандидати подадоха по-високи оферти от заложения минимум.\n\r\nКонкурсът е за концесия за период от 35 г. с опция за удължаване. Основното изискване е за инвестиция от най-малко 1,17 млрд. лв. (600 млн. евро) и построяване на трети терминал в първите 10 години. Сред изискванията е и разширяване на Терминал 2. Победителят се ангажира още с плащане на минимум 550 млн. лв. без ДДС. авансово на държавата за концесията.\n\r\nНастоящата процедура е втори опит за отдаване на концесия на летище \"София\". Предишният опит беше спрян от служебния кабинет на Огнян Герджиков, назначен от президента Румен Радев. Основната причина за това бяха занижените критерии и защитата на националната сигурност.\n\r\nЕто защо при втората процедура консултанти на Министерството на транспорта бяха Световната банка и Европейската банка за възстановяване и развитие. Това не доведе до повече кандидати, но се постигнаха по-високи изисквания към бъдещия концесионер.\r\n", "date": "2019.07.29", "title": "Още две жалби срещу концесията на Летище София"}
{"url": "https://www.dnes.bg/notifikacii/2019/07/29/levski-zagubi-legenda-vasil-metodiev-shpaidela-pochina-na-85-g.417932", "text": "На 84-годишна възраст почина един от най-легендарните треньори на \"Левски\" - Васил Методиев-Шпайдела. Тъжната вест съобщиха от пресцентъра на клуба.\r\n\"Левскари, днес на 84 години ни напусна легендата Васил Методиев. Незабравимият специалист ръководи Левски от 1983 до 1985 г., през 1987-1988 г. и през 1990-1991 г. Със \"сините\" е шампион през 1984, 1985 и 1988 г. и носител на купата през 1984 (включително и Купата на съветската армия) и 1991 г.\r\nВ паметта на феновете Шпайдела си остава един от най-опитните треньори, с когото \"сините\" постигат забележителен требъл през славния за тима сезон 1983/1984.\r\nКато играч се състезава за Академик (София), Локомотив (София) и Добруджа (Добрич). С Локомотив става шампион през 1964 г. Има 17 мача за националния отбор. Треньор е на Локомотив (София) от 1972 до 1974 г. и от 1977 до 1980 г., с който става шампион през 1978 г. и достига до четвъртфинал за Купата на УЕФА през 1980 г.\r\r\n                \r\n                \r\n                Ръководството, футболистите и служителите на ПФК Левски поднасят своите искрени съболезнования на семейството и близките на Васил Методиев.\r\n\r\nПогребението ще бъде на 31 юли от 11:45 часа в църква \"Успение Богородично\" на пл. \"Ручей\" в кв. \"Белите брези\" в София.", "date": "2019.07.29", "title": "Левски загуби легенда: Васил Методиев-Шпайдела почина на 85 г."}
{"url": "https://www.dnes.bg/obshtestvo/2019/07/29/knsb-200-000-rabotnici-v-es-umirat-ejegodno-polovinata-ot-rak.417917", "text": "Всяко година в като половината от тях стават жертва на ракови заболявания. Много от трудовите злополуки в България се крият и не се регистрират с изключение на тези, които завършват със смърт, алармират от КНСБ.\r\nОтдавна от синдиката настояват в законодателството ни да се въведе директивата, свързана с канцерогени и мутагени на работното място, пише БНР. \n\n\r\n\n\r\nСпоред официалната информация на НОИ, през , а загиналите са 92-ма. Подобна е картината за 2015 и 2016 г.\n                    \n                    \n                \r\n                \r\n                \r\n                \r\nОперативните данни за първото тримесечие на 2019 г. сочат 652 злополуки, като с фатален край са 15.\n\r\nЕдин от големите проблеми в страната ни е азбестът, заяви националният секретар по безопасност и здраве на КНСБ Огнян Атанасов. Експертът обясни, че дори копирните машини и климатиците в офиса могат да станат виновници за редица здравословни проблеми.\n\r\n\"В България трудовите злополуки не се отчитат. Имаме два пъти по-висока смъртност в следствие на трудови злополуки на 100 хил. заети. В България на 100 хил. човека се отчитат 100 трудови злополуки. В ЕС на 100 хил. заети се отчитат 1400 трудови злополуки. Това означава, че в България трудовите злополуки се крият\", коментира още експертът.", "date": "2019.07.29", "title": "КНСБ: 200 000 работници в ЕС умират ежегодно, половината от рак "}
{"url": "https://www.dnes.bg/stranata/2019/07/29/ot-babh-potvyrdiha-sluchai-na-afrikanska-chuma-i-vyv-vidin.417927", "text": "Българската агенция по безопасност на храните /БАБХ/ потвърди ново огнище на африканска чума при домашни свине в област Видин в лично стопанство, в което се отглежда една свиня, в квартал Нови път, град Видин, съобщиха от агенцията.\n\r\nОт БАБХ уточняват, че това е първото огнище на болестта в тази област. \n\nВ квартала има само нерегистрирани лични стопанства. В 3-километровата предпазна зона има една индустриална ферма, която е под ветеринарномедицински надзор, за да бъде предпазена от навлизане на вируса в нея.\n\r\nПредприети са мерките за контрол и ликвидиране на заболяването съгласно правилата на европейското и националното законодателство и Плана за спешни действия при контрол на АЧС. Предстои принудителното умъртвяване по хуманен начин и обезвреждане в засегнатия обект, както и при свинете в рисковата зона с неясен здравен статус и произход, при спазване на нормативните изисквания.\n                    \n                    \n                \r\n                \r\n                \r\n                \r\nСъздадени са зони на рестрикция /3 км предпазна и 10 км надзорна зони/, в които са наложени мерки за контрол и ликвидиране на АЧС. Аналогично на вече предприетите мерки при предходните констатирани огнища, в създадените зони на ограничение в засегнатите области се провежда засилен клиничен и лабораторен надзор.\n\r\nХуманно умъртвяване на домашни свине в личните стопанства ще бъде извършено в рисковите квартали на град Видин и село Новоселци.\n\r\nОт БАБХ призовават хората да започнат да колят спешно свинете в задните си дворове, както и напомнят, че месото трябва да премине термична обработка.\n\r\nПревенцията в момента е най-важна с оглед овладяване на ситуацията. АЧС е опасно и бързо разпространяващо се заболяване. \r\nПревенцията му изисква отговорност, стриктност в прилагане на правилата за биосигурност и последователност на мерките, предупреждават от агенцията.", "date": "2019.07.29", "title": "От БАБХ потвърдиха: Случай на африканска чума и във Видин"}
{"url": "https://www.dnes.bg/stranata/2019/07/29/zadyrjaha-bylgarin-obvinen-za-syuchastie-v-ubiistvo-na-grycki-biznesmen.417918", "text": "33-годишен българин, , беше задъражн при съвместна акция на звено \"Кобра\", сектор \"Издирване\" в ГД \"Национална полиция\", ГДБОП и Областната дирекция на МВР в Хасково, съобщи директорът на хасковската полиция старши комисар Ангел Цанков.\n\nПо думите му, арестът е извършен в жилище, за да бъде избегната опасността да пострадат случайни лица. Арестуваният не оказа съпротива, допълни Цанков.\r\n33-годишният мъж е обявен за международно издирване с Европейска заповед за арест от Апелативната прокуратура в Атина през април тази година, посочи зам.-окръжният прокурор Делчо Лавчев.\r\n                    \n                    \n                \r\n                \r\n                \r\n                Той уточни, че българинът е смятан за , при което 31-годишният Серафим Райчев-Немия отне живота на бизнесмена Янис Макрис в гръцката столица Атина.\r\nДържавното обвинение е постановило 72-часов срок за задържане, а днес следобед Окръжният съд в Хасково ще заседава по искането на мярка за неотклонение \"задържане под стража\" преди гледането на делото за екстрадиция по същество.\r\nЯнис (Джон) Макрис е бизнесмен от Сидни с връзки с организираната престъпност. Той бе убит в колата си пред дома си в атинското предградие Глифада на 31 октомври 2018 година. Полицията смята, че става дума за поръчково убийство, наредено от неизвестна фигура от подземния свят.\r\nВ началото на април т. г. 31-годишният Серафим Райчев, с прякор Немия, бе арестуван в Атина и обвинен в убийството на Макрис. Атински детективи твърдят, че той е , който се е върнал в Атина от София на 2 април за друга работа.", "date": "2019.07.29", "title": "Задържаха българин, обвинен за съучастие в убийство на гръцки бизнесмен"}
{"url": "https://www.dnes.bg/cars/2019/07/29/opasnostta-v-garaja-e-kola-se-samozapali-dori-bez-da-se-zarejda.417876", "text": "Обядът на канадецът Пиеро Козентино бил внезапно прекъснат преди дни заради взрив. Никой не го е атакувал, а се оказало, че всъщност собствената му кола се е запалила. \n\r\nПреди около година Пиеро си купил Hyundai Kona Electric. Над година той карал колата си без проблеми, до 26 юли. \n\r\nДокато обядвал в дома си, противопожарната аларма се включила. Когато излязъл навън видял гъст дим да излиза от гаража му, пише insideevs. \n\r\nТака канадецът може от първо лице да ви разкаже колко е трудно да се загаси литиева батерия. Козентино се опитал да загаси пожара с помощта на градински маркуч, докато чака пожарникари, но доста неуспешно. \n\r\nОколо 30 пожарникари се борили с огъня, докато потушат пожара. Според тях само колата може да е причина за огнената стихия. \n                    \n                    \n                \r\n                \r\n                \r\n                \r\nОще по-странния факт е твърдението на шофьора на електрическата кола, че той не я е бил включил да се зарежда. \n\r\n\"Беше напълно електрически автомобил и нямаше нищо около него, което може да причини такава експлозия. Ще разследваме, заедно със собственика, за да разберем какъв е проблемът\", обяснява пожарникар от Монреалската служба. \n\r\nКогато огнеборците потушили огъня Пиеро видял истинските щети, които батерията на колата му е причинила. Експлозията буквално е захвърлила вратата на гаража на другата страна на улицата, а части от покрива на гаража са паднали.", "date": "2019.07.29", "title": "Опасността в гаража: Е-кола се самозапали, дори без да се зарежда!"}
{"url": "https://www.dnes.bg/rusia/2019/07/29/izpisaha-navalni-ot-bolnicata-vyrnaha-go-v-zatvora.417922", "text": "Руският опозиционен водач Алексей Навални беше изписан от московската болница, където беше лекуван от неизяснен здравен проблем, и беше върнат в затвора под стража, съобщи неговият личен лекар Анастасия Василиева, цитирана от Ройтерс.\n\r\nЛекарката изказа по-рано предположение, че състоянието на Навални може да е причинено от токсичен агент. Тя каза, че по тялото на Навални е имало подутини, а на лицето му е имало обрив, като това може да означава, че той е станал жертва на химическо отравяне.\r\n\n                    \n                    \n                \r\n                \r\n                \r\n                \r\nДържавни медии съобщиха, че Навални може да е получил обрив като алергична реакция, но Василиева, каза, че той никога не е имал алергии, посочва ДПА, цитирана от БТА.\n\r\nОфициалната диагноза на Навални е \"контактен дерматит\", но Василиева каза, че не е извършвана консултация с токсиколог, нито токсикологични тестове. Според нея токсичният агент, причинил подуването и обрива, е неясен.\n\r\nЛекарката подчерта, че Навални е бил върнат в затвора без да се е възстановил напълно, отбелязва Франс прес.\n\r\nАдвокатката на Навални Олга Михайлова заяви днес пред репортери пред болницата, че клиентът й е бил отровен с неустановено химическо вещество.\r\n ", "date": "2019.07.29", "title": "Изписаха Навални от болницата, върнаха го в затвора"}
{"url": "https://www.dnes.bg/obshtestvo/2019/07/29/vremeto-i-utre-ostava-dyjdovno-i-hladno-za-iuli.417895", "text": "Дъждовно и сравнително хладно за края на юли остава времето във вторник, сочи прогнозата на НИМХ.\n\r\nПрез нощта срещу вторник валежи, придружени с гръмотевици, ще има на места в Централна България, а във вторник след обяд - главно в планинските райони на Източна и Южна България ще превали и прегърми, като на отделни места все още са възможни интензивни валежи. \n\r\nОблачността ще е променлива, по-често значителна, купеста и купесто-дъждовна. Вятърът ще остане от север-северозапад, слаб до умерен. Максималните температури ще са между 27 и 32 градуса. Вечерта явленията навсякъде ще спрат, облачността ще намалее.\n\r\nПо Черноморието ще има временни увеличения на облачността и на места по крайбрежието ще превали краткотраен дъжд. Вятърът ще е от север-северозапад, слаб до умерен. Максимални температури - между 27 и 31 градуса. Температурата на морската вода е около 2 градуса. Вълнението на морето ще бъде 1-2 бала.\n                    \n                    \n                \r\n                \r\n                \r\n                \r\nВ планините облачността ще е променлива, по-често значителна. Ще има краткотрайни валежи, по-интензивни по старопланинското било и на места в Рило-Родопската област. Вятърът ще е от северозапад, към края на деня - от север-северозапад, умерен, по високите открити части - временно до силен. \n\r\nМаксимална температура на 1200 м - около 21, на 2000 м - около 14 градуса.\n\r\nВ сряда ще духа до умерен северозападен вятър. Облачността ще е променлива, по-често до слънчево. Краткотрайни превалявания, предимно слаби, ще има на малко места в страната. Температурите слабо ще се повишат. \n\r\nВ четвъртък в Източна България вятърът ще придобие източна компонента. Повече облачност, на места и превалявания с гръмотевици, ще има в Централна Северна и в Източна България, а след обяд и в Рило-Родопската област. \r\n ", "date": "2019.07.29", "title": "Времето и утре остава дъждовно и хладно за юли"}
{"url": "https://www.dnes.bg/obshtestvo/2019/07/29/profesor-podari-bezplatna-ekskurziia-na-25-deca-ot-chiprovci.417912", "text": "Професор Иван Гаврилов от специализираната болница за лечение на онкологични заболявания в София подари безплатна екскурзия до Румъния на 25 деца от единственото училища в Чипровци \"Петър Парчевич\". Това съобщиха от общината в планинския град.\r\n\r\nЕкскурзията ще продължи три дни. Децата ще разгледат забележителностите на град Русе и на столицата на Румъния Букурещ.\r\n\r\nПрофесор Иван Гаврилов е сред най-известните дарители у нас. От много години с лични средства той отпуска стипендии на талантливи деца от Монтанско, които нарича на известни български патриоти, дарява средства за поддръжка на войнишки и исторически паметници, за строителство и ремонти на храмове и училища и т.н.\r\n\r\n\r\n ", "date": "2019.07.29", "title": "Професор подари безплатна екскурзия на 25 деца от Чипровци"}
{"url": "https://www.dnes.bg/stranata/2019/07/29/myj-opita-da-izbegne-udar-v-syrni-kolata-mu-padna-v-reka.417910", "text": "58-годишен мъж е с опасност за живота, след като загубил контрол над автомобила си и колата му паднала в река. Това съобщиха от ОДМВР – Смолян.\r\nВодачът от с. Мъглища, община Мадан, опитал да избегне удар в две сърни. Тогава колата му излязла от пътя и се преобърнала по стръмен скат от около 80 метра.\r\nИнцидентът е станал на 27 юли около 14.05 ч. на път III-865 (Черна-Ардино-Кърджали).\r\nВодачът е получил множество наранявания - счупване на лява ключица, десен лакът, първи лумбален прешлен, 11-ти гръден прешлен, контузия на бял и черен дроб.\r\nТой е настанен за лечение и наблюдение в реанимацията в МБАЛ-Смолян с опасност за живота.\r\nПо случая е образувано досъдебно производство.", "date": "2019.07.29", "title": "Мъж опита да избегне удар в сърни, колата му падна в река"}
{"url": "https://www.dnes.bg/world/2019/07/29/saudizaciia-v-riiad-za-borba-s-bezraboticata.417889", "text": "Министерството на труда в Саудитска Арабия прие наредба, която ще задължи бизнеса в туризма да наема местни жители в сферата на услугите, пише .\r\nМярката е част от идеите на правителството за справяне с безработицата в страната, след като през 2018 г. бе регистрирано 13% дъно в трудовата заетост на саудитите.\r\nЗаконът обхваща нискоквалифицираният труд на позиции, като рецепционист, шофьор, портиер, пиколо, домакин на клуб, аниматор и други подобни.\r\nПоцесът условно е наречен \"саудизация\" от управата в Рияд и се очаква скоро да засегне и други сектори от икономиката.\r\n", "date": "2019.07.29", "title": "\"Саудизация\" в Рияд за борба с безработицата"}
{"url": "https://www.dnes.bg/notifikacii/2019/07/29/angelkova-stana-koordinator-na-gerb-v-sofiia-oblast.417892", "text": "Николина Ангелкова е новият областен координатор на ГЕРБ-София област, съобщиха от пресцентъра на ПП ГЕРБ. Решението е на Изпълнителната комисия на партията.\r\nТя ще има и трима координатори - Борислав Борисов, общински ръководител на Община Костинброд и народните представители от ГЕРБ - София област Мартин Тинчев и Валентин Милушев. Те ще отговарят за различните общини в областта.\r\nАнгелкова съобщи, че започва срещи във всички населени места в Софийска област.\r\nС друго свое решение ИК на ГЕРБ утвърди за областен координатор на партията в Плевен Мирослав Петров. Той вече беше представен пред структурите на партията в областта в четвъртък.", "date": "2019.07.29", "title": "Ангелкова стана координатор на ГЕРБ в София-област"}
{"url": "https://www.dnes.bg/business/2019/07/29/sobstvenici-na-zemedelski-zemi-prodavat-imoti-za-da-posreshtnat-speshni-razhodi.417878", "text": "\"Притежавам земеделска земя, но нямам възможност да я обработвам и има опасност да запустее\". \"Имам нужда от пари за лечение и спешно ми трябват пари за придобиване на друг имот\". Това са основните причини притежателите на земеделски земи да се решат да продават нивите си, става ясно от национално представително допитване за нагласите на собствениците на поземлени имоти. Необходимостта от свежи пари за семеен празник или издръжка на ученик и студент също са сред водещите фактори за продажба.\r\nНай-важният въпрос обаче остава \"на кого да продам земята си, така че да получа справедлива цена и сделката да е сигурна, без да се притеснявам, че ще бъда измамен\". За близо 30% от анкетираните отговорът е категоричен - \"Агрион Инвест\". За поредна година компанията е най-разпознаваемият земеделски бранд в България и се ползва с най-голямо доверие в агросектора. Дружеството се утвърди като безспорен лидер при покупко-продажба на поземлени имоти и далеч изпреварва основните си конкуренти. Всеки втори притежател на ниви разпознава името \"Агрион\", а сред тези, които са решили да продават имотите си, разпознаваемостта на земеделското дружество достига до рекордните 78%.\r\n                    \n                    \n                \r\n                \r\n                \r\n                От проучването става ясно, че в момента около 173 хил. собственици на земя планират да продадат имотите си в близките месеци, което е увеличение от близо 10% спрямо година по-рано. Те притежават средно по 27 дка земя, като планират да продадат около 13 дка. Това означава, че е възможно над 2 млн. дка земеделска земя да сменят собствениците си. Според брокери сделките с поземлени имоти се увеличават през лятото и на пазара излизат много нови земеделски земи.\r\nПроучването на нагласите на собствениците на земя показва, че най-важният фактор при избора на купувач е сигурността на сделката. Над 90% от анкетираните предпочитат да продадат имота си на доверена и коректна българска компания. Бързата реализация на сделката също е от съществено значение. Повечето собственици, които са решили да продават земеделските си имоти предпочитат да не се занимават с документацията. Често те са наясно какви документи да подготвят и от къде да ги получат. За това се доверяват на \"Агрион\".\r\nДружеството съдейства при събирането на необходимите документи за сделка и предлагат безплатна оценка на имотите. Експертите на лидера в управлението на земеделски активи също така предоставят безплатна професионална юридическа помощ на всеки притежател на земя, който има казус със собствеността или просто иска консултация във връзка с поземлените отношения. „Щастливи сме, че все повече хора посещават офисите ни и ни гласуват доверие. Основната ни цел е да съдействаме за развитието на модерно и ефективно българско земеделие, в което дори и собствениците на малки парцели имат възможност да осребрят активите си на добра цена\", казаха от \"Агрион\".\r\n\"Агрион\" гарантира справедлива цена на всички притежатели на земеделска земя, които са решили да продадат част от собствеността си. Оценката на земята се формира чрез специално създаден алгоритъм, който отчита всички показатели, участващи във формирането на цената. \"За разлика от другите компании на пазара, ние не използваме метода на осреднената оценка за дадено землище, а прилагаме индивидуален подход, към всяко запитване\", казаха от компанията.\r\nБезплатната оценка помага на собствениците на земеделски земи да добият реална представа за пазарната оценка на активите им и каква цена да очакват, ако решат да ги продадат. Така всеки, който желае да разбере пазарната стойност на земята, която притежава, може да посети някой от офисите на дружеството в страната или да пусне онлайн заявка за оценка на . Предвидена е и възможност собствениците на земя директно да поискат оферта от \"Агрион\" за изкупуване на земята им.", "date": "2019.07.29", "title": "Собственици на земеделски земи продават имоти, за да посрещнат спешни разходи"}
{"url": "https://www.dnes.bg/balkani/2019/07/29/pensioner-da-si-v-gyrciia-vryshtat-im-do-8-000-ot-udryjki.417872", "text": "Министерството на финансите в Атина изготви програма за. Изплащането ще стане на три етапа, в зависимост от размера и процента удръжки от пенсиите.\r\nНад милион и половина гръцки пенсионери, , ще получат обезщетение до 8 хиляди евро.\r\nСлучаят се отнася за пенсионери, на които бяха орязани приходите след гласувани в парламента закони за икономии.\r\nПенсионерите спечелиха дела във Върховния съд в Атина. Магистратите постановиха, че  на страната, информира БНР.\r\nСпециалисти съветват всички пенсионери да се обърнат за консултация към счетоводна кантора, защото условията за изплащане са с различни критерии. Не е необходимо да се водят съдебни дела, а има случаи, които изискват подаване само на една молба.\r\nСъщите условия са , които получават пенсии от Гърция.", "date": "2019.07.29", "title": "Пенсионер да си в Гърция! Връщат им до €8 000 от удръжки "}
{"url": "https://www.dnes.bg/notifikacii/2019/07/29/strelba-po-kola-vyv-vidinskoto-selo-drenovec.417877", "text": "Неизвестен стреля по колата на 50-годишен мъж от видинското село Дреновец, съобщиха от МВР.\r\n\r\nПотърпевшият е сигнализирал за инцидента на 27 юли, около 01.15 часа, в дежурната част на полицията.\r\n\r\nВ резултат на стрелбата било счупено предното дясно стъкло на автомобила \"Фолксваген Голф\". \r\n\r\nДежурна оперативна група извършила оглед на местопроизшествието.", "date": "2019.07.29", "title": "Стрелба по кола във видинското село Дреновец"}
{"url": "https://www.dnes.bg/mish-mash/2019/07/29/jenite-ne-si-dospivat-sredno-po-3-chasa-zaradi-myjete.417870", "text": "Сънят е много важен за здравето, но повечето жени не си доспиват всяка нощ, съобщи в. \"Мирър\".\r\nАнкета на компанията за спално обзавеждане \"Бенсънс фор бедс\" показа, че често причина за това са мъжете, които кротко си похъркват. Намесват се и други фактори, като буденето заради децата или месечните неразположения. Така недоспиването стига до 3 часа на нощ, или 1095 часа годишно.\r\nЕдна трета от анкетираните жени са казали, че се будят всяка нощ. Две трети признават, че редовно не си доспиват. \r\nЗа сравнение само двама на 10 мъже се оплакват, че нещо ги буди през нощта.\r\nНедостатъчният сън изтощава безкрайно жените, те се чувстват неуверени, по-лошо се справят със задачите си. При липса на сън жените редовно пренебрегват здравословното хранене, което може да доведе до затлъстяване, сърдечносъдови заболявания, диабет.\r\n                    \n                    \n                \r\n                \r\n                \r\n                Една трета заради изтощението се депресират, а 73 процента казват, че мислят по-лошо. Много експерти препоръчват при редовно недоспиване човек да се опита да навакса поне малко през почивните дни. \r\nАнкетата е направена сред 2000 двойки. (БТА)", "date": "2019.07.29", "title": "Жените не си доспиват средно по 3 часа заради... мъжете"}
{"url": "https://www.dnes.bg/sofia/2019/07/29/firma-skysa-kabel-ostavi-bez-tok-chasti-ot-pavlovo-i-bykston.417886", "text": "Фирма скъса кабел 10 киловолта, собственост на ЧЕЗ Разпределение България, при извършване на несъобразени изкопни работи. \r\n\r\nВ резултат на това без електрозахранване на 29 юли сутринта останаха близо 1800 клиенти на дружеството в кв. \"Павлово\" и \"Бъкстон\" в София, съобщават от ЧЕЗ. \r\n\r\nЕкипи на дружеството работят по отстраняване на повредите. За причинените щети ще бъде съставен констативен протокол.\r\n\r\n\"Лятото е активен сезон за строителни дейности, но фирмите трябва отговорно да спазват процедурите и да съгласуват своевременно ремонтите, за да се предотвратят подобни неудобства за клиентите в бъдеще\", призова Васил Василев, директор „Експлоатация и поддържане“ в ЧЕЗ Разпределение България АД.\r\n\r\nТой припомни, че за да не се смущава комфортът на клиентите, информация за стартиращи изкопни дейности трябва да се подава поне две седмици предварително на телефон 0700 10 010 или на имейл klienti@cez-rp.bg.", "date": "2019.07.29", "title": "Фирма скъса кабел, остави без ток части от \"Павлово\" и \"Бъкстон\""}
{"url": "https://www.dnes.bg/stranata/2019/07/29/srednoshten-kupon-piian-naletia-na-policai-s-kamyk.417881", "text": "Пиян мъж удари полицай с камък в главата, след като отказа да спре силна музика. Случаят е от  сливенския квартал \"Надежда\", съобщиха от полицията. \r\nНа 27 юли служители на участъка в квартала се отзовали на 11 сигнала  за нарушаване на тишината. Иззети са 2 музикални уредби, съставени са 6  протокола за предупреждение и 2 акта по Наредбата за обществения ред на  община Сливен.\r\nМалко след полунощ на ул. \"Крали Марко\" екип на участъка се натъкнал на изключително нагло и агресивно поведение от страна на двама души в явно нетрезво състояние - А. А. на 45 години и Х. А. на 22 години. А. А. се е възпротивил на отправеното му разпореждане да спре музиката и ударил полицейския служител с камък в главата.\r\n                    \n                    \n                \r\n                \r\n                \r\n                На място са изпратени два екипа на Районно управление на МВР-Сливен. Напрежението е овладяно и не са допуснати други нарушения на обществени ред и инциденти.\r\nДвамата извършители са направили опит да се укрият. След проведените издирвателни действия те са задържани и отведени в РУ-Сливен. За случая е уведомена Районна прокуратура-Сливен.", "date": "2019.07.29", "title": "Среднощен купон: Пиян налетя на полицай с камък"}
{"url": "https://www.dnes.bg/zvezdi/2019/07/29/provyzglasiavat-teilyr-suift-za-pop-ikona.417882", "text": "Тейлър Суифт ще получи специалната награда за икона на тийн наградите \"Teen Choice Awards\". Церемонията по връчването на статуетките ще се състои на 11 август.\r\n\"Като един от най-добре продаваните артисти на всички време, с над 50 млн. продадени албуми, Тейлър Суифт стана икона на поп културата, чиито постижения задминават оглавяването на музикални чартове и разпродадени концерти на стадиони по цял свят. Суифт е и една от най-големите инфлуенсърки\", гласи официално съобщение на \"FOX\".\r\n \r\nЗвездата е спечелила 25 статуетки от въпросните награди и е номинирана 60 пъти.\r\n \r\nТази година тя е номинирана за певица на годината и за поп песен на годината - \"ME!\", която е дует с вокалиста на Panic! at the Disco - Брендър Ури.\r\n \r\n", "date": "2019.07.29", "title": "Провъзгласяват Тейлър Суифт за поп икона"}
{"url": "https://www.dnes.bg/obshtestvo/2019/07/29/borisov-obsydi-boinite-sportove-s-shefa-na-svetovnata-borba.417885", "text": "Премиерът Бойко Борисов се срещна с президента на Международната федерация по борба Ненад Лалович. Двамата обсъдиха развитието на бойните спортове в България, съобщиха от правителствената пресслужба.\r\nНенад Лалович ще бъде специален гост на Световното първенство по борба за кадети, което ще се проведе в зала \"Арена Армеец\" от 29 юли до 4 август. За организацията на шампионата Министерството на младежта и спорта е отпуснало 350 хил. лв.\n\r\nДогодина България ще бъде домакин на последната олимпийска квалификация за Токио 2020.\n\r\nПо време на срещата беше обсъдена и кандидатурата на България за домакинство на Световно първенство по борба за мъже и жени през 2023 г., което има статут и на олимпийска квалификация за игрите в Париж 2024.\r\n                    \n                    \n                \r\n                \r\n                \r\n                През последните години страната ни зае място сред водещите световни  сили в световната борба, като на последното европейско първенство  българските състезателки отстъпиха единствено на състава на Украйна. От  четири години насам държавата отделя допълнителни финансови средства за  развитие на женската борба.\r\nКато стимул за най-успешния спорт  България всяка година организира световно или европейско първенство по  борба за различни възрастови групи.\r\nНа срещата в Министерския съвет присъстваха министърът на младежта и спорта Красен Кралев, президентът на Българския олимпийски комитет Стефка Костадинова, генералният секретар на БОК и президент на юридическата и етична комисия на Международната федерация по борба Белчо Горанов и президентът на Българската федерация по борба Христо Маринов.\n\r\n ", "date": "2019.07.29", "title": "Борисов обсъди бойните спортове с шефа на световната борба"}
{"url": "https://www.dnes.bg/stranata/2019/07/29/zadyrjaha-grupa-za-trafik-na-migranti-prez-dunav.417890", "text": "Задържана е , обяви заместник-главният прокурор Иван Гешев във връзка с проведена съвместна акция на Специализираната прокуратура и ГДБОП, предаде \"Фокус\".\r\nВ района на Витиня е спрян лек автомобил, в който се намирали – три деца, три жени и трима възрастни мъже. 7 от тях са с иракски произход, двама са иранци.\n\nНа остров на река Дунав е задържана и част от самата групата., която по това време имала банкет. За задържането й са използвани и катери на ГД \"Гранична полиция\", обясни Гешев.\r\n\"Важно е да се отбележи, че  преди няколко месеца. Тогава бяха задържани двама от евентуалните извършители, които към момента са в следствения арест в град Видин. Тогава разполагахме с информация, че този палеж е поръчан от лидера на групата, която беше задържана днес\", допълни още той.\r\n                    \n                    \n                \r\n                \r\n                \r\n                Гешев уточни, че мигрантите са превеждани през територията на страната, настанявани са във Видин и и с моторни лодки са прехвърляни отвъд Дунав в рамките на няколко минути, след което са поемани от румънски трафиканти.", "date": "2019.07.29", "title": "Задържаха група за трафик на мигранти през Дунав"}
{"url": "https://www.dnes.bg/stranata/2019/07/29/svinskoto-vyv-frizera-moje-samo-da-zamrazi-chumata.417893", "text": "20-километрова санитарна зона се определя за всички свинекомплекси в България. Мярката бе обявена от земеделския министър Десислава Танева след заседание на Централния епизоотичен съвет към правителството.\r\nУ нас има регистрирани 65 свинекомплекса, в три от тях е била установена африканска чума по свинете.\r\nВ тези санитарни зони не трябва да има т. нар. \"заден двор\". В тази зона не трябва да се отглеждат домашни свине, без да са предприети нужните мерки за биосигурност, каза Танева.\n\n\nВ ромската махала във Видин е регистрирана положителна проба на африканска чума от умряла домашна свиня.\r\nДругото решение, което е било взето днес, е кланиците в България да извършват дейността си само при постоянно присъствие на ветеринар и на военна полиция в останалото време. Това се прави с цел да не се допусне клане на домашни свине, които не са от обекти със съответното ниво на биосигурност, уточни министърът.\r\n                    \n                    \n                \r\n                \r\n                \r\n                Танева посочи, че в България има 110 регистрирани кланици. От тях 67 са за клане на свине.\r\nДо момента са регистрирани 22 огнища на заразена домашна свиня, 20 са случаите на заразена дива свиня, посочи Десислава Танева.\n\r\nВицепремиерът Томислав Дончев увери, че държавата е взела всички нужни мерки за ограничаване на заразата. Той призова гражданите да съдействат на властите. \r\nДончев добави, че има проблеми с адекватното съдействие и съпричастност от страна на гражданите и кметове на населени места. Вицепремиерът отбеляза, че най-ефективната превантивна мярка за прасетата, които се отглеждат в заден двор, е заколването им и термичната им обработка.\r\n\"Съхраняването във фризера може само да замрази проблема. Даже може да го замрази с месеци\", предупреди вицепремиерът. По думите му всички експерти твърдят, че единствената мярка е термичната обработка.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n ", "date": "2019.07.29", "title": "Свинското във фризера може само да замрази чумата!"}
{"url": "https://www.dnes.bg/mish-mash/2019/07/29/pylnata-istina-izleze-pyrviiat-treilyr-na-ruskiia-chernobil.417891", "text": "\"Не е ужасно, но не е добре\". Първият трейлър на руския сериал за трагедията в \"Чернобил“ бе публикуван преди няколко дни в социалните мрежи. Навярно за никого не е изненада, че тази версия няма нищо общо с шедьовъра на HBO, който се появи през май и успя да си спечели 19 номинации за награди Еми. \n\n\n\"Изглежда отношенията ни с руснаците скоро драстично ще се променят“, казва един американец в първите кадри от руския \"Чернобил“ и показва шпионинът на ЦРУ, на чиито плещи лежи вината за взрива в атомната електроцентрала.\r\nРуският сериал ще покаже различната гледна точка на събитията. А тя е – Америка е виновна и Горбачов и правителството му са били силно притеснени за съдбата на хората в Припят. Разбира се, смел агент на КГБ се изправя срещу злия подчинен на ЦРУ и успява да го победи. Все твърдения и версии, чиято истинност е спорна.\r\n                    \n                    \n                \r\n                \r\n                \r\n                Тази версия се финансира от Министерството на културата, което изсипа близо 30 милиона рубли (460 хил. долара) за продукцията, която има за цел да отговори на западната версия.\r\n\"Чернобил\" на HBO бе приет с възторг от публиката. Той се превърна в най-харесвания сериал в IMDB и почти нямаше човек, който да не говори за него. Русия обаче не прие нещата така. Страната бе обидена от начина, по който е представено съветското правителство, което се опитва да прикрие инцидента пред света, дори и пред себе си. Така западната версия бе заклеймена като карикатура и измислица, а през есента ще видим \"истината\".\r\nСамо за няколко часа, докато беше качен във YouTube, трейлърът събра 60 хил. нехаресвания, а в коментарите се срещаха повече подигравки, откокото похвали. Някои зрители забелязаха, че автобус и пожарна кола имат един и същи регистрационен номер, а актьорската игра не е от най-блестящите.\r\n\r\n \r\n\r\n", "date": "2019.07.29", "title": "Пълната истина? Излезе първият трейлър на руския \"Чернобил\""}
{"url": "https://www.dnes.bg/notifikacii/2019/07/29/sblysyk-na-vseleni-jena-s-nikab-vs-gei-praid-v-london.417888", "text": " \r\r\n                \r\n                \r\n                \r\nПо улиците на Лондон в събота се сблъскаха два свята. Жена, облечена с традиционен арабски никаб, атакува участващи в прайда Waltham Forest. \n\r\n\"Засраемете се! Бог е създал Адам и Ева, а не Адам и Стив\", крещи жената с никаб към друга, която е загърната с шарения ЛГБТ флаг. \n\r\nИсторията за Адам и Ева присъства и в християнската, и в мюсюлманската религия. \n\r\nПрайдът си продължил, а жената с никаба продължила да крещи \"Засрамете се, засрамете се всички. Отвратителни, безсрамни хора\", пише Independent. \n\r\nEдин от организаторите се опитал да отдели жената от тълпата ЛГБТ активисти. \n\r\nЖертвата все пак се обърнала към жената с никаб с думите \"Все пак ви обичаме, няма да позволя да ме засрамиш!\". \n\r\nВидеото е споделено в Twitter, а полицията във Великобритания е помолила всички свидетели да им помогнат да установят самоличността на жената с никаба.", "date": "2019.07.29", "title": "Сблъсък на вселени: Жена с никаб vs. гей прайд в Лондон"}
{"url": "https://www.dnes.bg/politika/2019/07/29/shefkata-na-nap-ostavki-se-davat-mnogo-lesno-v-truden-moment.417887", "text": "След изтичането на личните данни от НАП шефката на агенцията Галя Димитрова заяви, че оставки се дават много лесно в труден момент, но най-важното е да се преодолее кризата.\n\r\n\"Според мен най-отговорното и тежко решение е да поемеш отговорността в този момент и да приключиш с проблема по най-добрия начин\", каза тя пред bTV.\n\n\n\nПо думите й е било тежко, но много добре обмислено решение, да не си прекрати отпуската, въпреки безпрецедентната кибератака срещу системата на приходната агенция.\n\r\n\"Имах много важна и изключително отговорна лична причина за това. Човек трябва да е отговорен не само в професионален, но и в личен план. Бях със своя екип във всеки един момент, макар и дистанционно. Заедно обсъждахме всички проблеми и взимахме решенията\", обясни Димитрова.\n                    \n                    \n                \r\n                \r\n                \r\n                \r\nТя поясни и че са провеждани тестове по отношение на това дали системата издържа на заявките за използването на електронните услуги. Такъв тест е предстоял съвсем скоро за новите разпоредби за наредбата на касовите апарати.\n\r\nДимитрова уточни, че й предстоят срещи и едва след това ще стане ясно дали служители на НАП ще понесат отговорност, ако бъдат установени пропуски в работата им.", "date": "2019.07.29", "title": "Шефката на НАП: Оставки се дават много лесно в труден момент!"}
{"url": "https://www.dnes.bg/stranata/2019/07/29/servitior-v-hotel-se-udavi-na-plaja-v-arkutino.417894", "text": "22-годишен се удави на плажа в Аркутино. Инцидентът с младия мъж е станал тази сутрин около 6,15 часа.\r\nТой е работел като сервитьор в хотел близо до плажната  ивица.\r\nЗагиналият е от пловдивското село Скутаре. Тялото му е откарано в бургаската  болница за аутопсия, съобщиха от полицията. \r\nПо време на инцидента плажът е бил неохраняем заради ранния час.\r\n \r\n ", "date": "2019.07.29", "title": "Сервитьор в хотел се удави на плажа в Аркутино"}
{"url": "https://www.dnes.bg/notifikacii/2019/07/29/po-skypo-taksite-za-autobanite-v-syrbiia-s-12-nagore.417900", "text": "С 12% поскъпват от днес таксите, които се заплащат за преминаване по автомагистралите в Сърбия, съобщиха от МВнР.\r\nЗа най-често използваните от български граждани участъци те са следните:\r\n- от Цариброд до Ниш – 210 динара (1,78 евро); \r\n- от Белград до Ниш – 900 динара (7,65 евро); \r\n- от Ниш до Прешево – 600 динара (5,10 евро); \r\n- от Белград до Шид – 410 динара (3,48 евро); \r\n- от Нови Сад до Белград – 240 динара (2 евро); \r\n- от Белград до Суботица – 630 динара (5,35 евро).\r\nТаксите могат да бъдат заплащани в динари, евро или с банкови карти.\r\nОт МВнР напомнят, че контролът на средната скорост, която е 130 км/ч, по автомагистралите в Сърбия, се извършва като се измерва времето от пункт до пункт за плащане на магистралните такси.\r\nОсвен контрола на средната скорост, сръбските полицейски власти използват подвижни радари, както и необозначени полицейски автомобили, оборудвани с камери, които снимат нарушенията.", "date": "2019.07.29", "title": "По-скъпо: Таксите за аутобаните в Сърбия с 12% нагоре"}
{"url": "https://www.dnes.bg/mish-mash/2019/07/29/napliv-gryckite-plajove-pylni-s-turisti-siankata-kyt.417875", "text": "Гръцките плажове се задъхват от туристи. На много места предоставените чадъри с шезлонги не достигат за всички желаещи и общините издават по спешност разрешения за допълнително поставяне на сянка, предаде БНР.\n\n\nСтига се до непознат досега феномен - туристите ходят рано сутрин на плажа, за да си запазят място със сянка и шезлонг. Традиционните цени са консумация на едно кафе. \r\n\r\nОбщинските власти следят стриктно спазването на наредба, която задължава от двете страни на заведенията на плажа да има оставено свободно разстояние от поне 15 метра ширина за достъп на почиващи, които имат свои чадъри.\r\n\r\nИзбор на туристите е дали ще платят за сянка или сами ще си осигурят такава, но е забранено да се затваря достъпът до плажа.\r\n\r\nПовечето туристи вече предпочитат да пият кафе на плажа, с което плащат и ползването на чадър и шезлонг за целия ден.", "date": "2019.07.29", "title": "Наплив: Гръцките плажове пълни с туристи, сянката - кът"}
{"url": "https://www.dnes.bg/index/2019/07/29/zaradi-hakerski-probiv-bg-firma-ostana-bez-28-hil.417845", "text": "Заради пробив в електронната й поща, българска фирма губи 28 хил. долара. Хакерите \"ударили\" първо бизнес партньорите им в Китай. След това създали идентична на тяхната банкова сметка. Така, компанията превеждала пари, които обаче отивали при измамниците, съобщава Нова тв.\n\r\nВ средата на юли адвокат Михаела Димитрова получила обаждане от партньори на представляваната от нея фирма. Дружеството се занимава с онлайн търговия на козметични продукти, a част от стоките идват от Азия.\n\r\n\"Китайският производител изпраща имейл до българския търговец и с информация, че  в случая са блокирани сметките на китайския контрагент и се дава указания плащането в размер на 30 % депозит, да постъпи по друга фирмена сметка, собственост на дъщерна фирма на китайския производител\", разказва адвокатът на пострадалото дружество Михаела Димитрова.\r\n                \r\n                \r\n                \r\nЗаради наложената практика да се използват подизпълнители, част от сумата без колебание се превежда по новата сметка. \n\r\n\"В крайна сметка ни информират, че оттук нататък сметката, в която трябва да се получават пари е друга, отново на дъщерно дружество, отново на китайския производител\", уточнява Димитрова.\n\r\nТака се осъществени още две плащания. Общата сума достига 28 хил. долара.\n\n\n\n\r\n\"Имейлът, от който получаваме тези съобщения е абсолютно идентичен с този на производителя. Използват абсолютно същите изрази, които самият производител използва с нас\", добавя адвокатът.\n\r\nДо разплитането на случая се стига, когато истинският партньор от Китай успява да отвори едно електронно писмо с приложено платежно. Тогава установява, че последните 4 цифри от сметката му са променени.\n\r\nВ Китай полицията отказала да разследва случая заради многото на брой компютърни престъпления. У нас от ГДБОП признали, че откриването на извършителите е почти невъзможно.\n\r\n\"При промяна на дадени обстоятелства  за комуникация със съответната фирма – било за плащане или за комуникация, трябва да има ясно разписани стъпки, които да се следват. Жертвата би следвало да се обърне по друг канал за комуникация\", обяснява секретарят на Асоциация на сертифицираните етични хакери Павел Георгиев.\n\r\nОт Асоциацията на сертифицираните етични хакери признават, че шансът фирмата да си върне парите на практика е нулев.  Незабавна смяна на паролите и регулярно обучение на персонала са най-ефективните мерки за борба с киберизмамите, напомнят експерти.", "date": "2019.07.29", "title": "Заради хакерски пробив: BG фирма остана без  $ 28 хил."}
{"url": "https://www.dnes.bg/index/2019/07/29/hvanali-kristiian-zaradi-strastta-mu-kym-igrite.417847", "text": "За големия теч на данни държавата посочи за виновни TAD Group. Фирмата е на 3 години и е основана от варненеца Иван Тодоров. Той няма практически опит в киберсигурността, макар и да е с подобна специалност - \"Компютърни технологии, мрежи и администрация\". Има и множество сертификати за киберсигурност и менажиране на проекти.\r\nВарненецът обаче е бизнесмен с над 30 компании, пише. Силата му е във франчайзинга - той е представител на верига ресторанти за сандвичи за цяла Източна Европа. TAD Group е основава през 2014 г в Нюпорт Бийч, САЩ. Моделът е уникален - таксата е 20 хиляди долара, с възможност за 100% възстановяване на вложената сума след девет месеца, когато заложените задачи са постигнати. Целта на американците е възвърнатата инвестиция да бъде вложена в маркетинг и разпознаваемост на марката.\n\n\n\n\r\r\n                \r\n                \r\n                През 2016 г. компанията предлага тестове и обучения по информационна сигурност, разследване на инциденти, консултантски услуги, помощи по GDPR изискванията към организациите и анализ на мобилните приложения, както и система за управление на медийно съдържание. Сред клиентите личат имена на национална телевизия, мобилен оператор, верига бензиностанции и интернет доставчик. За изминалата година компанията има приходи от 214 хил. лв. Това е над четирикратно увеличение спрямо 2017 г., когато са били с 49 хил. лв. Заетите и през двете пълни години на работа в България са шестима служители.\r\nИван Тодоров се впечатлил от Кристиян Бойков след като компютърният специалист успял да хакне сайта на Министерството на образованието и науката и уведомил институцията. Тя не му отвърнала и той отишъл в телевизията. След като се разбира за пробива от МОН, Бойков от Пловдив е поканен в изграждането на системата.\r\nТова обаче не е единствената покана за Кристиян. Иван Тодоров също е впечатлен и лично го вика в  TAD Group. Веднага почва да общува във форум, създаден от компанията xaker.bg. В началото чете, по-късно и пише във форума \"Как да свием ЕГН-та\".\r\n\"Идеята, която ми хрумна, е, че ако знаем рожденната дата на дадено лице, със съвсем малки усилия може да намерим  негово ЕГН, като генерираме ЕГН-то на всички \"потенциални\" хора, които са се родили на същия ден, и започнем да ги въвеждаме ръчно в някой от регистрите и видим дали съответсва на лицето, което търсим. Имаме две опции: Търговски регистър и Здравноосигурителен регистър на НАП. За да генерирате ЕГН-тата може да използвате кода, който пресъздава алгоритъма, или да използвате вече компилиран... В някои от следващите теми мога да ви покажа как може да си поиграете с някой човек живота благодарение на това, което ви показах днес\".\r\nОще преди да стане част от компанията, Кристиян играе компютърни игри. Именно те насочват и специалистите към него. Когато данните от НАП изтичат на 15 юли всички смятат, че ударът е направен през операционната система  Linux. Ударена е услугата за възстановяване на ДДС от чужбина. Ползвана е  SQL инжекция, за да се вземат базите данни.  SQL инежкциите обикновено са 1 ред код, написан на  SQL (компютърен език за структурирани запитвания).\r\nВъпросният код се пуска в някое празно поле за дадена заявка. Това я чупи и тя показва колоните и редовете на дадена база данни. А когато имаш имената на тези колони, лесно ги добавяш в нова  SQL инжекция и това ти изплюва цялата база с тези идентификатори.\r\nЕдва след два дни отдел \"Киберсигурност\" на ГДБОП показва, че не се лови на руската връзка в мейлите, а търси улики. анмира ги в един файл. Следата е в документа DEC73_DETAILS. В него има повече от 300 000 записа за доходите на различни хора. Самите данни изглеждат така: DКЅМХОС-NЅХGGRС/ Мрuссс,,11.05.2019 11:49, fіlо:///Т:/Uѕоrѕ/ Мрuссс/ЕррDкtк/ Rакmіng/LіbrоОffісо/4.\r\nKpuccc е името на компютъра на Бойков. Надигат се гласовете, че файлът е отворен с  Windows, а хакерите ползват Linux.\n\r\nДанните показват само  през каква операционна система е прочетен документът, а не как е добит. В свободното си време Кристиян играе игри. За тях трябва  Windows. Той е заловен, иззети са 3 компютъра. Те са криптирани, но защитата на единия бързо е преодоляна. Там разследващите откриват, че той е имал достъп до файловете много преди да бъдат разпространени. Три дни преди пращането на данните до медиите на служебния компютър на Бойков са правени търсения с ЕГН-ата на премиера Бойко Борисов, главния прокурор Сотир Цацаров и депутата Делян Пеевски.\r\nПреди това Кристиян е издирвал информация и за адвокатска кантора, която е свързана с адвокат Александър Ангелов. После търсел и евродепутата Емил Радев, а резултатите споделял с неустановено лице. На 11 юли младежът създал папката \"Математика за домашно\", в която имало 106 база данни. 57 от тях били разпространени от Кристиян. В мейла, изпратен до медиите на 15 юли, младежът споменава, че има още документи. В \"Броене за домашно\" пък имало база данни, идентични с тези на НАП, както и много други специфични наименования на таблиците от тях, които той още не бил обработил. Имало и броя на записите във всяка от таблиците.\r\nЛично е сменил датите с 10 ноември 1989 г. Изненадата обаче е от това какво друго има там. Данни от банки, застрахователни и други фирми, които нямат договор с TAD Group. Затова следва акция в цялата TAD Group в България. Иззети са множество служебни компютри. Много голям е течът на лична информация от няколко застрахователни дружества. В данните има номера на лични карти, имена ЕГН и дори застрахователна история. В нея влизат например платени щети след причинена катастрофа. За щастие, при банковите данни течът е по-незначителен. Данните не са били изпращани, е показала  експертиза. Затова се предполага, че целта била да се използват за киберрекет.\r\nВерсията на разследващите е, че от TAD Group са хаквали компании, които не са им клиенти. След това са им казвали и целта е била да бъдат наети. Засега за хакването на НАП са обвинени Кристиян и търговският директор на фирмата Георги Янков. Те са подведени под отговорнот за тероризъм - пуснали данните с цел да всеят паника. Двамата са под гаранция срещу по 20 000 лв. Шефът на компанията Тодоров е в чужбина, но също  се очаква да бъде обвинен.", "date": "2019.07.29", "title": "Хванали Кристиян, заради страстта му към игрите"}
{"url": "https://www.dnes.bg/stranata/2019/07/29/otnovo-sme-pesimisti-tozi-pyt-za-ikonomicheskoto-ni-razvitie.417842", "text": "За пореден път проучване показва, че българите се нареждат сред песимистите в света. Очакванията ни за икономическото развитие на страната традиционно са по-песимистични на фона на останалите държави по света. \r\nРазличното този път е, че у нас връх вземат неутралните очаквания, за сметка на песимизма. \n\r\nПо последни данни средно 15% от сънародниците ни очакват икономически подем, 30 на сто по-скоро икономически трудности, а цели 40% не очакват каквато и да е промяна. Останалите се колебаят, съобщава БНТ.\r\nПесимизмът не е типичен само за нас. Той е обзел и съседите ни. Дълго време Гърция беше сред водещите страни по негативизъм в икономически план, наред с Румъния и Турция.\r\n                    \n                    \n                \r\n                \r\n                \r\n                Изследването на \"Галъп интернешънъл\", което се провежда ежегодно сред около 60 държави, показва, че през последните години икономическият оптимизъм по света по-скоро намалява. Най-големият пик на песимизма е бил по време на световната криза преди десетилетие. След това светът минава в другата крайност - наблюдава се ръст на оптимизма, който дори надминава 40%.\r\nНо напоследък песимизмът и оптимизмът по света са изравнили сили - по 30%. Над тях надделяват неутралните очаквания.\r\nНай-сериозно се притесняват за просперитета си европейците. Сред най-големите икономически песимисти традиционно са страни като Италия, Гърция и Обединеното кралство. Икономически подем пък очакват жителите на страни като Нигерия, Виетнам, Индонезия и Индия.\r\n ", "date": "2019.07.29", "title": "Отново сме песимисти: Този път за икономическото ни развитие"}
{"url": "https://www.dnes.bg/snimka-na-denia/2019/07/29/pak-s-chadyri-ochakvat-se-grymotevici-i-gradushki.417844", "text": "От днес през страната ще премине студен атмосферен фронт. Главно над Западна и Централна България ще се развива мощна купесто-дъждовна облачност и на много места ще има краткотрайни, временно интензивни валежи и гръмотевични бури. Очакват се градушки.\r\nНад Източна България - през нощта ще бъде предимно ясно, а утре - ще преобладава слънчево време, след пладне с временни увеличения на облачността, но само на отделни места там ще превали и прегърми. Вятърът ще се ориентира от северозапад, в Източна България - от североизток и с него ще прониква хладен въздух, съобщава БТА.\r\nТемпературите ще се понижат, но все още в Горнотракийската низина и в крайните югозападни райони ще е горещо. Преобладаващите максимални температури ще бъдат в широк интервал от 26-27 градуса в Северозападна България и по високите полета до 34-36 градуса на места в Югоизточна България.\r\r\n                \r\n                \r\n                Над Черноморието ще преобладава слънчево време, след обяд с временни увеличения на облачността, но вероятността за валежи е много малка. Вятърът ще се ориентира от североизток и след обяд ще е до умерен. Максимални температури на въздуха: 28-30 градуса. Температурата на морската вода е 26-27 градуса. Вълнението на морето ще бъде 2-3 бала.\r\nНад планините ще се развива мощна купесто-дъждовна облачност и на много места ще има краткотрайни, временно интензивни валежи и гръмотевични бури. Вятърът ще се ориентира от запад-северозапад, най-късно по билата и ще бъде предимно умерен, по върховете временно и силен. Максимална температура на височина 1200 метра около 21 градуса, на 2000 метра - около 14 градуса.", "date": "2019.07.29", "title": "Пак с чадъри: Очакват се гръмотевици и градушки"}
{"url": "https://www.dnes.bg/usa/2019/07/29/strelba-po-vreme-na-praznik-v-kaliforniia-pone-trima-sa-ubiti.417848", "text": "Трима души са убити и няколко ранени при стрелба по време на Празника на чесъна в Гилрой, южно от Сан Хосе в щата Калифорния, предаде Асошиейтед прес.\r\nАрестуван е един заподозрян, допълва Ройтерс и БТА. Говорителка каза, че в медицинския център \"Санта Клара\" са приети двама пострадали от стрелбата и са очаквани още трима. Тя добави, че не разполага с информация за състоянието им.\r\nНа видеозаписи в социални медии се вижда как хора са се разбягали на празника и се опитват да се скрият.\r\nПразникът на чесъна е национално тридневно събитие, на което се събират хиляди почитатели на чесъна и храната. Празникът е основан през 1979 г. На него се прави изложение на храни и напитки и има кулинарни състезания. Организира се от доброволци и е смятан за един от най-големите летни празници на храната.\r\n                    \n                    \n                \r\n                \r\n                \r\n                В парка Кристмас хил, където протича празникът, е забранено да се влиза с оръжие и не се допускат хора с облекла или отличителни знаци за принадлежност към банди, включително мотоклубове.\r\nВсе още не са известни подробности за нападението. Според медии на спасителните служби било съобщено, че 11 души били повалени на земята след като в последния ден на Празника на чесъна отекнали изстрели.", "date": "2019.07.29", "title": "Стрелба по време на празник в Калифорния. Поне трима са убити"}
{"url": "https://www.dnes.bg/obshtestvo/2019/07/29/na-buzludja-nad-60-000-prodadeni-kebapcheta-pyrjoli.417843", "text": "Повече от 7 тона битови отпадъци са събрани в 300 чувала и изнесени от уикенда, където на Историческата поляна и околността й на връх Бузлуджа, се състоя събора на левицата. Това съобщиха от община Казанлък, пише \"Монитор\".\r\nУборката е била направена от 12 служители на общинското предприятие \"Комунални дейности и поддръжка на инфраструктурата\". Част от боклука е бил събран извън 12-те еднокубикови контейнери тип \"Бобър\", разположени на място в съответствие с подписан договор между администрацията и местното ръководство на БСП.\n\n\n\n\r\n\"Според сключения договор с политическата партия, Общината изпълни ангажимента да окоси и да изчисти мястото. Още в съботния следобед, след прибирането на търговските сергии, дейностите по събиране на боклука започнаха и завършиха преди час в неделя\", се казва в прессъобщение до медиите.\n                    \n                    \n                \r\n                \r\n                \r\n                \r\nОт БСП-Казанлък припомниха, че са платили авансово 6 300 лв за описаните дейности, почистването е трябвало да стартира веднага след приключването на събора и изтеглянето на транспортните средства от поляната и паркингите. Активисти на левицата пресметнаха , че при 40 000 души  и 7 т боклук се падало средно под 150  грама на участник, колкото тежали пластмасова тарелка и книжна салфетка.\n\r\nРедовни търговци в бузлуджанската проява пък допълват, че в събота са продали над 60 000 кебапчета, пържоли и кюфтета, за по 1,5-2,00 лв бройката.Отделно били сладоледените изкушения, магнитчетата, знаменцата и сувенирите. Направеният оборот надхвърлял двумесечните сборове в пет средни по големина общини.\n\r\nБлизо 400 полицаи и жандармеристи от Стара Загора, Кърджали, Сливен, Хасково  и Пловдив се грижеха за реда край Историческата поляна извън осигурената от Позитано 20 частна охрана. За събора на Бузлуджа са били монтирани над 150 химически тоалетни.\n\r\n ", "date": "2019.07.29", "title": "На Бузлуджа: Над 60 000 продадени кебапчета, пържоли..."}
{"url": "https://www.dnes.bg/stranata/2019/07/29/uvolniha-obshtinarka-iskala-da-se-koliat-prasetata-po-selata.417846", "text": "Служителка от администрацията на община Стара Загора ще бъде уволнена дисциплинарно още в понеделник, след като си позволила на своя глава да разпространи по мейла, макар и неофициално, указания към кметовете от селата на общината, според които заради африканската чума трябва до 31 юли да се изколят всички домашни прасета, отглеждани от хората в личните им стопанства. Това съобщиха от общинския пресцентър, цитирани от.\r\nСлужителката са позовала на заповед на кмета Живко Тодоров, каквато заповед обаче никога не била издавана. Никога не било вземано и подобно крайна решение. За самоинициативата си служителката дори не била уведомила общинското ръководство и ненужна създала паника сред собствениците на прасета, отглеждани тип \"заден двор\". \n\n\n\n                    \n                    \n                \r\n                \r\n                \r\n                \r\nПо-скоро препоръките от областната епизоотична комисия, но в пожелателен тон, са стопаните наистина да заколят животните от личните си стопанства, докато те са здрави. Оттам предупредиха, че след 5 август започват масови проверки по селата дали хората отглеждат нерегистрирани официално прасета. Ако бъдат открити подобни животни, те ще бъдат умъртвявани намясто, труповете им - прибрани, а собствениците им ще бъдат глобени, вместо да получат някаква компенсация, става ясно от указания, изпратени от областната дирекция по безопасност на храните до кметовете на общини. \n\r\nДо момента в област Стара Загора няма констатирани огнища на \"африканска чума\". В областта само във ферми при промишлени условия се отглеждат над 190 хиляди прасета и властите уверяват, че са взети нужните превантивни мерки, за да бъдат запазени те от заразата. Смята се, че поне засега Стара планина пази област Стара Загора от болестта, тъй като вълната от болни животни все още не е успяла да я премине.\n\r\nКолко обаче са свинете в \"задните дворове\" на хората, е неясно. Директорът на областна дирекция \"Земеделие\" в Стара Загора Елка Бонева сочи като сериозен проблем факта, че представителите на местната власт - селски кметове и кметски наместници, не разбирали сложността на ситуацията. \"Често те не само, че не ни подкрепят, но и ни дават невярна информация\", обяви тя по време на заседание на областната епизоотична комисия.", "date": "2019.07.29", "title": "Уволниха общинарка: Искала да се колят прасетата по селата"}
{"url": "https://www.dnes.bg/mish-mash/2019/07/29/kato-kartina-dizainer-vpechatliava-s-nestandartni-rokli.417716", "text": "Едно от най-красивите изкуства в днешно време е дизайнът. Умението да виждаш неща, които все още не съществуват и да ги създадеш от нищото, се отдава на много малко хора. Преди време рисунките и материалите на роклите са били просто плат, но вече не е така.\r\n \r\nАрменският дизайнер Едгар Артис е измислил нов начин, по който да впечатлява своите фенове. Младежът е на 25 години и в момента се подвизава и като моден илюстратор в социалните мрежи. Започва да публикува снимки на своите модели в Инстаграм през 2015-а и веднага набира огромна популярност. \r\n \r\nСред най-интересните му рисунки на рокли са тези, които включват предмети от бита и ежедневието. Например, в профила му ще видите дама, която е \"облечена\" в красива сива рокля, но като се вгледате, ще разберете, че всъщност това са обикновени вилици.\r\n \r\nАртис вече има над половин милион последователи в социалните мрежи, а една негова снимка събира хиляди харесвания веднага щом е качена. Той споделя, че чрез изкуството си цели да накара хората да се вгледат в малките неща в живота и да разберат, че всичко около нас може да бъде превърнато в красива картина. \r\n \r\nОще новини за мода, четете в ", "date": "2019.07.29", "title": "Като картина: Дизайнер впечатлява с нестандартни рокли"}
{"url": "https://www.dnes.bg/stranata/2019/07/29/dnes-shte-byde-zatrudnena-prodajbata-na-e-vinetki.417849", "text": "\r\nМежду 17.00 ч. и 23.00 часа днес са планирани дейности по внедряване на актуализации на електронната система за събиране на пътни такси на база време и на база изминато разстояние.\r\nВъзможно е да възникнат частични забавяния и прекъсвания, които биха могли да затруднят продажбите на електронни винетки. Това съобщават от Агенция \"Пътна инфраструктура\".\r\nОт АПИ препоръчват водачите внимателно да планират пътуването си по републиканската пътна мрежа и да купят електронната си винетка своевременно, за да избегнат риска от проблеми с покупката по време на планираните актуализации.\r\nПланираното внедряване на софтуерните актуализации е част от подготовката за въвеждане в експлоатация на тол системата.", "date": "2019.07.29", "title": "Днес ще бъде затруднена продажбата на е-винетки"}
{"url": "https://www.dnes.bg/index/2019/07/29/receptata-dnes-puding-s-kakao-i-carevichno-nisheste.417638", "text": ":\r\n½ чаша захар\r\n3 супени лъжици какао\r\n¼ чаша царевично нишесте\r\n1/8 чаена лъжичка сол\r\n2 и ¾ чаши прясно мляко\r\n2 супени лъжици масло, размекнато\r\n1 ванилия\r\n \r\n:\r\n \r\nВ дълбок тиган разбъркайте захарта, какаото, царевичното нишесте и солта. Загрейте на средна температура заедно с млякото. Разбърквайте, докато заври, след което продължете да бъркате постоянно, за да не останат бучки. Когато сместа се сгъсти дотолкова, че лъжицата да стои изправена, свалете от котлона. Добавете маслото и ванилията. Разбъркайте. Оставете да изстине и след това приберете в хладилник за няколко часа преди да сервирате.\r\n\r\n", "date": "2019.07.29", "title": "Рецептата Dnes: Пудинг с какао и царевично нишесте "}
{"url": "https://www.dnes.bg/eu/2019/07/29/ot-germaniia-vreme-e-merkel-da-si-izbere-priemnik.417851", "text": "Германският вестник \"Зюддойче цайтунг\" коментира бавното оттегляне на канцлера Ангела Меркел от политическия живот и й препоръчва да побърза да си избере приемник, предаде ДПА.\n\r\nВ редакционна статия днес \"Зюддойче цайтунг\" пише: \"На Ангела Меркел й трябва много дълго време да реши кой да бъде нейният приемник. Но колко дълго може да чака страната, без да губи влияние? Френският президент Еманюел Макрон пое водещата роля в ЕС. Той разработи план за Европа и неотдавнашният избор на лидери (на ЕС) показва, че той прави всичко възможно да го изпълни.\nМакрон изглежда е силният човек в Европа, защото предприе реформи у дома и защото не се страхува да чертае ясни граници пред президента на САЩ Доналд Тръмп. Меркел е отиващ си канцлер в слаба германска коалиция. Преходът от Меркел към нещо ново се бави твърде много. \n                    \n                    \n                \r\n                \r\n                \r\n                \r\nА светът няма да чака Германия. Надвисналият спад в икономиката е ясен сигнал, че трябва да се ускори промяната\", посочва \"Зюддойче цайтунг\", цитиран от ДПА.\r\n/БТА/", "date": "2019.07.29", "title": "От Германия: Време е Меркел да си избере приемник"}
{"url": "https://www.dnes.bg/rusia/2019/07/29/symneniia-navalni-nikoga-ne-e-imal-alergiia-a-sega.417853", "text": "Близки на най-изявения руски опозиционер Алексей Навални изразиха опасения за здравето му, след като той бе прехвърлен от затворническата килия в болница заради странна според тях алергична реакция, предаде Франс прес.\n\r\nГоворителката на Навални Кира Ярмиш написа в Тwitter, че причината за алергичната реакция не е ясна и че той никога не е имал алергия. \n\r\nСега Навални има отоци по клепачите и множество абсцеси по врата, гърба, торса и лактите, съобщи във Facebook личната му лекарка Анастасия Василиева.\n\"Не можем да изключим възможността кожата му да е била подложена на отровно въздействие с неизвестно химическо вещество от трето лице\", добави тя след посещение при Навални в болницата.\n                    \n                    \n                \r\n                \r\n                \r\n                \r\nАдвокатката на опозиционера - Олга Михайлова каза, че успяла да види клиента си, след като направила скандал пред полицаите, охраняващи болничната му стая. \n\r\n\"Засега не се знае какво му се е случило, но изглежда твърде странно\", написа тя във Facebook. \"Сериозна алергична реакция на неизвестен алерген и отоци по лицето се явяват на човек, който никога не е страдал от алергия през 43-годишния си живот\", посочва адвокатката.\n\r\nНавални бе осъден миналата седмица на 30 дни затвор за \"нарушаване на правилата за демонстрации\", припомня АФП, цитирана от БТА. Той бе пратен в затвора два дни преди протест на опозицията с искане за свободни избори, при който в събота в Москва бяха арестувани над 1400 души. Опозицията протестираше срещу отказа да бъдат регистрирани нейни кандидати за местните избори в Москва през септември.", "date": "2019.07.29", "title": "Съмнения: Навални никога не е имал алергия, а сега..."}
{"url": "https://www.dnes.bg/obshtestvo/2019/07/29/kakvi-tochno-danni-sa-ni-iztekli-nap-ni-kazva-no-sled-meseci.417858", "text": "След месеци ще е ясно какви данни са разкрити при хакването на НАП, призна говорителят на агенцията Росен Бъчваров пред БНТ.\n\r\nТой обясни, че услугата, която в момента приходната в момента предлага, е междинна стъпка, преди предоставянето на същинската информация. Това е първият отговор – има ли изтекли данни - да или не. \n\n\nПричината за това е, че в момента около 70 млн. записа се сравняват един по един. Този процес се оказва много сложен. Какво точно е разкрито, дали ЕГН, данъчна декларация или нещо друго, ще бъде ясно след няколко месеца, обясни Бъчваров.\n\r\nТой посъветва и хората какво могат да направят на този етап, за да се защитят.\n                    \n                    \n                \r\n                \r\n                \r\n                \r\n\"Има две-три прости стъпки. Първата е да се сменят всички пароли на електронни пощи, както и персоналния код в НАП. Няма необходимост да се сменят лични карти. Няма пряка и непосредствена заплаха за имуществото на хората. В базите данни на НАП няма пълна информация, а само частична - тоест в НАП няма пълното ни ЕГН\", обясни той.\n\r\nБъчваров посочи, че почти всеки, който е подавал данъчна декларация през последните години, е в кръга на тези засегнатите хора. \r\n ", "date": "2019.07.29", "title": "Какви точно данни са ни изтекли? НАП ни казва, но след месеци"}
{"url": "https://www.dnes.bg/index/2019/07/29/ot-dnes-jiveem-na-kredit-izcherpahme-prirodnite-resursi-za-godinata.417852", "text": "Човечеството от днес живее на кредит, защото вече еи това е с два месеца по-рано, отколкото преди 20 години, сочат изчисленията на неправителствената организация Global Footprint Network, предаде БТА.\r\nЧовечеството използва сега природните ресурси  на екосистемите, се казва в комюнике на организацията.\r\n\"Изчерпваме природния капитал на нашата планета и намаляваме бъдещия й регенеративен капацитет\", предупреждава тя.\r\nНачините за използване на ресурсите са твърде различни в различните страни: Катар изчерпва ресурсите си , а Индонезия - за 342. Ако всички живеят като французите, ще ни трябват 2,7 планети, а ако възприемат потреблението на американците - ще са необходими 5 планети.\r\r\n                \r\n                \r\n                За да се измести денят на изчерпване на ресурсите към 31 декември, главният инструмент е намаляване на емисиите парникови газове.\r\n\"Ако намалим емисиите въглероден диоксид с 50 %, можем да спечелим 93 дни годишно или да изместим деня на изчерпването до октомври\", изчислява организацията.\r\n\"Може да звучи плашещо, но научните изследвания са такива, че ако в следващото десетилетие не вземем радикални мерки,и колапса на нашите общества\", каза наскоро сър Дейвид Атънбъро, известен британски естественик и популяризатор на естествознанието.", "date": "2019.07.29", "title": "От днес живеем \"на кредит\": Изчерпахме природните ресурси за годината"}
{"url": "https://www.dnes.bg/sport/2019/07/29/sled-kysna-drama-cska-obyrna-slaviia-za-pyrvi-uspeh.417861", "text": "ЦСКА сътвори късен пълен обрат и победи Славия с 2:1 в двубой от третия кръг на efbet Лига, състоял се на стадион \"Славия\".\r\n\r\n\"Белите\" откриха резултата в 60-ата минута чрез Янис Карабельов, но малко след това на терена се появи Евандро, който стана герой в мача.\r\n\r\nФутболистът на \"червените\" изравни резултата двайсетина минути преди края, а в 87-ата минута ново негово попадение донесе трите точки на ЦСКА.\r\n\r\nТака воденият от Люпко Петрович отбор записа първа победа през новия сезон и заема седмо място с актив от четири точки. Славия е десети с три пункта.\r\n\r\n", "date": "2019.07.29", "title": "След късна драма: ЦСКА обърна Славия за първи успех"}
{"url": "https://www.dnes.bg/world/2019/07/29/bylgari-sa-raneni-pri-katastrofa-v-turciia.417857", "text": "Трима българи са ранени при катастрофа в района на град Кайнашлъ, Северна Турция, предаде агенция \"Демирьорен\" (ДХА).\r\n\r\nПострадалите са съпруг, съпруга и дъщеря им.\r\n\r\nКатастрофата е станала, когато колата, управлявана от жената, се блъснала в задната част на камион. Лекият автомобил е пътувал в посока Анкара.\r\n\r\nОчевидци алармирали властите за инцидента и на мястото са били изпратени медицински, противопожарни и полицейски екипи, пише БТА.\r\n\r\nРаненото българско семейство е било изкарано от автомобила с помощта на пожарникари. Тримата са настанени в болница.\r\n ", "date": "2019.07.29", "title": "Българи са ранени при катастрофа в Турция"}
{"url": "https://www.dnes.bg/obshtestvo/2019/07/29/syveti-sled-probiva-smenete-parolite-si-slushaite-nap.417856", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n, които НАП е обявила на тяхната страница. Твърде вероятно е фишинг атаките да се засилят, посочи Юлия Пригонча от Асоциацията за защита на личните данни.\n\n\nСлед пробива в системата на НАП бяха откраднати данните на над 5 млн. българи. Почти всеки трудещ се нашенец е с осветени лични данни.\r\nСпоред Пригонча проблемът е сериозен и трябва да се полага непрекъсната грижа към защитата на нашата информация. .\r\n\"Ние сме против това да се създават паники. Хората следва да бъдат спокойни от гледна точка на това, че няма пряка заплаха някой да им продаде имота\", коментира тя.\r\n                    \n                    \n                \r\n                \r\n                \r\n                \r\n\"Отправили сме официални запитвания към отговорните институции - какво е било предприето и защо е допуснато да се стигне до тук. Апелираме да не се стига до подобни неща, а мерките да идват на по-ранен етап. Добре е администраторите да си вземат поуките\", каза още Пригонча.\r\nКомпютърния специалист Божидар Божанов е сред гражданите с изтекли данни след атаката в НАП. Той препоръча  при движение на банковата ни сметка.\r\n\"Основният проблем е, че . Лошите хакери ще пробват с вашата парола в НАП да влязат в пощата и банкирането ви\", посочи той и препоръча да сменим паролата си.\r\nОт днес НАП пуска телефон, на който може да получим допълнителна информация за изтеклите ни лични данни. Според Божанов има риск измамници да получат неоторизирана достъп до информация, възползвайки се от ситуацията.\r\nНАП най-вероятно ще намери кой точно е допуснал грешката и служителят ще си понесе последствията, отбеляза той пред . По думите му обаче е спорно дали Комисията за защита на личните данни е органът, който трябва да вземе мерки.\r\nВъв връзка с фишинг атаките, специалистът коментира, че трябва да проверяваме , които не знаем къде водят. Да не си пишем потребителското име и парола на сайт, чийто адрес не сме проверили.\r\n ", "date": "2019.07.29", "title": "Съвети след пробива: Сменете паролите си, слушайте НАП"}
{"url": "https://www.dnes.bg/za-da-se-razbirame/2019/07/29/sedmichen-liuboven-horoskop-za-29-iuli-4-avgust.417689", "text": "Трудни избори, много въпроси и предизвикателства в любовния живот очакват повечето зодии през тази седмица. Тя ще е изпълнена с емоции, кръстопътища и много внезапни промени, които ще накарат някои зодиакални знаци да си зададат неочаквани въпроси. Ето какво очаква всяка зодия според любовния ни хороскоп през тази седмица. \r\n \r\n \r\nНесигурността и нестабилността ще властват над вас и ще управляват сърцето ви през тази седмица. Това е и една от причините да искате и търсите повече стабилност. Слънцето и Венера ще бъдат в сектора на любовта, но ще го делят с Уран. Това означава вероятност за внезапно разпадане на връзката за обвързаните Овни или взимане на бързо решение относно партньора ви, най-вече свързано с неговото поведение, което не можете повече да толерирате. Въпреки това ще сте склонни да направите някои неща от любов, но компромисите определено не са едно от тях. Меркурий също ще влезе в сектора ви на любовта, което ще ви помогне да внесете яснота по въпросите на сърцето ви.\r\n \r\n\r\n \r\nПрез тази седмица Телците няма да са способни да запазят спокойствие и да продължат напред, както през всеки обикновен ден. Уран е във вашия знак през този период, което ще ви направи по-решителни да направите нещо с живота си. Ще се чувствате така, сякаш няма нищо стабилно около вас. Наскоро сте успели да влезете в зоната си на комфорт, постигнали сте мир със себе си и вече сте готови да излезете от нея, да поемете нови рискове. Ако сте обвързани и живеете с партньора си, това може да доведе до романтична несигурност, внезапна промяна в отношенията ви. Има вероятност да решите, че се нуждаете от повече пространство. Ако наистина го чувствате, оставете нещата да се случат.\r\n \r\n\r\n \r\nСкрита информация за вас или вашата половинка е напът да излезе наяве. Един от вас може да се окаже замесен в някаква тайна и ако това е така, истината ще се разкрие през тази седмица по неочакван начин. Съществува вероятност да разкриете изневяра, което много ще ви нарани. Ако пък сте този, който се измъква тайно от връзката си, може да ви хванат. Затегнете коланите. Каквото и да се случи, определено ще бъде голяма промяна в любовния ви живот.\r\n\r\n ", "date": "2019.07.29", "title": "Седмичен любовен хороскоп за 29 юли - 4 август"}
{"url": "https://www.dnes.bg/eu/2019/07/29/sled-strelba-v-iugoiztochna-franciia-nai-malko-trima-ubiti.417860", "text": "бяха убити и един ранен при стрелба вчера вечерта в град Олиул, в департамента Вар, Югоизточна Франция, предаде БТА.\r\nСтрелбата е била на бензиностанция и според източници става дума за .\r\nДве от жертвите били младежи, които били познайници на полицията заради престъпни деяния, отбелязва Франс прес. Третата жертва била жена на мотопед, която случайно се намирала в района.\r\nСпоред ДПА обаче жертвите били двама мъже и една жена.  Две от жертвите - мъж и жена - седели в кола на бензиностанцията. Жената била убита, а мъжът ранен.", "date": "2019.07.29", "title": "След стрелба в Югоизточна Франция: Най-малко трима убити"}
{"url": "https://www.dnes.bg/stranata/2019/07/29/leko-se-zahlajda-dnes-shte-ima-dyjd-i-gradushki.417855", "text": "Мощна купесто-дъждовна облачност ще се развива днес над Западна и Централна България и на много места ще има краткотрайни, временно интензивни валежи и гръмотевични бури. Очакват се градушки. Това сочи прогнозата на синоптика на  Никол Коилова.\r\nНад Източна България ще преобладава слънчево време, след обяд с временни увеличения на облачността, но само на отделни места там ще превали и прегърми. Вятърът ще се ориентира от северозапад, в Източна България - от североизток. С него ще прониква хладен въздух.\n\r\nТемпературите ще се понижат. Преобладаващите температури ще бъдат между 26-27° в Северозападна България и по високите полета, до 34-36° на места в Югоизточна България.\n                    \n                    \n                \r\n                \r\n                \r\n                \r\nНад Черноморието ще преобладава слънчево време, след обяд с временни увеличения на облачността, но вероятността за валежи е много малка. Вятърът ще се ориентира от североизток и след обяд ще е до умерен.\n\r\nМаксимални температури на въздуха ще бъдат около 28-30°. Температурата на морската вода - 26-27°. \n\r\nДъждове ни очакват и във вторник, и в сряда. Във вторник ще вали в цялата страна. Вятърът ще остане от запад-северозапад, слаб до умерен. Максималните температури ще са между 28° и 33°, допълни още Никол Коилова.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n ", "date": "2019.07.29", "title": "Леко се захлажда днес, ще има дъжд и градушки "}
{"url": "https://www.dnes.bg/stranata/2019/07/29/nad-20-koli-obrani-za-dve-noshti-v-plovdiv.417854", "text": " в две поредни нощи в район \"Изток\" в Пловдив.\r\nНа прицела на крадците са били от автомобилите. Апашите задигали и дребни суми пари, открити в колите.\r\n\"Автомобилът ми беше разбит на две места, с огънати ламарини на задните врати. Мултимедията беше открадната, а заедно с панела и флашка. От последните дни има няколко случая на обрани коли, а полицията съобщи, че ”, разказва един от потърпевшите пред Нова телевизия.\r\nПо думите му щетите са в рамките на 300 лева за негова сметка.\r\n\"Всяка вечер се обира по един автомобил. Когато има чувство за безнаказаност, така се получават нещата\", допълни друг потърпевш.", "date": "2019.07.29", "title": "Над 20 коли обрани за две нощи в Пловдив"}
{"url": "https://www.dnes.bg/usa/2019/07/29/shefyt-na-nacionalnoto-razuznavane-na-sasht-se-otteglia.417862", "text": "Президентът Доналд Тръмп съобщи, че директорът на Националното разузнаване на САЩ Дан Коутс ще се оттегли от поста на 15 август, предаде Ройтерс.\r\n\r\nТръмп номинира конгресмена републиканец Джон Ратклиф за приемник на Коутс. \"Приятно ми е да съобщя, че високо уважаваният конгресмен републиканец от Тексас Джон Ратклиф ще бъде номиниран от мен да бъде директор на националното разузнаване\", написа Тръмп в Тwitter.\r\n\r\nРойтерс съобщи, че Дан Коутс имал конфликт с президента заради оценки, свързани с Русия, Иран и Северна Корея.\r\n\r\nАсошиейтед прес посочва, че Коутс често е имал спорове с Тръмп. Той разказал на прокурори, че президентът го карал публично да отрече всякаква връзка между Русия и предизборната му кампания. Обтегнатите отношения между Тръмп и Коутс се дължали и на сериозни разногласия между президента и разузнавателните агенции, добавя АП, цитирана от БТА.", "date": "2019.07.29", "title": "Шефът на Националното разузнаване на САЩ се оттегля"}
{"url": "https://www.dnes.bg/familen-dom/2019/07/29/ogledaloto-vijda-vsichko-ne-go-podceniavaite.417540", "text": "\n\r\nЗамисляли ли сте се, че във всеки дом има предмети, които са неизменна част от него, служат на собствениците си дълги години, съдържат се в представата за удобство и уют, а в същото време сякаш остават в сянката на цялостното обзавеждане? Например огледалото – около него прекарваме доста време, подготвяйки се за забързания делник. Именно на избора на подходящо огледало ще обърнем специално внимание в следващите редове като част от проекта \"\". \n\r\nОгледалото има дълга история и вероятно мнозина от вас биха се изненадали, че то се появява още по времето на древните цивилизации и след векове, в Европа, се превръща в предмет на изкуството с изключително висока цена. \n                    \n                    \n                \r\n                \r\n                \r\n                \r\nОгледалото в нашия дом не е просто рамка, в която се оглеждаме преди да излезем навън. Функцията му е много по-значима – то променя пространството и светлината в него. Именно затова, когато избираме огледало, е добре да се съобразим с визията, големината и осветеността на помещението, в което ще го поставим.\n\r\nАко се консултираме с , той ще ни помогне да изберем правилната големина и форма на огледалото, както и идеалната рамка за него при необходимост от обкантване. Ще съобрази всички тънкости, свързани с подбора на този така необходим предмет. Защото неподходящо избраното и позиционирано огледало може да създаде усещане за дискомфорт както заради грешните размери, така и заради неправилното отразяване на светлината в помещението. А ако в дадено пространство не влиза достатъчно естествена светлина, с помощта на отразяваща повърхност на правилното място осветеността в него може да се увеличи.\n\r\nОгледалото присъства задължително в банята и почти винаги в антрето и спалнята. В дневната, то може да намери своето място около камината, а в трапезарията над бюфета или конзолната масичка. Във всички помещения на дома то има както функционално, така и декоративно предназначение. Удобното огледало е с ширина около 50 см и горният му край е на височина 170-180 см от пода. \n\r\nПожелаваме ви самооценка, която ще ви кара да се чувствате добре, оглеждайки се в огледалото!\r\n\r\n ", "date": "2019.07.29", "title": "Огледалото вижда всичко, не го подценявайте"}
{"url": "https://www.dnes.bg/stranata/2019/07/29/svlachishte-i-nehaistvo-opasnost-za-niakolko-kyshti-vyv-veliko-tyrnovo.417859", "text": "След съборени стари сгради се активизира свлачище във Велико Търново. Собственици на останалите сгради се страхуват за имотите си и живота си. \n\r\n\"Ставав въпрос за престъпно нехайство на собственика на терена\", коментира зам.-кметът на Велико Търново. \n\r\nМестните хора живеят в страх и търсят отговор на въпроса кой трябва да укрепи изкопа, за да не се срутят останалите къщи.  \n\r\n\"Проблемът е от 2016 г. Тогава беше извършено събаряне на съседна постройка, която беше прикрепена до нашата къща. След това се срутиха подът и стената на нашето мазе и част от съседна постройка, както и подпорна стена. Има дълбоки пукнатини по двора ни и има реална опасност за дома ни\", обясни пред \"Нова тв\" Виолета Танева, която живее в съседната къща. \n                    \n                    \n                \r\n                \r\n                \r\n                \r\nПо думите й собствениците на проблемния имот живеят в чужбина и не стопанисват добре къщата и терена към нея. \n\r\n\"Ние сме запознати с този случай. Става въпрос за престъпно нехайство на собственика на терена, който не полага никакви грижи за своята собственост. По този начин уврежда имуществото на съседите си\", коментира зам.-кметът на Велико Търново проф. Георги Камарашев.", "date": "2019.07.29", "title": "Свлачище и нехайство – опасност за няколко къщи във Велико Търново"}
{"url": "https://www.dnes.bg/world/2019/07/29/otvariame-bylgaro-marokanska-fabrika-za-kosmicheski-hrani.417867", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБългария и Мароко задълбочават търговското си сътрудничество след визита на премиера Бойко Борисов. Това ще се случва чрез новосъздадената .\r\n\"Целта е да използваме силата на Мароко като основна дестинация за работа в Централна и Западна Африка. Да работим с Мароко като реекспортен хъб\", заяви председателят на Мароканско-българската търговско-промишлена палата Аспарух Карастоянов.\r\nПрез 2020 година трябва да заработи.\r\nСтраната ни има уникален опит в създаването на този вид продукт, подчерта Карастоянов. По думите му с нашите технологии запазваме храната с.\n\"Всеки, който иска да работи в тези райони, да прочете корана и да си сложи розови очила. Когато подходите позитивно, се работи много лесно. Имах случай, в който един човек не си плащаше. Отпечатах му извадка от корана и той си плати до 3 дни\", каза още Аспарух Карастоянов.\r\n                    \n                    \n                \r\n                \r\n                \r\n                Той подчерта, че към страната ни , но огромният проблем за България са визите.\r\n\"Ние сме най-тежкото място за чуждестранен инвеститор. Който иска да инвестира в България трябва да мине през една мелачка на нерви\", посочи Карастоянов пред .", "date": "2019.07.29", "title": "Отваряме българо-мароканска фабрика за космически храни"}
{"url": "https://www.dnes.bg/stranata/2019/07/29/sluchai-na-marsilska-treska-registriran-v-plovdiv.417868", "text": "Случай на марсилска треска е регистриран в Пловдив през изминалата седмица, сочи справка в сайта на Регионалната здравна инспекция. \r\n\r\nТрима души са ухапани от кърлежи през последния отчетен период, като и трите случая са на територията на града. \r\n\r\nЗа сравнение през миналия отчетен период отново трима души са потърсили медицинска помощ след ухапване от кърлеж. Няма случаи на лаймска болест, сочат още данните на Регионалната здравна инспекция.\r\n\r\nСпециалистите съветват при ухапване от кърлеж да се потърси лекарска помощ, тъй като има голяма вероятност от настъпването на животозастрашаващи усложнения.", "date": "2019.07.29", "title": "Случай на марсилска треска регистриран в Пловдив"}
{"url": "https://www.dnes.bg/stranata/2019/07/29/direktoryt-na-babh-ne-se-spazvat-merkite-neshtata-stavat-po-nashenski.417866", "text": "Големият проблем с чумата по свинете е в отказа да се помогне на компетентните органи да се изпълняват предписанията. , заяви директорът на Българската агенция за безопасност на храните (БАБХ) Дамян Илиев.\n\n\nПо думите му въпросът дали институциите в България са проспали ситуацията е несъстоятелен, а .\r\n\"Трябваше да затворим всички ферми ли, става въпрос за 350 хил. животни\", попита директорът на БАБХ пред bTV.\r\nСпоред Илиев големият проблем е в отказа да се помогне на компетентните органи да се изпълняват предписанията, които следват правилата на Световната здравна организация (СЗО).\r\n                    \n                    \n                \r\n                \r\n                \r\n                Той даде пример със село Зидарово, Бургаска област, където  на домашните прасета. После животните са открити и кметът решил да ги евтаназира и погребе без нужните предпазни мерки.\r\n\"Нещата се случват по нашенски\", констатира директорът на БАБХ.\r\nПо повод протестите срещу евтаназирането на всички животни във фермата в Голямо Враново, Русенско, той обясни, че  животни във фермата.\r\n\"Безусловно е доказано, че има вирус в този комплекс. Нашите ферми не са технологично разделени, за да не влезе заразата навсякъде. Това би било хазарт\", коментира Илиев пред bTV.\r\n\r\nОтносно загробването той е категоричен, че живи прасета не са погребвани. \"Вероятно на снимките става въпрос за тремор, също видях и снимки, които не са от България\", уточни той.\r\nКато безпочвени Илиев обяви твърденията за на животни по поречието на Дунав.\r\n\"Имаме 3 инсинератора, които покриват цялата страна, не зная колко струва издръжката им. Те не могат да бъдат използвани за изгаряне на евтаназираните прасета от големите ферми, защото ще ни трябва един месец, а до тогава болните животни ще започнат да се разлагат в стопанствата“, обясни Илиев.\r\nНай-вероятно за , прогнозира Илиев.\r\nВсички мерки на БАБХ са на базата на един кодекс на СЗО за всички около 120 заболявания и обществото трябва да се грижи тези мерки да бъдат приложени на 100%, призова в заключение директорът на Агенцията по безопасност на храните.", "date": "2019.07.29", "title": "Директорът на БАБХ: Не се спазват мерките, нещата стават по нашенски"}
{"url": "https://www.dnes.bg/obshtestvo/2019/07/29/zavisimost-ot-laikove-ekstremnite-selfita-vzimat-jertvi.417863", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n17-годишен младеж в Приморско. Тийнейджърът, заедно със свой приятел, влязъл в строежа в събота вечерта около 01:00 часа, но в момента на снимката се подхлъзнал и паднал в асансьорна шахта.\n\nПодобни каскади крият доста рискове, които младите и неподготвени хора не могат да оценят, обясниха инженерът и любител на екстремната фотография Кирил Трифонов и каскадьорът и преподавател в НСА Емил Видев.\r\nДвамата бяха категорични, че дори тях ги е страх от екстремните селфита.\r\nСпоред Трифонов целта на подобни снимки е. Той сподели, че за да се правят такива каскади, трябва внимателно оценяване на рисковете, както и сериозна физическа и психическа подготовка.\r\n                    \n                    \n                \r\n                \r\n                \r\n                \"Подобни случаи има много преди социалните мрежи. Сега обаче . Те виждат, че друг събира повече от тях и искат да му подражават. Риск винаги има дори и при професионалистите. Той обаче трябва да бъде премерен. Често ми се е случвало да се откажа от даден трик, тъй като е много опасно\", каза любителят-фотограф.\r\n\r\nХората решават да си правят екстремни снимки, за да проверят собственото си его, коментира Емил Видев. Според него често се стига до подобни инциденти, когато младежите видят нещо по телевизията или в социалните мрежи.\r\n\"Искал е да провери собственото си его или да впечатли свои близки и познати. Хората виждат нещо на екрана и си мислят, че всеки може да го направи без да си дават сметка, че зад това стоят дълги години труд\", обясни каскадьорът пред .\r\n\"Най-много ме е страх от хората, които казват, че не ги е страх от нищо\", каза още той.", "date": "2019.07.29", "title": "Зависимост от лайкове: Екстремните селфита взимат жертви"}
{"url": "https://www.dnes.bg/notifikacii/2019/07/29/grisho-zagubi-oshte-mesta-veche-e-57-v-sveta.417869", "text": "Първата ракета на България Григор Димитров загуби за поредна седмица позиции в ранглистата на АТП, след като се смъкна до 57-мо място в седмичната класация.\r\n\r\nПреди седем дни българинът бе 53-ти, като тогава и сега остава с актив от 952 точки.\r\n\r\nВ челната тройка няма промени - лидер е сърбинът Новак Джокович с 12 415 точки, пред испанеца Рафаел Надал със 7 945 и швейцареца Роджър Федерер със 7 460.\r\nЕдинствената промяна в топ 10 пък е свързана с Фабио Фонини и Даниил Медведев, които разменят девето и десето място.\r\n\r\nЧелните десетки на световните ранглисти на АТП и българите в тях .\r\n ", "date": "2019.07.29", "title": "Гришо загуби още места, вече е №57 в света"}
{"url": "https://www.dnes.bg/zvezdi/2019/07/29/bionse-razkri-tainata-kak-poddyrja-perfektna-forma.417871", "text": "Бионсе покани феновете си в един от най-трудните ѝ моменти в живота. Кралицата на музиката участваше на фестивала Коачела през 2018-а, за което се подложи на строга диета. Тя трябваше да излезе на сцената година по-рано, но забременя с близнаците Руми и Сир.\r\nСлед невероятното шоу, което предложи на посетителите на Коачела, сега Бионсе показва и как е успяла да влезе във форма след раждането. Във видео, публикувано в YouTube, тя показва реалното си тегло преди да се подложи на диетичен режим, който включва само растения.\r\n \r\n\"Добро утро. Часът е 5 сутринта, а днес започва подготовката ми за Коачела\", започва певицата преди да се качи на кантар, който показва 75 килограма. \"Имам доста път към целта\".\r\n \r\nТя признава, че в деня, в който близнаците се родили, е тежала близо 100 килограма. Тогава е решила, че е време да свали излишните мазнини и да влезе във форма.\r\n \r\n", "date": "2019.07.29", "title": "Бионсе разкри тайната: Как поддържа перфектна форма?"}
{"url": "https://www.dnes.bg/stranata/2019/07/29/mlad-gabrovec-opita-da-ubie-brat-si-preriaza-mu-gyrloto.417899", "text": "18-годишен младеж от Габрово е открит с след опит за убийство, съобщиха от полицията в града.\r\nСигнал за инцидента е подаден на 26 юли от 48-годишна жена от Габрово. Тя е съобщила, че е намерила в една от стаите на семейното жилище 18-годишния си син в безпомощно състояние.\r\nМладежът е открит с прорезна рана в областта на шията и е откаран в МБАЛ-Габрово. Настанен е в хирургично отделение, , съобщава Дарик.\r\nСлед проведено разследване е установено, че се касае за опит за убийство , възникнал между пострадалия и неговия 22-годишен брат.\r\nИзвършен е оглед на местопроизшествието и е образувано досъдебно производство под надзора на Окръжна прокуратура. Нападателят е привлечен в качеството на обвиняем за извършеното престъпление и му е взета мярка за неотклонение .", "date": "2019.07.29", "title": "Млад габровец опита да убие брат си, прeряза му гърлото"}
{"url": "https://www.dnes.bg/festivali/2019/07/29/svetovni-artisti-preotkrivat-stariia-plovdiv-v-nosht-2019.417904", "text": "Всяка година Нощ Пловдив избира определено пространство или място в града, което с помощта на съвременното изкуство преоткрива за своята публика. \n\r\nПрез 2019-а основната кураторска програма на Нощта - “Общо място”, подготвена от Владия Михайлова, е фокусирана върху Стария град и се стреми да покаже различни от познатите му образ и атмосфера. \n\r\nМежду 13 и 15 септември включените в Нощта проекти ще се разположат от Източната порта до Данчовата къща и Къща Стамболян, приканвайки зрителя да влезе сякаш през “задния” вход на Стария град, слабо познат за туристите и дори за жителите на Пловдив.\n\r\nОбщността, връзката с другите (чуждите), практиките, които свързват хората, свободата на избор и други фундаментални теми от живота ни заедно ще бъдат разгледани през погледа на съвременния артист в трите вечери на Нощ Пловдив този септември. Без да търсят непременно директна връзка с историята на Стария град, проектите от “Общо място” ще отправят въпроси, с помощта на които публиката да преоткрие своята принадлежност и дълбоки връзки с миналото.\n                    \n                    \n                \r\n                \r\n                \r\n                \r\nСрещата на многовековните традиции с различни културни влияния ще бъде представена и в танцовата видео инсталация на японската артистка Саори Хала - “Един кон не би се обезспокоил”, която вече бе в Пловдив, за да заснеме част от нея. Саори изследва връзката между време, пространство и тяло посредством човешкото движение във всекидневните ни дейности. За целта на танцовия филмов проект, който ще бъде представен на НОЩ Пловдив през есента, авторката ни напомня за Османската империя през 14-ти век – време, в което българите не са можели да строят своите християнски храмове по-високо от нивото на погледа на човек, яздещ кон. \n\r\n“Именно забраната е причината някои църкви в България да са полувкопани. Очевидно конете са били символ на силата, потисничеството и йерархията, проявявани по това време.”, казва авторката. Във филма Саори Хала ще изследва тези ограничения и техния ефект върху текстурата на града. \n\r\nЗаснемането на “Един кон не би се обезспокоил” се случва преди броени дни из улиците на Стария град в Пловдив, където Хала изследва границите от перспективата на ездача. Необичайният пърформанс ще постави акцент на проблеми и теми, свързани с паметта на едно място: общността, другите (чуждите), практиките, които свързват хората, свободата на избор и др. Гостуването на Саори Хала се реалзиира с подкрепата на EU Japan Fest.\n\r\nДор Гуес, Нилбар Гюреш, Зуза Голинска, Даниела Костова, Селма Селман, Калин Серапионов, Катержина Шеда ще представят свой прочит на понятието общност, изследвайки промените и възможността човек да се реализира сред другите. Част от изложбата поставя светлина върху политиките на паметта и идентичността, а друга разглежда провалените проекти за универсални ценности.\r\nФокусът върху индивида, неговите права на избор и взаимоотношенията му с другите са в основата на творбите, които често изследват различни културни пластове във времето и формираната цялост. Участието на част от авторите в изложбата е подкрепено от Полски културен институт, както и Посолството на Чехия в България, Почетения консул на Чехия в Пловдив и Чешкия културен институт.\n\r\nСред специалените проекти в програмата на Отворени изкуства, подготвени за Нощта е и платформата Creative Media Lab, с куратор Петко Танчев, която е свързана с различни практики и естетически платформи в пресечната точка между изкуството и новите технологии. Проектът разширява художественото съдържание на Нощ/Пловдив като създава интерактивна, лабораторна среда и среща публиката със съвременни медийни артисти, програмисти и други професионалисти в областта на дигиталното изкуство.", "date": "2019.07.29", "title": "Световни артисти преоткриват Стария Пловдив в Нощ 2019"}
{"url": "https://www.dnes.bg/eu/2019/07/29/gyrciia-niama-da-blokira-severna-makedoniia-za-es.417903", "text": "Гърция няма да блокира амбициите за членство на Северна Македония и Албания в ЕС, но ще очаква определени отстъпки в замяна, пише вестник \"Катимерини\", цитирайки мнения на гръцки анализатори.\n\r\nВестникът припомня, че ЕК препоръча да се определи дата за начало на преговорите на двете страни в ЕС и сега остава Съветът на ЕС през октомври да вземе окончателното решение по този въпрос.\r\n\n\r\nИзточници от кабинета на гръцкия премиер Кириакос Мицотакис заявиха за вестника, че \"Гърция няма да каже \"не\" на никого, но ще постави свои условия\".\n                    \n                    \n                \r\n                \r\n                \r\n                \r\nСпоред анализаторите тази позиция означава, че Гърция ще поиска от Скопие стриктно да спазва Преспанския договор и в същото време ще оказва натиск върху Берлин да приеме гръцките искания за намаляване на целите за първичния бюджетен дефицит, пише в. \"Катимерини\", цитиран от БТА.\n\r\nВ случая с Албания анализаторите смятат, че Атина ще настоява за спазване на правата на гръцкото малцинство в страната в съответствие с международните договори.\r\n ", "date": "2019.07.29", "title": "Гърция няма да блокира Северна Македония за ЕС"}
{"url": "https://www.dnes.bg/notifikacii/2019/07/29/tiineidjyr-v-bolnica-sled-semeen-skandal-v-peshtera.417907", "text": "Мъж от Пещера е задържан в ареста на полицейското управление след семеен скандал, съобщиха от полицията в Пазарджик. \r\n\r\nВ петък бил получен сигнал за поредната разпра между 50-годишен мъж и 40-годишната му съпруга. \r\n\r\nСкандалът бързо се разгорещил, като се намесил и доведения син на жената. Тогава мъжът нанесъл побой над 16-годишния тийнейджър и е наранил ръката му.\r\n\r\nМомчето е транспортирано и настанено в местната болница за лечение. \r\n\r\nМъжът е задържан за срок от 24 часа, а спрямо него е образувано полицейско производство.", "date": "2019.07.29", "title": "Тийнейджър в болница след семеен скандал в Пещера"}
{"url": "https://www.dnes.bg/temida/2019/07/29/ivan-geshev-ostava-edinstveniiat-kandidat-za-glaven-prokuror.417906", "text": "Заместник-главният прокурор Иван Гешев остава единствената номинация за следващ главен прокурор.\n\nКандидатурата му бе подкрепена от Прокурорската колегия на Висшия съдебен съвет, Асоциацията на прокурорите и Камарата на следователите и няколко прокуратури от страната.\r\nС тази подкрепа правосъдният министър Данаил Кирилов мотивира днес отказа си да внесе втора номинация.\r\nКирилов посочи, че възприема предложението като съсловно, на професионалистите в областта.\r\nДнес беше последен ден за издигане на кандидатури за следващ главен прокурор.\r\nИзборът ще бъде на 24 октомври.\r\n", "date": "2019.07.29", "title": "Иван Гешев остава единственият кандидат за главен прокурор"}
{"url": "https://www.dnes.bg/obshtestvo/2019/07/29/vse-poveche-incidenti-s-motoristi-u-nas-na-kakvo-se-dylji.417905", "text": "Увеличава се броя на инциденти на пътя у нас, в които са участвали мотоциклетисти. Общо 140 тежки катастрофи с 14 жертви от началото на годината са се случили по вина на мотористи. 23-ма любители на машините на две колела са загинали при произшствия. А за цялата 2018 година смъртта си са намерили 41 любители на мотоциклетите.\r\nНа какво се дължи тази черна статистика? Според неврохирурга и любител на моторите д-р Асен Цеков, това се дължи на невнимание при шофьорите. \"Шофьорите не са винаги подготвени за това, че се появяваме и не ни  забелязват\", каза той пред БНТ.\r\nПодобна теория има и шофьорът на лек автомобил  Лъчезар Панков, но за него вината е в мотористите: \"Не ги очаквам. Винаги отдясно или отляво ми се появяват, между две  редици коли. Има състезатели, които не може да се оправят, има и други,  които по-внимателно карат\", посочи той.\r\n                    \n                    \n                \r\n                \r\n                \r\n                \"Много младежи, управлявайки мотоциклети, губят живота си. Смъртта настъпва най-често във възрастовата група при мотоциклетистите над 25 години\", коментира Мария Ботева от \"Пътна полиция\". Сред най-честите нарушения на мотористите са каране с несъобразена скорост и неправилни маневри.\n\r\n\"Едно от честите нарушения е навлизане в лентата за насрещно движение при маневра изпреварване и при други видове маневри - като например предприемане на завиване\", допълни Ботева.\n\r\nСпоред мотоциклетиста Георги Янчев обаче често неправилните маневри в града се дължат на опасни кръстовища.\r\n\"В градска среда друг проблем е съответно и самата инфраструктура. Камъните по пътя, пясъкът, локвите\", допълни д-р Асен Цеков, който е преживял няколко катастрофи. Според него не лошото време, а самочувствието пречи на мотоциклетистите.\n\r\n\"В операционната адреналинът е по-скоро стресов, тогава даваш всичко от себе си, докато на мотора адреналинът по-скоро се свързва с приятно изживяване. Големият враг на мотористите е егото, може би. Тъй като самата машина те стимулира да караш по-бързо, все по-бързо и да развиваш своите възможности\", каза още лекарят моторист.\n\r\nЧесто, за да избегнат глоби, тези, които карат над ограниченията, крият регистрационните си номера или карат без такива, добавят обаче от МВР.\n\r\n\"Не редки са случаите, особено напоследък, да се установява при проверките на полицаите, че регистрационните табели са закрити по някакъв начин. Не бива да имат такива погрешни мисли. Камерите са с високи резолюции, с достатъчно добри качества, за да може да бъде установен нарушителят, независимо от скоростта, с която е преминал покрай техническото средство\", изтънка инспектор Ботева.\n\r\nДруго често нарушение, което отчитат от \"Пътна полиция\" е, че мотоциклетистите карат без задължителната защитна каска. \"Законът за движение по пътищата задължава използването на защитна каска от водача на мотоциклета, както и от пътниците на мотоциклетите\", подчерта тя.\n\r\n\"Когато возим някого на мотор, ние по закон носим изцяло отговорност за него. Поради тази причина нашият пътник трябва да е екипиран точно толкова, колкото водача\", каза и д-р Цеков.\n\r\nЗа допълнителна защита е препоръчително да използвате и протектори.\n\r\n\"Моят личен съвет е ръкавици да се слагат задължително, въпреки топлото време. Дори при едно ходене, когато се спънете и паднете, първото, което подпирате на земята, са ръцете ви. Допълнителни якета има, които са с протекция\", съветва Георги Янчев.\n\r\nНякои шофьори казват, че предпочитат да дават предимство на мотоциклетистите, когато ги видят в страничните огледала.\n\r\n\"Опитвам се да му дам път. Той е само на две колела, аз на 4. Винаги са ми били симпатични. Стряскат ме колоездачите, мотористите - не\", коментира Елизабет Дамянова, която кара такси.\n\r\n\"Предпочитам наистина, ако видя моториста, да му дам път, нека мине. Това няма да забави моето пътуване с повече от няколко секунди\", допълва друг шофьор - Даниел Михайлов.\n\r\n\"Автомобилистите все повече ни правят път по светофарите. Виждат, че ние се измъкваме бързо. Има разбиране, има толерантност. Всеки един от нас, който кара, си е направил преценка и е видял в пътя къде да мине и как да мине. Аз моите роднини лично съм ги посъветвал като ме питат какво да правят като видят моторист, отговорът ми е: \"Нищо, той си е намерил пътя, откъде да мине\". Така че няма нужда вие да предприемате маневри\", потвърждава Янчев.\n\r\nТой съветва преди да се качите на мотора и да тръгнете на път, задължително да проверите превозното средство.\n\r\n\"Всеки да си погледне налягането на гумите. Да си провери от мястото, откъдето е тръгнал, да провери спирачната система дали работи изрядно. Защото по време на престоя на мотоциклета може да е станал някакъв проблем\", каза мотоциклетистът.\n\r\nКогато тръгнете на път задължително спазвайте дистанция.\n\r\n\"Поне трябва да има 5-10 метра спирачен път, за да се реагира адекватно според ситуацията, ако автомобилът внезапно спре\", допълва д-р Цеков.\n\r\nМоторите не са чак толкова шумни. Ние допълнително, честно казано, ги ошумяваме, за да може да привлечем вниманието върху себе си. За да може дори да не ни видят хората да ни чуят и да реагират.\n\r\nПри инцидент някои пострадали разчитат на помощ от други мотористи в социалните мрежи.\n\r\n\"Когато има инцидент с мотор, в нашата Facebook група \"Софийски мотористи\" се пуска сигнал и всеки, който е свободен или е наблизо, се отзовава и помага на пострадалия с каквото може. Първа помощ, осведомяване на близките, грижим се за мотора, каквото е необходимо. Точно по темата, преди година-две се появи идеята за курса ни за първа помощ, който провеждаме съвместно с подкрепата на ВМА\", посочи докторът.", "date": "2019.07.29", "title": "Все повече инциденти с мотористи у нас. На какво се дължи? "}
{"url": "https://www.dnes.bg/akoshtete-vqrvaite/2019/07/29/oven-rak-5-zodii-koito-viarvat-v-liubovta-ot-pryv-pogled.417884", "text": "Колко време ви отнема да се влюбите? За някои хора това става по-бавно, внимателни са, опитват да опознаят човека по-добре, не искат бързо да го заобичат. Други пък веднага са привлечени от някого, усещат химия, харесват човека и се влюбват от пръв поглед. Ето кои зодии вярват в тази любов.\r\n\r\n \r\nОвните може да не създават много продължителни връзки, бързо се отегчават и бързо им минава. Но в началото се палят много, губят ума и дума. Импулсивни са, затова веднага щом харесат някого, се отдават на страстта и на тръпката. Мислят си, че са влюбени и са като обсебени от новия човек. Не познават лимит, не искат някой да ги ограничава. Заради импулсивността си и голямото си сърце могат да се влюбят буквално за няколко дни.\r\n \r\n\r\n \r\nТези зодии силно вярват в любовта от пръв поглед. Струва им се, че са влюбени и са на седмото небе още след първите 2-3 срещи. Казват \"Обичам те\" след няколко дни. Наистина започва бързо да им пука много за хората, дори да ги познават от съвсем скоро. Просто се привързват след няколко разговора. Обичат да се грижат за хората и да ги подкрепят. Поемат рискове, защото за тях любовта е всичко.\r\n \r\n", "date": "2019.07.29", "title": "Овен, Рак... 5 зодии, които вярват в любовта от пръв поглед"}
{"url": "https://www.dnes.bg/rusia/2019/07/29/prazniiat-sarkofag-kak-taino-iznesoha-tialoto-na-lenin-ot-mavzoleia.417873", "text": "Главният учен-биохимик на Съветския съюз спасява тялото на Ленин от нацистите, горещините и плесента. След това е арестуван и за малко се разминава с разстрела. \n\r\nПрез юли 1941 година германските самолети толкова активно бомбардират Москва, че Сталин решава саркофагът с тялото на Ленин в пълна секретност да бъде пренесен в Тюмен в Западен Сибир. Решението е изпълнено за едно денонощие. \n\r\nНа учените е наредено да извършат необходимата подготовка и мумията да бъде изнесена извън Москва. На 27 юли от Казанската гара тръгва специален влак, охраняван само от проверени чекисти. \n\r\nЗа тази операция може да бъде заснет шпионски филм, историята е толкова необикновена, пише life.ru. \n                    \n                    \n                \r\n                \r\n                \r\n                \r\nОт 1941 г. до 1945 г. пост номер едно, където е бил положен Ленин, е охраняван от почетен караул. Войниците обаче не знаели, че вождът го няма вътре. За това са знаели само малко повече от 30 души, причастни към операцията. Всеки от тях е подписал специален документ за неразгласяване.  \n\r\nЗа целта бил направен специален ковчег от чинар, чиито стени били пропити с парафин. Лицето на вожда е било покрито с целулоид – материал, от който се прави кинолентата.\r\n\n\r\nОсвен тялото от мавзолея са били изнесени и мозъкът и сърцето на вожда, които са били съхранявани във формалин. \n\r\nПри транспортирането на тялото на Ленин в Тюмен личният балсамировач на Ленин – главният учен-биохимик на Съветския съюз, ръководителят на лабораторията по изучаване на рака Борис Збарски, е носел и книга, в която подробно са били вписвани всички процедури, прилагани върху тялото на вожда още от 1924 г. \n\r\nПо време на транспортирането тялото на Ленин е било спасено от разлагане. През юли 1941 г., когато се е провеждала операцията, лятото било много горещо  - температурите стигали до 37 градуса на сянка. \n\r\nВ подобни условия дори добре балсамирано тяло започва да се разлага, за него са необходими стабилни 16 градуса. Ленин е бил транспортиран в средния вагон, оборудван с най-модерната за онзи момент система за изкуствен микроклимат и амортизация. \n\r\nВ първия вагон е била охраната, а в третия – цялото необходимо оборудване. \n\r\nУченият Борис Збарски, който отговарял за операцията с главата си, на няколко пъти спирал влака, за да провери дали всичко с тялото и оборудването е наред. \n\r\nОще приживе Владимир Илич е пътувал в специален вагон – пломбиран, от Швейцария за обхванатата от Февруарската революция Русия. Кой би могъл да предположи, че толкова години след смъртта си той още веднъж ще пътува в специален вагон, но този път от Москва до Тюмен. \n\r\nЗаради конспирацията тялото на Ленин е било поставено в най-отдалечената част на горния етаж на сградата на обикновено училище в Тюмен, прозорците са били зазидани с кирпич. През 1959 г. в сградата откриват селскостопански институт. В момента там няма никаква паметна плоча, който да напомня, че там е лежал Ленин. \n\r\nОт гарата в Тюмен до сградата, предназначена за съхраняване на мумията, саркофагът с тялото на Ленин е било пренесено на ръце по улиците. \n\r\nНикой от минувачите не е знаел какво е имало в ковчега. Операцията е била проведена рано сутринта, когато градът още спял. Редките минувачи вероятно са били силно учудени, виждайки няколко души, които носят саркофаг. \n\r\nАтмосферата на тайнственост, създадена около училищната сграда, породила маса слухове. \n\r\nСпоред една от версиите там бил оборудван секретен цех за производство на снаряди за „катюшите“. \n\r\n\n\r\nЗа да може тялото на бъде съхранено, е трябвало то да бъде отново балсамирано. То е било премествано от един в друг съд със специално съдържание, така че да натрупа маса. Ако сравним състоянието на мумифицираното тяло, за периода от март 1940 г. до ноември 1943 г. то е станало по-тежко с 3 килограма и 800 грама. \r\n\n\r\nПреместванията са се отразили неблагоприятно на внимателно пазеното тяло. Скоро Ленин започнал да се покрива с черна плесен. \n\r\nУчените изпаднали в паника – ставало дума за биологична заплаха. Имало два пътя за разрешаване на проблема – поразените части от тялото да бъдат изгорени с огън или да бъдат обработени с киселина. И в двата случая тялото е щяло да бъде повредено. За кратко време Борис Збарски провел успешна операция, отстранявайки поразените части. \n\r\nПрез 1945 г. Збарски пише брошурата \"Мавзолеят на Ленин\". През април същата година тялото на Ленин е върнато в Москва. \n\r\nПрез същата година московски журналист, научил за операцията, помолил Збарски да даде интервю. Ученият поискал разрешение от Лаврентий Берия, но получил отказ. Ученият дал интервюто без разрешение, което било публикувано чак в годините на перестройката. \n\r\nПрез 1952 г. Збарски е арестуван, припомнили му за \"Мавзолеят на Ленин\". Книгата е обявена за политически вредна, ученият е обвиняван за „подривна работа срещу съветската власт и антисъветска агитация“. Неговите ранни симпатии към есерите и критиките към болшевиките през 1918 г. също били пуснати в действие. Освен всичко това му е бил вменен шпионаж в полза на Германия. За всичко това ученият е бил заплашен от разстрел, но получава само година и половина затвор. Збарски излиза на свобода месеци след смъртта на Сталин, реабилитиран е, но но скоро след това умира.", "date": "2019.07.29", "title": "Празният саркофаг: Как тайно изнесоха тялото на Ленин от мавзолея"}
{"url": "https://www.dnes.bg/notifikacii/2019/07/29/88-godishna-metna-blizo-30-000-na-izmamnici.417901", "text": "Телефонна измама за близо 30 000 лева разследват полицаи от Севлиево, съобщиха от пресцентъра на Областна дирекция на МВР – Габрово. \r\n\r\nНа 26 юли 88-годишна жена от Севлиево е подала сигнал, че за времето от 12.00 до 13.00 часа на същата дата е станала жертва на телефонна измама. \r\n\r\nТя била заблудена от неизвестен, представил се за полицейски служител, който я е уведомил, че дъщеря ѝ се намира в болнично заведение след претърпян инцидент и за лечението ѝ са необходими 30 000 лева. \r\n\r\nПо време на разговора жената е била инструктирана да пусне през терасата на жилището си исканата сума. Възрастната жена изпълнила изискването и хвърлила голяма част от парите. \r\n\r\nПо случая е образувано досъдебно производство под надзора на прокуратурата. Процесуално-следствените действия продължават. \r\n ", "date": "2019.07.29", "title": "88-годишна метна близо 30 000 на измамници"}
{"url": "https://www.dnes.bg/eu/2019/07/29/myj-ubi-8-godishno-v-germaniia-butna-go-na-relsite-pred-vlak.417908", "text": ", а майка му е в болница, след като мъж ги бутна на релсите пред идващ влак на централната жп гара във Франкфурт.\r\nСвидетели на инцидента съобщават, че са видели мъж, облечен в тъмни дрехи, да блъска майката и детето в момента, в който високоскоростна композиция навлиза в гарата. Жената успяла да се дръпне от релсите, но 8-годишното момче било ударено от влака и \r\n40-годишният мъж опитал да бутне още един човек пред влака, но не успял, като след това направил и опит да избяга.\r\nКъм момента, като не са ясни мотивите му. Според полицията няма връзка между него и жертвите, предаде \"Daily Mail\".\r\n ", "date": "2019.07.29", "title": "Мъж уби 8-годишно в Германия - бутна го на релсите пред влак"}
{"url": "https://www.dnes.bg/notifikacii/2019/07/29/piian-fen-napadna-mesi-v-ibiza.417909", "text": "Лео Меси се наслаждава на заслужена почивка в Ибиза и разбира се, няма как да не прекара някои от вечерите си в популярните дискотеки на острова. Но тъкмо в края на ваканцията му нещата бързо се обръщат, защото охраната му трябваше светкавично да го изведе от заведението. Причината – пиян фен решава, че иска да се сбие с Меси.\r\nАржентинецът не остава по-назад и също прави опит да налети на бой на нападателя си, но охраната му реагира за секунди. На клипче, разпространено в социалните мрежи, се вижда как мъжете извеждат Меси извън дискотеката.\r\nЗаедно с футболистът на \"Барселона“ са били съпругата му, както и съотборниците му Луис Суарез, Сеск Фабрегаз и Жорди Алба.\r\r\n                \r\n                \r\n                Второ видео, публикувано от същия потребител, показва, че Меси е останал невредим след нападението.\r\n  ", "date": "2019.07.29", "title": "Пиян фен нападна Меси в Ибиза"}
