{"url": "https://www.dnes.bg/index/2019/08/08/romani-fentyzi-kakvo-da-chetete-prez-pochivkata.419062", "text": "Колко често си купувате книги? Случвало ли ви се е да натрупате поне 5 заглавия, които не успявате да прелистите дълго време. В наши дни свободното време е твърде ценно, ето защо почивката на море или планина е най-удобният период да наваксате с четенето.\r\nАко искате да се отдадете на пълен релакс, оставете мобилния телефон и таблета в хотела и се насладете на малките неща. Тичайте рано сутрин по плажа, събирайте мидички, правете замъци от пясък, отворете книгата, която си купихте преди 5 месеца и до която все не може да стигнете.\r\n \r\n\r\n \r\n\r\n \r\n„Стига с тези сладникави романи, вземи си нещо сериозно!“. Може би сте чували това от колеги и приятели, когато сте искали съвет за заглавие, което да прочетете. Да, някои романи са твърде банални, но пасват идеално за четене на плажа, защото няма да ви натоварят излишно.\r\n \r\nРоманът отразява теми и мотиви от реалния живот. В перипетиите на някой мореплавател или вълнуващата история на известна кралица или просто обикновена бизнес дама, може да припознаете себе си или историята на свой приятел. Има исторически, социални, приключенски, любовни, новели и други, от които може да подберете нещо приятно за четене за морето, почивката до басейна или в планината.\r\n \r\n\r\n \r\nКнигите от този жанр са сред най-продаваните на пазара. Той представя света на жените по оригинален начин. Вътре има романтика, хумор, горещи страсти, много секс и пикантни подробности от интимния живот на представителките на по-слабия пол и техните отношения с мъжете. Проф. Сюзън Ферис посочва, че в тези книги главните героини държат на външния си вид, обсебени са от мечтата си за идеалния живот с перфектния мъж, имат мания по пазаруване и други женски „пристрастявания“.\r\n \r\nАко искате да четете нещо в стил „животът на Кари Брадшоу“, си купете чиклит книга. В началото може да ви се струва тъпа, но няма да усетите колко бързо ще я прочетете.\r\n \r\n", "date": "2019.08.08", "title": "Романи, фентъзи... какво да четете през почивката? "}
{"url": "https://www.dnes.bg/politika/2019/08/08/minavash-dobrovolna-kazarma-kakvi-shte-sa-predimstvata.419047", "text": "Предимство при назначаване на работа не само в армията и МВР, но и в цялата държавна администрация ще имат хората, които са преминали доброволна военна служба. \n\r\nТова предвижда нов текст за Закона за резерва на въоръжените сили на Република България, предложен от вицепремиера и министър на отбраната Красимир Каракачанов, съобщава \r\nВсъщност той предлага цяла нова глава в Закона, която да регламентира доброволната казарма. Проектът е продължение на искането на Каракачанов за разширяване на Закона при подписването на коалиционното споразумение за управлението с ГЕРБ през 2017 година. \n                    \n                    \n                \r\n                \r\n                \r\n                \r\nДосега от приемането на закона за доброволната казарма през 2015 година през него са преминали едва 337 души, а само 27 от тях са провели и специална военна подготовка. \n\r\n\"Това означава, че след 10 години България няма да има достатъчно резервисти, които да бъдат мобилизирани в случай на война\", мотивира предложението си Каракачанов. \n\r\nДоброволната служба ще е  6 месеца и ще включва начална и специална военна подготовка, а след това и служба в някое поделение, предвижда проектозаконът на министъра на отбраната. \n\r\nВойници ще могат да стават както мъже, така и жени. Те трябва да са пълнолетни, да не са осъждани или обвинени в тежко умишлено престъпление, да са завършили поне седми клас и да не са навършили 42 години към датата на подписване на договора за доброволна служба.\n\r\nДокато са на доброволна служба, резервистите ще получават основната заплата за длъжност и звание, като точният й размер ще се определя от ресорното министерство. \n\r\nОсвен това, служещите ще са защитени от уволнение от частния им работодател и ще се водят в неплатен отпуск, който няма да може да бъде отказван от шефовете им. \n\r\nХората, които вече има висше образование пък ще могат да се записват във военни университети и да стават офицери от резерва. \n\r\nДоговорите, които ще се сключват за доброволната казарма, няма да са 6-месечни, а 5-годишни. За техния период доброволните войници ще остават в резерва на Българската армия и винаги могат да бъдат повикани на служба.\n\r\nПредвидено е дори да могат да бъдат викани в казармата за заместване на отсъстващ кадрови военен, като отпада досегашното ограничение заместването да е не по-дълго от 1 г.\n\r\nЕдна от екзотичните идеи на проекта е, че сключването на договора между доброволеца и армията ще става тайно от работодателите.  Причината е, че при досегашните тристранни договори фирмите отказвали да ги подписват, за да не губят хора, ако ги привикат в армията. Така шефовете на мераклиите за военно обучение ще разбират за договорката постфактум и няма да могат да направят нищо за да спрат служителя. Въпреки това, фирмите ще получават компенсация от МО, за да могат да наемат временен заместник.\n\r\nВ доброволния резерв ще могат да бъдат приемани и хора, които вече имат договори за служба във военновременния резерв. Това са главно лекари, които подлежат на мобилизация в случай на война. С промяната обаче ще може такива медици да бъдат привличани да участват във военните контингенти зад граница, защото до момента за ползването им е нужно да има обявена война.\n\r\nКолко ще струва обаче планът на Каракачанов? 37 451 000 лв. на година. В тази цифра влизат заплатите на войниците, обучението им, униформите, снаражението и всичко останало, както и компенсациите за работодателите им. \n\r\nС промените в закона се въвежда и задължително 10-часово военно обучение всяка година за гимназистите. За него ще се вземат от часовете на класния ръководител, а при желание на учениците броят на часовете по военно можело да бъде увеличаван.\n\r\n ", "date": "2019.08.08", "title": "Минаваш доброволна казарма, какви ще са предимствата?"}
{"url": "https://www.dnes.bg/world/2019/08/08/s-bebe-na-rabota-ne-i-v-keniiskiia-parlament.419037", "text": "Кенийският депутат Зулейка Хасан трябваше да бъде отстранена от последното заседание на Народното събрание в столицата Найроби, след като председателят на Парламента Кристофър Омулеле прецени, че тя няма място в залата, докато държи невръстното си дете в ръце, съобщава .\r\nРешението на Омулеле предизвика сериозен диспут на тема правата на жените с оглед факта, че африканската страна се стреми към все по-осезаемо равноправие между половете. Редица други депутати, дори напуснаха Народното събрание в знак на протест, като сред тях имаше и един мъж.\r\nПремиерът на страната Аден Дуале изрази подкрепа към решението на Омулеле и разкритикува Хасан, за дето е „нарушила правилника за вътрешния ред“.\r\n                    \n                    \n                \r\n                \r\n                \r\n                ", "date": "2019.08.08", "title": "С бебе на работа - не и в кенийския парламент"}
{"url": "https://www.dnes.bg/index/2019/08/08/jenite-v-sauditska-arabiia-imat-pravo-da-pytuvat-bez-nastoinik-a-iskat-li.418780", "text": "Саудитски официални лица възхваляват като исторически новите права, дадени на жените в кралството, който са поредна стъпка към премахване на остро критикуваната система на настойничество, но роднини мъже все пак могат да намират начини да отнемат тези свободи, пише Ройтерс.\n\r\nХиляди саудитски жени започнаха да празнуват в социалните мрежи кралските укази от петък, които им позволяват след 21-годишна възраст да пътуват без разрешение, считано от края на август. Жените получават също така право да регистрират раждания, женитби и разводи, да им се издават официални семейни документи и да бъдат настойници на непълнолетни.\n\r\nЕксперти обаче смятат, че роднини мъже все пак ще могат да пречат на жените, като се противопоставят на техните желания по юридически път или по неформални начини в ултраконсервативното кралство, където е необходимо време да се променят възгледите за отношенията между половете и социалните навици.\n\n\n\r\r\n                \r\n                \r\n                \"Трябва да наложим прилагането на тези закони и създаването на механизъм за уведомяване, когато тези правила се нарушават, както и (създаване) на мониторингови организации\", каза Хала ал Досари - живееща в САЩ саудитска експертка по правата на жените.\n\r\nМъже настойници все още могат да завеждат дела за неподчинение и отсъствие на жени от дома, каза Досари. Правителството признава семейното неподчинение за престъпление.\n\r\n\"Тези две провинения, подлежащи на наказание със затвор или с бой с пръчка или камшик, са примери, че мъжете все още разполагат с юридически начини да контролират автономията на жените, които трябва да бъдат премахнати\", посочи тя. Особено важно е да се види как саудитските съдилища ще разглеждат искове, подадени от мъже настойници, каза Тамара Уитес, старши сътрудник в мозъчния тръст \"Брукингс инститюшън\".\n\r\nРияд отдавна е обект на международно порицание заради системата на настойничество, която изисква всяка жена да има мъж роднина за настойник - баща, брат, съпруг или син, чието одобрение се изисква за различни големи решения през целия живот на жената.\n\r\nБез кодифицирана правна система, която да върви наред с текстовете, съставляващи шариата, или ислямското право, саудитската полиция и съдебна система отдавна се позовават на социалните привички при налагането на забрани на жени. Някои аспекти на настойническата система остават непокътнати, включително изискването на разрешение за сключване на брак, което е законова необходимост в много арабски страни от Залива при мюсюлмански женитби.\n\r\nНякои саудитски жени все още имат съмнения. \"Нашата култура и начин на възпитание ще ни пречат да пътуваме без одобрение от нашия настойник, макар това да е наше право\", каза пред Ройтерс жителката на Рияд Бодур, отказвайки да посочи фамилното си име, докато развеждаше с кола майка си из столицата, след като забраната за жени да шофират бе отменена миналата година.\n\r\n\r\nНовите посланици на Рияд в САЩ и Великобритания приветстваха указите като знак, че кралството ще се реформира във време на засилено внимание към състоянието на човешките права там след миналогодишното убийство на журналиста Джамал Хашоги от саудитски агенти, което предизвика възмущение и изостри отношенията със западните съюзници. Принцеса Рийма бинт Бандар, посланик във Вашингтон, писа в Тwitter, че \"в момента се твори история\".\n\r\n\"Това може да изглежда като малка стъпка, но въпреки това променя живота на саудитските жени\", се казва в декларация на принц Халед бин Бандар, разпространена от посолството в Лондон.\n\r\nФактическият управник, престолонаследникът принц Мохамед бин Салман, бе приветстван в чужбина и в страната, след като дойде на власт през 2017 г., за разхлабването на социалните ограничения и за отварянето на икономиката. Той обузда религиозната нравствена полиция, разреши публични концерти и кина и намали ограниченията върху смесеното образование за мъже и жени.\n\r\nИмиджът му обаче бе накърнен от убийството на Хашоги и от задържането и твърденията за измъчване на десетина активистки за женски права, арестувани м.г. малко след отмяната на забраната за женско шофиране. Той също така нареди ареста на много духовници при репресивна кампания срещу инакомислието.\n\r\n\"Хюман райтс уоч\" и \"Амнести интернешънъл\" заявиха, че отдавна назрелите реформи са победа с горчив привкус, тъй като жените, които се бориха за тях, остават в затвора или ги очакват несправедливи съдебни процеси. Саудитски официални лица отхвърлят обвиненията, включително и тези за мъчения.\n\r\nМалко от въпросните обвинения са публично оповестени, но тези срещу поне някои от активистките се отнасят за контакти с чужди журналисти, дипломати и правозащитни групи.\n\r\n\"Репресиите и реформите в Саудитска Арабия вървят ръка за ръка. Жените активистки представляват голяма заплаха за управлението на принца, те говорят езика на правата, - каза Мадауи ал Рашид, гостуваща преподавателка в Близкоизточния център на прочутото Лондонско училище по икономика и политически науки. - Престолонаследникът иска да обере всички лаври, представя тези реформи като подарък за саудитските жени, а не като техни права.\" Тя добави, че властите трябва да гарантират, че новите правила няма да бъдат отменени или изоставени по-късно.\n\r\nЗа разлика от широкото медийно отразяване на отмяната на забраната за шофиране, нито държавната телевизия, нито новинарските агенции съобщиха за петъчните укази, които бяха публикувани в официалния държавен вестник. \n\r\nХода ал Хелайси, която е член на кралския консултативен съвет (Шура), каза, че мерките може да срещнат известна съпротива. \"Но като всички промени и реформи, извършени в кралството, и тези ще станат факт\", добави тя. \r\n \r\n/БТА/\r\n ", "date": "2019.08.08", "title": "Жените в Саудитска Арабия: Имат право да пътуват без настойник, а искат ли?"}
{"url": "https://www.dnes.bg/index/2019/08/08/sled-masovite-strelbi-zabeliazvat-li-amerikancite-chervenite-flagove.418905", "text": "Конър Бетс бил момче, което будело притеснение. След като уби девет души при масова стрелба в град Дейтън, САЩ, детайли за миналото му тепърва ще изплуват. Едно е ясно – всички дълго време са знаели, че Бетс може да извърши нещо, но никой не го е спрял. \n\n\n\"Казваше ми за гласовете, които чува в главата си\", разказва бившата приятелка на Бетс - Линдзи Дол. Той има богата история, която включвала побой над момичета, фантазии за убийство, притежание на списък с хора, които да застреля. Не се появил на училище с месеци, след като един ден полицейски ван спира пред сградата и го прибира.\r\nСамо няколко часа по-рано, 21-годишно момче уби 22-ма души в Ел Пасо. Случилото се показва колко трудно е всъщност да проследиш хората, които представляват заплаха. Дори и при съществуването на списъка с \"червени флагове\", който направиха Доналд Тръмп и Републиканците.\r\r\n                \r\n                \r\n                Според него оръжия не трябва да притежават хора, които имат психически болести, извършвали са нападения или домашно насилие. Но това, което историята ни показва е, че доста често онези, извършили масови стрелби в САЩ, минават между капките.\r\nЗа да заработят \"червените флагове\", някой трябва да започне \"да ги развява\".\r\nМежду 2000 и 2013 масовите убийци са 63. Всички те са имали притеснително поведение, което хората около тях са забелязали. Често са имали фантазиите да извършат определен вид насилие. Но според проучванията, повечето хора предпочитат да се отдалечат и да не направят нищо, пред това да се обадят в полицията.\r\nНай-често хората, които забелязват тези \"червени флагове\", са близките и приятелите на убиеца. Те изпитват лоялност към нападателя и отказват да повярват, че той може да извърши нещо лошо.\r\nНякои от съучениците на Бетс вярват, че полицията не се справя оптимално с неговия случай.  Те си спомнят, че властите не взели на сериозно притесненията им относно него.\r\n\"Имаше много признаци на това, че е психопат, но хората в този град се интересуват повече от спорт, отколкото от психическото здраве\", казва Тейлър Голд, която била приятелка на сестрата на Бетс – Меган. Момичето си спомня, че веднъж той я хванал за гърлото и я блъснал в стената и не я пуснал, докато другите момичета не се разкрещели.\r\nТя вярва, че след като се е върнал на училище след дългото си отсъствие, той се е почувствал изолиран и притиснат. \"Някой трябваше да го наблюдава\", категорична е Тейлър.\r\nМного училища вече прилагат система, с която да контролират ученици, които показват тези \"червени флагове\" и може би са опасност за обществото. Но често всичко приключва с завършването на училище. Някога младежите, предизвикващи притеснение, вече са сами и няма кой да ги наблюдава.\r\nСпоред Мат Дохърти, бивш служител на тайните служби, бизнесът из цялата страна усеща нуждата от програми за оценка на заплахата. На някои работни места те вече са въведени. Така полицията успява да предотврати друг кървав инцидент – мъж, който е бил уволнен и с психически проблеми, отишъл да си купи оръжие. Полицията го проследила, свързала се с жена му, която признала, че той вече не си пие медикаментите, арестувала го и отнела пистолета му завинаги.\r\nНо не всички фирми имат подобна програма. А веднъж напуснат ли училище, контролът над децата приключва. Няма безопасна мрежа, няма кой да ги наблюдава, за да не купят пистолет, с който да убият десетки други хора. Понякога да спреш бъдещия убиец в Америка е въпрос на прост късмет.", "date": "2019.08.08", "title": "След масовите стрелби: Забелязват ли американците \"червените флагове\"?"}
{"url": "https://www.dnes.bg/stranata/2019/08/08/vyzrasten-sliap-myj-jivia-dni-nared-s-trupa-na-sina-si.419055", "text": "Възрастен сляп мъж живя няколко дни с тялото на сина си в Шумен. \r\n\r\nПочиналият мъж е на 49 години, страдал от рак на белите дробове и издъхнал в следствие на коварната болест.\r\n\r\nДвамата имали тежък живот и техен познат ги пуснал да обитават безвъзмездно негов имот, за да имат покрив над главата си, съобщи Дарик радио. \r\n\r\nИменно той се натъкнал на ужасяващата гледка, когато наминал да види как се справят преди ден. \r\n\r\nВ жилището заварил починалия син и слепият му родител, който не можел да излезе от стаята. \r\n\r\nТой е настанен в интензивно отделение в шуменската болница.\r\n\r\nСемейството нямало други близки в Шумен, затова и починалият ще бъде погребан от общината.", "date": "2019.08.08", "title": "Възрастен сляп мъж живя дни наред с трупа на сина си "}
{"url": "https://www.dnes.bg/top-novini/2019/08/08/arestuvaha-8-rykovodni-dilyri-ot-grupata-na-rado-laneca.419044", "text": "При мащабната акция на спецпрокуратурата и ГДБОП срещу наркоразпространението в страната са задържани 8 дилъри нависоко в йерархията на групата на Радмил Ранов, по-известен като Радо Ланеца. \n Издирват се още 20 лица, които предстои също да бъдат привлечени към наказателна отговорност по досъдебното производство. Това съобщи зам.главният прокурор Иван Гешев пред Нова тв.\n\r\nРазбити са и двете големи нарколаборатории на наркобригадата - в София и в Русе. \n\r\nПрестъпната организация е генерирала милиони левове печалба годишно от дрогата. Има данни, че е имала чадър \r\nотвисоко.\n\r\nНаркомрежата на Радо ланеца е сочена за най-голямата у нас, със стотици участници по веригата навсякъде на наша територия. \r\n                \r\n                \r\n                \r\nРадо Ланеца нашумя през 2016 г., когато София осъмна облепена с плакати със снимки на наркодилъри. Надписът над портретите им гласеше: \"Мъжете, които тровят децата ни\". \n\r\nГодина по-късно бяха арестувани двама столични полицаи, оказали се част от наркобандата му. Въпросните служители на реда бяха сочени за членове на силовата бригада на Ланеца.\n\r\nАрести текат в София, Пловдив и Поморие, както и на други места в страната.", "date": "2019.08.08", "title": "Арестуваха 8 ръководни дилъри от групата на Радо Ланеца"}
{"url": "https://www.dnes.bg/pop/2019/08/08/legendarniiat-festival-zlatniiat-orfei-se-zavryshta.419042", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЛегендарният фестивал \"Златният орфей\" е на път да се възроди след много години прекъсване. Общината в Несебър е спечелила редица дела за марката. И не само това - проектиран е нов летен театър.\r\nЗа първи път по темата говори кметът на града Николай Димитров, в специално интервю за предаването \"Директно\" на Стилиана Георгиева.\r\n„Нашата културна програма е богата и целогодишна, но ще бъде на още по-голямо ниво“, обеща Димитров.\r\n", "date": "2019.08.08", "title": "Легендарният фестивал \"Златният орфей\" се завръща?"}
{"url": "https://www.dnes.bg/temida/2019/08/08/vmesto-na-svoboda-sreshtu-100-bona-ivan-todorov-se-vryshta-v-aresta.419063", "text": "\nСобственикът на \"ТАД Груп\" Иван Тодоров, който обжалва наложената му мярка за неотклонение парична гаранция от 100 000 лева, се връща в ареста. \n\r\nРешението е на апелативния спецсъд, който гаранцията и го задържа за постоянно в килията.\n\r\nМагистратите намериха достатъчно доказателства по делото, че той е подбудил подчинения му служител Кристиян Бойков да копира данни от НАП и да ги разпространи в интернет, за да създаде смут у населението. \n\n\n Специализираната прокуратура представи срещу Тодоров 4 тома допълнителни доказателства. Обвинителите поискаха делото да бъде гледано при закрити врата, защото доказателствата съдържат информация за задължения на лица и фирми към застрахователи и банки.\n                    \n                    \n                \r\n                \r\n                \r\n                \r\nАдвокатът на обвиняемия Ина Лулчева категорично обори това искане, като посочи, че не се съдържа класифицирана информация или държавна тайна, а прокуратурата сама е разпространила преди дни справки и доказателства по делото. \n\r\nТя поиска да бъде разпитан служителят на фирма \"ТАД груп\" и обвинен за хакерската атака срещу НАП Кристиян Бойков, който сам да каже подбуждал ли го е някой да пробие сайта на НАП и да разпространи информацията.\r\n Искането беше отхвърлено, както и това делото да бъде гледано при закрити врата, съобщи \"Труд\".\n\r\nКато ново доказателство прокуратурата цитира експертна справка от чат в Telegram между Иван Тодоров и Кристиян Бойков. В нея Бойков казвал на шефа си: \"Тая вечер НАП заминава\".\n\r\nУдарената информация от сайта на приходната агенция е била качена на сайт за анонимно споделяне. Всички, на които е била дадена паролата, която е била \"България\", са могли да видят информацията.\n\r\nДруго доказателство е иззет мобилен телефон, в който е била открита информация с лични данни на висши политици, висши магистрати, както и редови прокурори и следователи.\n\r\nОт иззет лаптоп пък се вижда, че е правен опит да бъде хакнат сайтът на Агенция \"Митници\". Като свидетели са разпитани служители на фирмата и пострадали от нея. Свидетелят Ахметов, който е работил в \"ТАД груп\", твърдял, че Бойко споменал, че ще хакне НАП. Той казал още, че тримата обвиняеми – Иван Тодоров, изпълнителният директор Георги Янков и Кристиян Бойков, са имали много близки отношения, често излизали на терасата на офиса и си говорили тайно. Същото потвърдили и свидетелите Митев и Иван Петров.\n\r\nТодоров предлагал да се тестват за сигурност сайтове на фирми без знанието на собствениците. Такива показания са дали пострадалите от две фирми – \"Нет инфо\" и \"Динамо България\".", "date": "2019.08.08", "title": "Вместо на свобода срещу 100  бона, Иван Тодоров се връща в ареста "}
{"url": "https://www.dnes.bg/obshtestvo/2019/08/08/niama-danni-za-postradali-bylgari-pri-trusa-v-turciia.419061", "text": "Няма данни за пострадали български граждани при земетресението в района на град Бозкурт в югозападния турски окръг Денизли, съобщиха от МВнР.\r\nБългарското посолство в Анкара и генералното консулство в Истанбул са в постоянен контакт с турските власти и в готовност да окажат съдействие на сънародниците при необходимост.\n\n\r\nКъм момента се съобщава за ранени хора и материални щети вследствие на трусовете.\r\nБългарските граждани могат да се обръщат за съдействие към посолството ни в Анкара на телефони: +90 312 467 20 71; +90 312 427 51 42, както и към генералното консулство в Истанбул: +90-212-281-01-14, +90-212-281-01-15, 0090-212-281-01- 16.", "date": "2019.08.08", "title": " Няма данни за пострадали българи при труса в Турция"}
{"url": "https://www.dnes.bg/health/2019/08/08/vmeniavat-vina-na-bylgarite-che-ne-dariavat-organi.418999", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОтказът на Австрия да извършва трансплантации на пациенти от други страни, сред които и България, е , посочи Владимир Томов от Асоциацията \"Алианс на хората с редки болести\".\n\r\n29-годишната българка Илияна Христова беше последната с трансплантиран бял дроб във Виена след двегодишна пауза, тъй като Австрия преустановява операциите за чужденци.\r\nОще преди месеци от Австрия отказаха да оперират български пациенти, припомни Томов. От думите му стана ясно, че никога не е подписвано споразумение за трансплантации на петима българи на година, нуждаещи се от нов бял дроб с Австрия. Имало е само преговори.\r\n                    \n                    \n                \r\n                \r\n                \r\n                По думите на Томовв света, които са подготвени да извършват трансплантации.\r\nФакт било обаче, че България не предоставя на Евротрансплант необходимия брой органи, за да бъде пълноправен член.\r\n\"Вменява се вина на българите, че не са склонни да даряват органи. Това не е вярно. Българите са точно толкова склонни, колкото и испанците, които са номер едно по трансплантации\", каза Георги Костов от Асоциация \"Пулмонална хипертония\" пред .\r\n\r\n\"В цялата страна би трябвало да има екипи, които да работят, когато има донорска ситуация и те да могат да реагират адекватно във всеки един момент\", допълни събеседника си Томов.", "date": "2019.08.08", "title": "Вменяват вина на българите, че не даряват органи"}
{"url": "https://www.dnes.bg/notifikacii/2019/08/08/sled-vzriva-v-rusiia-zasecheno-e-iztichane-na-radiaciia.419060", "text": "Кратък скок в нивата на радиацията бе засечен, след като реактивен двигател с течно гориво се взриви на полигон в Русия и отне живота на двама души. \n\r\nВеднага след инцидента, Министерството на отбраната на Русия заяви, че няма изпускане на радиация или токсични вещества след взрива. Но говорителят на властите в община Северодвинск, Ксения Юдина, заяви пред ТАСС, че е било засечено повишаване на радиационните нива в града около 12 часа.\r\nПо-късно, властите обявиха, че нивата са се нормализирали.\r\nПо данни на Министерството на отбраната, ранените са били шест, двама от тях умират от раните си по-късно в болницата.\r\nИнцидентът се случва само два дни, след като 16 500 души бяха принудени да напуснат домовете си след пожар и взривове във военни складове в Сибир. Загина един човек, а ранените са 13.\r\nГрадовете около военната база, където е избухнал реактивният двигател, няма да бъдат евакуирани.", "date": "2019.08.08", "title": "След взрива в Русия – засечено е изтичане на радиация "}
{"url": "https://www.dnes.bg/obshtestvo/2019/08/08/nad-100-deca-sys-specialni-nujdi-uchat-v-centyr-v-kv-kniajevo.419032", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        В подножието на Витоша, под високите борове в кв. \"Княжево\", се намира първият специализиран център за деца със специални образователни нужди - \"Проф. Димитър Кацаров\". Той побира над сто деца с различни заболявания и със специални нужди.\n\r\nДиректор на центъра от 19 години е Венета Бочева Ал-Шериф, която разказва, че мястото е обoрудвано с различни кабинети за терапевтична подкрепа, занимални, арт терапиии и др.\r\nВ центъра работи голям екип от специалисти, които обръщат индивидуално внимание на всяко дете. Освен това се  осигурява транспорт на децата от дома и обратно.\n\r\nЕдин от най-интересните кабинети е този, който разполага със специален комуникатор за контрол с поглед, който се използва от невербални деца или такива в тежко физическо състояние. \n                    \n                    \n                \r\n                \r\n                \r\n                \r\nАрт терапевтът Светлана Петкова направи демонстрация пред  как работи устройството.\r\nПо специална програма на Министерството на образованието от 2020 г. предстои да отворят врати още 38 центъра, преобразувани специални училища, които ще могат да оборудват своята база по примера на центъра в кв. \"Княжево\".\r\nВижте още в репортажа на Божила Симова.\n\r\n ", "date": "2019.08.08", "title": "Над 100 деца със специални нужди учат в център в кв. \"Княжево\""}
{"url": "https://www.dnes.bg/temida/2019/08/08/myj-pusna-jena-do-toaletnata-v-doma-si-tia-go-obra.419007", "text": "Мъж пусна жена в дома си, за да отиде до тоалетна, а през това време тя го е обрала, съобщават от полицията, предава \"Дарик\". \r\n\r\nВ полицията в Димитровград е получен сигнал от 66-годишен мъж за това, че в жилището си е пуснал жена, за да отиде до тоалетна.\r\n\r\nДокато жената била още там, той установил, че от чантата му липсват 200 лева. На място е установена криминално проявена 43-годишна жена от Видин.\r\n\r\nТя признала за извършеното деяние и е предала доброволно с протокол описаната сума.", "date": "2019.08.08", "title": "Мъж пусна жена до тоалетната в дома си, тя го обра"}
{"url": "https://www.dnes.bg/cars/2019/08/08/dyjd-i-kruiz-kontrol-opasno-li-e-eksperti-ne-e.419022", "text": "Популярен мит сред шофьорите е, че при дъждовно време или на заледена настилка круиз-контролът е опасен. Според \"компетентните\" шофьори, използването на тази система на мокър път води до аквапланинг, рязко ускорение и загуба на контрол върху автомобила. Дали обаче това наистина е така?\n\r\nГлавният инженер на северноамериканското подразделение на Continental Automotive - Робърт Бийвър, обяснява в какво грешат тези, които не харесват круиз-контрола. Continental разработва такива и други спомагателни системи за редица големи автомобилни производители.\n\r\nНа първо място, Бийвър уточнява, че автомобилът е застрашен от аквапланинг само при сериозно натрупване на вода на пътя, вследствие на силен дъжд. Протекторите на гумите трябва да отклоняват водата - аквапланинг се получава, когато гумите не са в състояние да сторят това, автомобилът губи контакт с пътя и става неуправляем.\n                    \n                    \n                \r\n                \r\n                \r\n                \r\nИменно в този кратък период на загуба на сцепление с пътя обаче се се задействат една или няколко системи за стабилизация и безопасност, посочва Бийвър. Те изключват круиз контрола. Освен това автомобилът започва да губи скорост. Някои коли, като например Toyota Sienna Limited XLE, автоматично изключват круиз-контрола, когато чистачките започнат да работят.\n\r\nИ това не се отнася само за автомобилите от последните пет години - системата изобщо не е нова. Подобна функция стана повсеместна с разпространението на спомагателните системи. Дори автомобилите от 80-те години на миналия век автоматично изключват круиз-контрола при леко натискане педала на спирачката.\n\r\nБийвър обаче посочва, че използването на круиз контрола по време на дъжд може да попречи на комфортното шофиране - водачът ще трябва да обръща повече внимание на пътните условия. Не става дума за адаптивния круиз-контрол, който сам определя скоростта и да намалява при необходимост, а за \"най-обикновения\", който просто поддържа зададената скорост, без да \"прави\" нищо друго. Според експерта, проблемът не се крие в самия круиз контрол, а в решението на водача да го използва в неподходящи условия.\r\n", "date": "2019.08.08", "title": "Дъжд и круиз контрол – опасно ли е? Експерти: Не е!"}
{"url": "https://www.dnes.bg/stranata/2019/08/08/iadem-po-skypo-svinsko-ot-ispaniia-franciia-germaniia.419010", "text": "Българите ядат свинско месо от Испания, Франция, Германия и Полша, показват данните на статистиката и Министерството на земеделието, храните и горите. През миналата година у нас са внесени 146 263 тона свинско месо, докато родното производство е било 82 316 тона. \n\r\nСпрямо 2017 година вносът е нараснал с 5 000 тона, а българската продукция с около 7 000 тона. Въпреки това две трети от месото у нас е вносно, потвърди председателят на Асоциацията на индустриалното свиневъдство Румен Андреев пред \"Труд\".\n\r\nСпоред д-р Румен Караманов от асоциацията в момента цената на вносното месо се вдига заради намалените количество родно производство. Българското живо тегло беше с 20 евро цента по-евтино от чуждото и така държахме ниски цените за българския потребител. Сега, заради чумата по прасетата, промишленият сектор е свил с 30% обема си, което означава повече внос и по-високи цени, обясни Караманов. \n                    \n                    \n                \r\n                \r\n                \r\n                \r\nПо думите му заради дефицита нагоре ще вървят и цените на мръвката в магазините.\n\r\nТам вече има спад в търсенето на свинско, което обаче ще се промени, след като премине пикът на заболяването, категоричен е Караманов. Според него хората в момента са излишно стресирани, защото заболяването е само по прасетата и не засяга хората, нито други животни.\n\r\nПреработвателните предприятия също са констатирали намалено търсене на колбаси от свински месо. Членове на Асоциацията на месопреработвателите от района на Русе са сигнализирали, че исканите им доставки намаляват. От там обаче са категорични, че цените на месото и на колбасите не зависят от България, а от ситуацията на международните пазари. Според прогнози на Центъра за икономически анализи в селското стопанство потребностите на вътрешния пазар ще продължат да превишават повече от двукратно възможностите на производителите. Прогнозните оценки са за ръст в консумацията на свинско с 14% на база 2016 г.\n\r\nВ същото време страната ни изнася символични количества свинско месо. Основната част е предназначен за Гърция, като последните данни сочат, че за там сме експортирали 2,2 хил. тона през 2016 г.", "date": "2019.08.08", "title": "Ядем по-скъпо свинско от Испания, Франция, Германия..."}
{"url": "https://www.dnes.bg/index/2019/08/08/letniiat-sezon-e-na-zaguba-no-spadyte-e-15-a-ne-ochakvanite-30.419025", "text": "Сезонът по Южното Черноморие закъсня тази година, но август със сигурност ще компенсира част от по-слабите месеци до момента. \n\r\nХотелиери твърдят, че заетостта на базата в Слънчев бряг сега е достигнала 95-100%. \n\n\n\n Намалените цени на туристическите пакети са една от причините за ръста на туристи, който се наблюдава. \n\r\n\"Една голяма част от колегите дадоха намаления. Това се наложи, защото сезонът закъсня, а и изоставането беше около 30 %. Давайки намаления, компенсирахме част от загубите, но в крайна сметка колегите споделят, че ще завършат сезона с минус 10 – 15 %\"., обясни председателят на сдружението \"Клуб на хотелиера\" Диана Колчева.\r\n                \r\n                \r\n                \r\nПредседателят на Регионалната туристическа камара Иван Иванов призна, че около 220-250 хил. по-малко чуждестранни граждани са избрали България това лято за почивка.\n\r\n\"Няма да реализираме между 220 и 250 млн. Евро…\", допълни той.\n\r\nСпоред него намаляването на цените на хотелите е \"фатална грешка\".\n\r\n\"На 15-и юли да намалиш цената на пакета с 15, 20, 25-30%. Фаталната грешка се крие в следващото договаряне на сезон 2020 г. Ще можем ли да договорим цените на 2019, ще можем ли да покрием инфлацията от 3 до 5%?!\", коментира Иванов.\n\r\nСпоред него \"преди всичко паниката, че хотелът е празен\" е принудила хотелиерите да намалят цените. \r\nДаниела Стоева, председател на Асоциацията на българските туроператори,  също смята, че намаляването на цените на хотелите в най-активния месец от сезона е грешка.\n\r\nСпоред нея трябва по-задълбочено да се търсят причините за спада на туристи. \n\r\n\"Основното нещо, което е проблем, е, че ние нямаме ясно дефиниран туристически продукт на общия ни туризъм. Продуктът ни е смесен – има локации, в които има семеен вид туризъм, има парти туризъм. Всеки от тези видове туризъм има своята клиентела и своето място на нашето Черноморие, но трябва да има по-добра дефинираност на продукта. Именно затова търсенето на морския туристически продукт изключително силно се влияе от международната пазарна конюнктура, което в момента не е в наша полза\", каза Стоева.", "date": "2019.08.08", "title": "Летният сезон е на загуба, но спадъте е 15%, а не очакваните 30"}
{"url": "https://www.dnes.bg/index/2019/08/08/predi-50-godini-biityls-presichat-abi-roud.419051", "text": "\n\r\nНа 8 август 1969 година Джон, Пол, Ринго и Джордж се събират за фотосесия пред студиото EMI в Лондон.\r\nФотографът Йън Макмилан прави \"скромната\" снимка на момчетата, които пресичат улицата и създава парче история. Малко по-късно кадърът не просто е един от най-запомнящите се, но и краси един от най-добрите албуми на Бийтълс.\r\n50 години по-късно, всекидневно на Аби Роуд хора си правят снимки на прочутата зебра. Всеки шофьор знае, че минавайки от там, ще срещне поне един човек, който се опитва да пресъздаде легендарният кадър. А на 8 август стотици хора се събират, за да отпразнуват паметния момент.\r\n ", "date": "2019.08.08", "title": "Преди 50 години – Бийтълс пресичат Аби Роуд..."}
{"url": "https://www.dnes.bg/index/2019/08/08/vodoravno-eksperimentalnata-fotografiia-sreshta-poeziiata.419068", "text": "На 20 август в галерия „Богориди”, Бургас ще бъде открита изложбата „Водоравно”. Проектът е серия от изображения и поетични текстове, създадени в резултат на дългогодишен експеримент с времето и пространството. Експерименталната работа с фоточувствителни материали на Ивелин Методиев се комбинира с литературния глас на Кристина Крумова, за да разкрият напълно нов поглед над хоризонта – непознат на публиката досега. \r\nХоризонтът е познат като най-категоричната граница в естествения свят. Линията, до която стига погледът. Там, където се сливат и разделят земята и небето.\r\nЧрез манипулация на формата и процеса тук хоризонтът е трансформиран в абстрактен визуален компонент – градивна единица, чрез която се изграждат многопластови образи. Строгите геометрични конструкции в основата на този проект се противопоставят на традиционния модел на плавните органични форми на природата. Рамките, наложени ни от естествения свят, съпоставени с тези, които сами изграждаме като общество и индивиди.\r\r\n                \r\n                \r\n                Изображенията от серията разчитат на графична стилистика и минималистичен набор от визуални изразни средства. Паралели могат да бъдат направени с някои движения от безпредметната живопис като неопластицизма и кубизма.\r\nВ допълнение към изложбата, ще бъде издаден и представен луксозен каталог с принтовете и текстовете към тях.\r\nПроектът се осъществява с финансовата подкрепа на програма „Дебюти\" на Национален фонд „Култура”.\n\r\nВ същността си фотографията е средство за запечатване на моменти. Обичайно, фотографският филм бива експониран еднократно за част от секундата. Тук тази концепция е деконструирана и преосмислена. Моментът на създаване на латентното изображение е разтеглен до години. В един кадър са поместени пространства от противоположни краища на земното кълбо чрез наслагване на множество хоризонти.\r\nЗаснемането е едва първата стъпка. След като бъде експониран, всеки кадър трябва да се прояви преди да се стигне до ръчно копиране на светлочувствителна хартия. Това са времеемки процеси с множество променливи. Температура, време, концентрация на разтворите, интензитет на светлината – всички те оказват влияние върху резултата и могат да имат катастрофално въздействие. Кадър, експониран на различни континенти, по който е работено с години, може да бъде провален от трепване на ръката в тъмната стаичка. Всеки негатив е оригинал в един екземпляр, единствен източник за създаване на финалните фотографии. Не съществуват резервни копия.\r\nСъздаването на изображенията, поместени в изложбата, е технически амбициозен и до голяма степен експериментален процес. Използваните похвати са извън рамките на нормална употреба на фотографското оборудване и материали. Нещо повече, често начинът на работа е в пряк разрез с препоръките на производителите и всякаква предвидимост по отношение на крайния резултат е изключена. Хипнотичният характер на кадрите се дължи именно на реакцията на материалите към тези необичайни условия.\r\n ", "date": "2019.08.08", "title": "\"Водоравно\" – експерименталната фотография среща поезията"}
{"url": "https://www.dnes.bg/obshtestvo/2019/08/08/opasno-li-e-vadeneto-na-kartofi-s-eyrbeg.419067", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПреди няколко дни, ентусиаст градинар избра нестандартен начин да извади реколтата си - с еърбег от стара кола.\r\nПървият опит в нивата близо до Правец преди години се оказал несполучлив. Вторият обаче проработил. \n\r\nНо крие ли рискове този мързелив начин за вадене на картофи? Според експертите - да, съобщават от .\r\nТе съветват да бъдат взети предпазни мерки, подобни на тези, които прилагаме при пускането на фойерверки. Най-вече, да не се стои над взрива, за да видим, какво ще се получи.\r\n ", "date": "2019.08.08", "title": "Опасно ли е ваденето на картофи с еърбег? "}
{"url": "https://www.dnes.bg/notifikacii/2019/08/08/do-5-000-lv-globa-za-kypeshtiia-se-v-okoto-no-ako-go-hvanat.419023", "text": "Мъжът, изкъпал се в езерото „Окото“ ще бъде глобен, ако бъде установен. Това каза пред „Фокус“ д-р Стефан Кирилов, главен експерт към Национален парк „Рила“.\n\r\nТой уточни, че са предприети необходимите действия за събиране на информация към момента, защото сигналът не е бил насочен към Национален парк „Рила“, а е бил оповестен по медиите.\n\n\n\r\n\"Ще съберем данни по извършеното нарушение за навлизане в езерото. Сигналът не е получен към Националния парк, а беше оповестен по медиите. Ако беше получен сигналът при нас служители веднага щяха да извършат проверка на място. Засега нямаме представа кога е извършено нарушението, но при установяване на нарушителя, той ще бъде санкциониран\", обясни още експертът. \r\n                \r\n                \r\n                \r\nПо думите му, властите разчитат и на хората, които са били там в момента на действието да подадат сигнал и да разпознаят извършителя. \n\r\n\"Санкцията е определена в Закона за защитените територии. За физически лица тя е от 500 до 5000 лева, като размерът на сумата зависи от нарушението. В медиите се посочват конкретни глоби, но няма как да се посочат сумите, тъй като те се определят когато е приключило административно-наказателното производство. Преди това няма как да се коментира конкретна глоба“, обясни Кирилов. \n\r\nТой сподели, че от началото на сезона има и други нарушения. Сред тях са нерегламентирано навлизане на моторни превозни средство в района на Седемте рилските езера и единични случаи на лов и риболов.\n\r\n\"Важно е туристите да се движат само по маркираните маршрути и да не навлизат във водните обекти, да не замърсяват районите отпадъци, да не се късат цветя и да не се безпокоят дивите животни, както и да не се пали огън\", съветва д-р Стефан Кирилов.", "date": "2019.08.08", "title": "До 5 000 лв. глоба за къпещия се в \"Окото\", но ако го хванат"}
{"url": "https://www.dnes.bg/akoshtete-vqrvaite/2019/08/08/lyv-rak-koi-sa-zodiite-s-nai-golemi-syrca.419058", "text": "Има хора, които винаги се стремят да направят света по-добро място за живеене. Те се раздават за другите без да очакват нещо в замяна. За тях отзивчивостта е нещо нормално, когато и да ги потърсите, са готови да ви помогнат. Ако ви видят, че сте тъжен, няма да ви подминат без да се опитат да ви развеселят.\r\nИма няколко знака от зодиака, които притежават голямо сърце. Датата, месецът и годината им на раждане предопределят тяхната доброта и всеотдайност.\r\n \r\nЕто топ 4 на зодиите, които имат голямо сърце. Ако имате приятели от тях, то вие наистина имате голям късмет, защото на тях определено може да се разчита.\r\n \r\n\r\n \r\nДа, родените под този знак са самовлюбени и трябва да галят егото им. Въпреки това зад високомерната им обвивка се крият чувствителни натури, които подхождат доста отговорно към всичко и няма да ви предадат. Може да разчитате на тях както при трудности, така и за съвместна работа. Те не понасят предателството и са сърцати приятели, готови на всичко за любимите си хора.\r\n\r\n\r\n \r\nХората от зодия Рак никога не биха оставили свой близък в беда. Толкова са мили и добрички, че понякога страдат заради това, защото много хора се възползват от това тяхно качество. За съжаление, както понякога става в живота, когато някой ги предаде, те се разочароват. Недостатъкът им е, че са твърде добронамерени и очакват да им отвръщат със същото, а не всеки може да го направи. Обичат ли някого, то е толкова силно, че не биха помислили за измяна или раздяла.\r\n \r\n", "date": "2019.08.08", "title": "Лъв, Рак... Кои са зодиите с най-големи сърца? "}
{"url": "https://www.dnes.bg/usa/2019/08/08/maltretiranite-v-sasht-bylgarcheta-pod-zakrila-na-vlastite.418973", "text": "Осиновените в САЩ две момичета от България са в добро състояние и са под закрила властите. Това съобщи от външното ни министерство.\n\r\nВъв връзка с публикувана в медиите информация за малтретирани в щата Мисури деца от български произход, осиновени от американски граждани, генералното ни консулство в Чикаго извърши спешни проверки и информира, че децата са настанени на безопасно място и са под закрила на шерифския офис на окръг Шенън, щата Мисури. Те са в добро състояние, направено им е пълно медицинско изследване, което не е установило наранявания и сериозни заболявания, казаха от МВнР.\n\r\nРодителите са арестувани от полицията на гр. Съмърсвил на 8 юли 2019 г., след което случаят е бил предаден по компетентност на шерифската служба на окръг Шенън.\n                    \n                    \n                \r\n                \r\n                \r\n                \r\nГенералното консулство в Чикаго е в постоянен контакт с властите и оказва пълно административно съдействие по случая, информират от МВнР.\r\n\n\r\nДвете близначки, осиновени в Мисури, са живели при невъзможни условия. Те били осиновени преди 7 години от двойка в градчето Съмървил, щата Мисури.\n\r\n56-годишният мъж и 40-годишната жена са били арестувани на 8 юли за тормоз над децата им. Властите открили в дома им 10 деца – 8 техни и две осиновени близначки от България.\n\r\nПоследвалият медицински преглед, проведен в близкия центъра за подкрепа на деца, показал, че 14-годишната българска девойка имала паразити, а сестра й раздут корем поради недохранване. \n\r\n„Това е един изключително неприятен случай, който хвърля сянка върху много други положителни случаи на осиновяване на български деца в САЩ”. Това заяви генералният консул в Чикаго Иван Анчев пред Нова тв.\n\r\n„Още в рамките на работния ден се свързахме с компетентните власти, в случая с шерифския офис в окръг Шенън на щата Мисури. Разговаряхме лично с шериф Дарън Браули. Той ни информира подробно за ситуацията”, каза още той.\n\r\nАнчев заяви, че децата са на сигурно място. „Те се намират на около 1 час път от Съмървил, щата Мисури, в помещение, което е под полицейска закрила. Прегледани са веднага от лекар, който не е установил следи от сексуално насилие, някакви други наранявания или някакви други сериозни здравословни проблеми. Според шериф Браули децата в момента са в добро състояние и за тях се полагат грижи”, коментира Анчев.\n\r\n„Това, което разбираме от източници е, че тези хора са искали децата им да бъдат обучавани във форма „домашно образование”. Не знаем какво са работили родителите. Децата са карани да четат книги с религиозно съдържание, но дали това е свързано с причината за състоянието им, още не знаем”, каза още той. \n\r\n„Децата при всички положения ще бъдат в една сигурна и защитена среда. Няма каквато и да  е била възможност да бъдат върнати на родителите. Те самите са пуснати под гаранция от 100 000 долара. Оттук нататък ще бъдем пряко информирани какво е състоянието на тези деца”, каза Анчев.\r\n ", "date": "2019.08.08", "title": "Малтретираните в САЩ българчета - под закрила на властите"}
{"url": "https://www.dnes.bg/akoshtete-vqrvaite/2019/08/08/profesiia-za-vsiaka-zodiia-za-ovena-marketing.418987", "text": "Да изберете кариера е едно от най-важните и отговорни решения в живота. Всеки има свои страсти, интереси, хобита и го бива в някои неща повече, отколкото в други. Ето каква професия е подходяща за зодиите. \r\nОвен\r\n \r\nКреативни, диви, независими, нахъсани, стилни - все неща, които описват Овните. Ще им подхожда професия в сферите на маркетинга или връзките с обществеността - така ще имат динамично ежедневние, ще ходят на събития, ще проявят креативност. А и обичат публичните прояви.\r\n \r\nТелец\r\n \r\nТелците имат забележителни качества, които винаги правят впечатление на шефовете им. Те са отговорни, изпълнителни и на тях може да се разчита. Естети са и обичат лукса и модата. Отива им професия в модната или козметичната индустрия.\r\n \r\nБлизнаци\r\n \r\nНай-социалните и общителни знаци. Много са любопитни и винаги искат още. Затова е най-добре да са в образователната сфера - така ще общуват с много хора всеки ден, ще научават нови неща, ще правят дискусии, семинари, ще вдъхват кураж на околните.\r\n \r\n", "date": "2019.08.08", "title": "Професия за всяка зодия: За Овена - маркетинг"}
{"url": "https://www.dnes.bg/stranata/2019/08/08/izdirvanoto-12-godishno-momche-se-e-udavilo-v-reka-iskyr.419003", "text": "12-годишно момче от Мездра, което полицията издирваше, се е . \n\r\nИнцидентът е станал вчера следобед. Две момчета се разхождали край река Искър, когато едното от тях се подхлъзнало и паднало във водата.\r\nДнес малко преди обяд \r\nБащата на момчето разказа пред БНТ, че става въпрос за нещастен случай, а не за нерегламентирано къпане в реката в близост до канала за централата.\r\n ", "date": "2019.08.08", "title": "Издирваното 12-годишно момче се е удавило в река Искър"}
{"url": "https://www.dnes.bg/stranata/2019/08/08/kola-se-zapali-na-am-struma-pojarnikari-ia-gasiat.419008", "text": "Кола гори на автомагистрала \"Струма\", съобщи Фокус.\r\nАвтомобилът се намира на автомагистралата в платното в посока София, преди отбивката за Кюстендил и Бобошево.\r\nНа място има полиция и пожарен автомобил, който гаси автомобила. Призовават се шофьорите да се движат с повишено внимание.", "date": "2019.08.08", "title": "Кола се запали на АМ \"Струма\", пожарникари я гасят"}
{"url": "https://www.dnes.bg/stranata/2019/08/08/aresti-v-cialata-strana-policiiata-po-dirite-na-rado-laneca.419014", "text": "Тече мащабна акция на прокуратурата и полицията на територията на цялата страна. На прицела на правоохранителните .\r\nНеговата наркомрежа е сочена за най-голямата у нас, със стотици участници по веригата навсякъде на наша територия, съобщи Нова.\r\nРегионални медии съобщиха по-рано днес за полицейски акции по морето, които вероятно имат връзка с мащабния удар по наркоразпространението.\r\n, както и на други места в страната.", "date": "2019.08.08", "title": "Арести в цялата страна, полицията по дирите на Радо Ланеца"}
{"url": "https://www.dnes.bg/muzika/2019/08/08/erol-s-pyrva-samostoiatelna-pesen-dupka-v-moreto.419015", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \"Дупка в морето\" е първата самостоятелна песен на Ерол Ибрахимов от група \"Уикеда\". Текстът и цялостната идея за песента са на самия певец.\r\nБях си сам и сам си брах страховете, призна певецът пред \r\n\r\n\"Чувствам се все едно съм хвърлил камъка. Много съм доволен, че пуснах това нещо, защото можех да го зазимя да отлежава. Като след терапия съм, все едно съм си лежал на диванчето и съм си разказал детството\", сподели той в \"България сутрин\".\r\n\r\nЕрол Ибрахимов обяви също, че подготвя свой самостоятелен албум.\r\n\r\nТой издаде, че има съвместно парче със Светльо Витков, но не пожела да даде повече подробности около него.", "date": "2019.08.08", "title": "Ерол с първа самостоятелна песен  - \"Дупка в морето\""}
{"url": "https://www.dnes.bg/rusia/2019/08/08/vzriv-na-voenen-poligon-v-rusiia-zaginali-sa-dvama-dushi.419018", "text": "Двама души са загинали, а четирима са ранени при взрив на реактивния двигател на ракета с течно ракетно гориво на полигон в Архангелска област в Русия. Това съобщи ТАСС, като цитира министерството на отбраната на страната. \n\r\n„В резултат на инцидента травми с различна степен на тежест са получили шестима представители на министерството на отбраната и на предприятието-разработчик. Двама от специалистите са починали от получените наранявания. Пострадалите са откарани в медицинско учреждение, където им е оказана необходимата медицинска помощ“, съобщиха от министерството. \n\r\nПричина за инцидента е станала експлозия на реактивния двигател на течно гориво, посочиха от пресслужбата на министерството. „На полигона на министерството на отбраната на Русия в Архангелска област при изпитания на реактивна двигателна установка с течно гориво е станала експлозия и възпламеняване на изделието“, се посочва в съобщението. \n                    \n                    \n                \r\n                \r\n                \r\n                \r\nОт министерството подчертаха, че „не е имало никакво изхвърляне на вредни вещества в атмосферата, радиационният фон е в норма“. \n\r\nГубернаторът на Архангелска област Игор Орлов съобщи, че евакуация на населението след инцидента в Северодвинск не е необходимо. \r\n ", "date": "2019.08.08", "title": "Взрив на военен полигон в Русия, загинали са двама души"}
{"url": "https://www.dnes.bg/sofia/2019/08/08/nostalgiia-po-soca-v-sofiia-otkriha-cherven-apartament-muzei.419012", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        В столицата отвори врати червен апартамент, който ни телепортира в битието на средностатистическо семейство от времето на комунизма. Апартаментът е абсолютно автентичен и работи като музей.\n\r\nДомът е образцов, а предметите в него ни пренасят в моментите, когато повечето апартаменти си приличаха заради ограничения брой мебели и аксесоари. \n\r\nЕкип на  се срещна с един от създателите на апартамента-музей - Томислав Рашков.\n\r\n\"Това място е създадено от нас, за да развиваме повече туризма в България, и от арх. Валери Гюров, който има силно отношение към темата. Ние сме Сдружение \"365\", известни сме с безплатните туристически обиколки на София. Заедно решихме, че има ниша да се разказва за последния етап от комунизма\", сподели Томислав в ефира на \"България сутрин\".\r\n                    \n                    \n                \r\n                \r\n                \r\n                По думите му засега е посещаван предимно от чужденци. \"За тях това е една непозната епоха, по този начин научават много за историята на страната ни\", обясни той. Има и домакин, който черпи гостите с типичните за времето храни - етър, лимонада, филийка с масло и чубрица, бонбони \"Черноморец\".\n\r\nОт няколко години сдружението развива тематични обиколки, свързани с времето на комунизма в България. Обиколките се радват на интерес, което им дава основание да смятат, че червеният апартамент също ще постигне успех.\n\r\n\"Идеята не е да политизираме нещата, а да хвърлим един поглед върху бита и културата на хората по онова време\", допълни Томислав.\n\r\nПредметите в апартаменти са основно от дарители, които са решили, че идеята си струва.", "date": "2019.08.08", "title": "Носталгия по соца: В София откриха червен апартамент-музей"}
{"url": "https://www.dnes.bg/world/2019/08/08/britanski-policai-e-ranen-pri-napadenie-s-machete.419020", "text": "Полицай беше тежко ранен в Лондон, след като беше нападнат с мачете при автомобилна проверка, съобщиха днес органите на реда, цитирани от Асошиейтед прес и Ройтерс.\r\n\r\nПолицията каза, че двама служители на реда с обозначена полицейска кола дали сигнал на автомобил да спре в източната част на британската столица снощи. Той не спрял и последвало кратко преследване. Когато спрял, полицаите слезли да говорят с шофьора, който нападнал с мачете единия служител на реда и го ранил.\r\n\r\nПострадалият полицай е в болница, а състоянието му е \"сериозно, но стабилно\", заявиха органите на реда.\r\n\r\nШофьорът е арестуван. Според полицията нападението не е свързано с тероризъм, пише БТА.\r\n\r\n ", "date": "2019.08.08", "title": "Британски полицай е ранен при нападение с мачете"}
{"url": "https://www.dnes.bg/obshtestvo/2019/08/08/smeniame-si-gumata-sami-globa-shte-se-stigne-li-do-seriozni-sankcii.418968", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Нови текстове от законопроекта за пътните превозни средства предвиждат ограничение за дeйнocтитe пo рeмoнт и тeхничecкo oбcлужвaнe. Според проекта ремонтите на автомобилите ще мoжe дa ce извършaт oт физичecки или юридичecки лицa, рeгиcтрирaни и рaзпoлaгaщи c удocтoвeрeниe зa тaкaвa дeйнocт.\n\r\nЗa вcичкитe тeзи лицa ДAИ щe cъздaвa, вoди и пoддържa рeгиcтър. В нeгo щe ce впиcвaт имeтo, aдрecа нa oбeктитe, имeнaтa нa тeхничecкитe cпeциaлиcти, кoитo рaбoтят в тях, oбрaзoвaниeтo и квaлификaциятa им.\n\r\nЛицaтa, кoитo рeмoнтирaт или пoддържaт aвтoмoбили бeз дa имaт рeгиcтрaция, пoдлeжaт нa глoбa oт 500 лв., глacят нaкaзaтeлни тeкcтoвe oт зaкoнa.\n                    \n                    \n                \r\n                \r\n                \r\n                \r\nЗначи ли това, че ако решим да си сменим гумата сами подлежим на санкция?\n\r\n\"Тази тема малко се преекспонира. Въобще няма такава идея да се глобяват тези, които си сменят гумата. Става въпрос за нещо друго. Ако се тръгне да се извършва ремонт на пътя, трябва да бъде извършен от хора, които разбират\", коментира Малинка Бондаренко от Съюза на българските автомобилисти в \"България сутрин\".\n\r\nСпоред бившия председател на Комисията по транспорт в Народното събрание Настимир Ананиев, проблемът е, че в текстовете не е уточнено каква е границата на собственото и какви манипулации по колата си ще можем да извършим сами и именно заради това опасността от глобата остава.\n\r\nДруга от идеите, заложени в текстовете, е всеки автомобил да има технически паспорт, в който да се записва какви манипулации са извършвани, от кого и какви части са използвани.\n\r\n\"Регистрацията на сервизите и включването им в единнен регистър имаше за цел този технически паспорт да бъде воден и попълван от тях. Основната идея на законодателя е, че по този начин ще излязат сервизите от сивия сектор. Аз лично не съм много съгласна\", обясни Бондаренко пред .\n\r\nПо думите на Ананиев, ако отидем в нерегламентиран сервиз няма да ни дадат 6-месечна гаранция, няма и да запишат какви части са използвани и това са едни от хубавите проблясъци в закона.\n\r\n\"Но не може един закон да задава повече въпроси отколкото отговори\", категоричен бе той.", "date": "2019.08.08", "title": "Сменяме си гумата сами – глоба!? Ще се стигне ли до сериозни санкции?"}
{"url": "https://www.dnes.bg/world/2019/08/08/zabrana-za-siadane-na-ispanskite-stylbi-rimlianite-nedoumiavat.418993", "text": "Италианската столица се зае с битка със свръхтуризма и наложи забрана за сядане на небезизвестните Испански стълби. \n\r\nОт понеделник полицията е инструктирана да глобява туристите, които сядат на стълбите с 250 евро, а ако рушат глобата може да скочи и до 400 евор. \n\r\nНо жителите на Рим имат малко по-различно мнение за забраните.\r\n\n\r\nИталианският журналист Едгаро Гулота написа в Twitter, че е \"абсурдно\" градската управа да се фокусира върху толкова малък проблем, когато Рим има много по-належащи въпроси за решаване. \n\r\n\"Рим се лашка от една крайност в друга\", пише той. \"В град, който е в почти пълен хаос, на най-известното стълбище в света, осем безкомпромисни полицаи са готови да издават глоби\", пише той. \n                    \n                    \n                \r\n                \r\n                \r\n                \r\nМеждувременно, в останалата част от града има дупки, боклук и запалващи се автобуси, отбелязва още той. \n\r\nУлиците на града често са обсипани с дупки, а жителите се оплакват, че след дъжд трябва да се преборят с боклуци, паднали дървета и други отпадъци и често минават седмици или дори месеци, преди те да бъдат премахнати. \n\r\nГрадският транспорт на града пък е в окаяно състояние, а пускането на планираната нова линия на метрото постоянно се отлага, отбелязва международната редакция на DW. \n\r\nПевицата Даниела Мартани също възнегодува срещу новите мерки на управата и заяви, че според нея Рим приоритизира стълби пред всичко друго. \n\r\nВиторио Скарби, бившият министър на културата, заяви пред италианската агенция Adnkronos, че \"защитата на паметник е нещо добро... но забраната за сядане е наистина прекалена\". Скарби обяви забраната за \"фашистка\". \n\r\nМиналата година Рим въведе нови правила, с които цели да ограничи свръхпосещението на туристи в града. Има забрани за уличните изпълнители, ограничение за продажбата на алкохол, организирани обиколки на барове и хранене край известни туристически места.", "date": "2019.08.08", "title": "Забрана за сядане на Испанските стълби? Римляните недоумяват!"}
{"url": "https://www.dnes.bg/obshtestvo/2019/08/08/ban-achs-moje-da-izdyrji-do-3-g-v-zamrazeno-meso.418969", "text": "Колкото по радикални и адекватни мерки бъдат взети срещу разпространението на африканската чума, толкова повече ще се скъси периода за борба с тази инфекция. Това заяви в студиото пред БНТ проф. Христо Найденски - директор на Института по микробиология към БАН.\n\r\nПо думите му, все още няма държава, която да се е справила напълно с африканската чума, защото вирусът преживява много добре в околната среда. \n\n\n\n\n\r\n\"Много важен е въпросът с утилизация на труповете на животни, като тези мерки трябва да бъдат адекватни\", категоричен е експертът.\n\r\nТой потвърди и че вирусът на африканската чума може да издържи до 3 години в замразено месо.\n                    \n                    \n                \r\n                \r\n                \r\n                \r\n\"Освен това, вирусът може да живее в осолени шунки във вакуумни опаковки, около 100-140 дни в обезкостесно месо. Затова отпадъците са много рисков фактор. Нужно е частните стопани трябва да предприемат мерки за биосигурност, да полагат усилия за почистване и дезинфекция, да няма достъп на насекоми, гризачи и т.н\", продължи професорът. \n\r\nСамият той обаче сподели, че не е оптимист за справяне с чумата поне в близките 6 месеца. Експертът призова и държавата да се включи активно в изследванията на учени по разработването на ваксина срещу заразата, макар да признава, че това би било трудно начинание. \n\r\n\"Този вирус има геномна пластичност, възможно е да мутира, докато се намери ваксина срещу него. Някои изследователи не изключват в един момент той да стане опасен и за здравето на хората, както в известна степен стана с птичия вирус\", завърши проф. Христо Найденски. \n\r\n ", "date": "2019.08.08", "title": "БАН: АЧС може да издържи до 3 г. в замразено месо"}
{"url": "https://www.dnes.bg/notifikacii/2019/08/08/11-godishno-dete-e-blysnato-ot-lek-avtomobil-v-mezdra.418992", "text": "11-годишно дете е блъснато от лек автомобил в Мездра, съобщиха от Областната дирекция на МВР.\r\nСигналът е подаден вчера около обед в полицията в  Мездра от екип на Спешна помощ в града.\r\nДетето е получило фрактура на подбедрицата, настанено е в болницата в Мездра. \r\nПри извършения от полицейските служители оглед на мястото на произшествието е установено, че детето е пресичало пътното платно на нерегламентирано за преминаване място и е било блъснато от лек автомобил, след което водачът напуснал местопроизшествието.\r\nРаботата по установяване на автомобила продължава. По случая в РУ - Мездра е образувано досъдебно производство.", "date": "2019.08.08", "title": "11-годишно дете е блъснато от лек автомобил в Мездра"}
{"url": "https://www.dnes.bg/crime/2019/08/08/zadyrjaha-dvama-plovdivchani-za-nad-10-krajbi-ot-magazini.419024", "text": "Полицаи разкриха извършители на серия посегателства в Пловдив. В хода на съвместни действия, предприети от криминалисти от града, са събрани доказателства, че през последните месеци двама пловдивчани, на 29 и 31 години, са извършили 10 кражби от търговски обекти.\r\nПо идентичен начин - чрез взлом, мъжете отнели различни парични суми от заведение за бързо хранене, баничарница, фирмен офис и три кафенета на територията на район \"Северен\", два магазина и закусвалня в ж.к. \"Тракия\" и сладкарница на ул. \"Лев Толстой\".\r\nС постановление на районната прокуратура те са задържани за срок до 72 часа. Друг жител на областния град, на 34 години, участвал в едно от посегателствата, е обявен за издирване.\r\nИ тримата мъже имат криминалистически регистрации и присъди. Работата по установяване на съпричастността им към подобни престъпления продължава под наблюдение на прокуратурата.", "date": "2019.08.08", "title": "Задържаха двама пловдивчани за над 10 кражби от магазини"}
{"url": "https://www.dnes.bg/sport/2019/08/08/levski-ne-se-e-otkazal-ot-todor-nedelev.419026", "text": "Изпълнителният директор на Левски Павел Колев призна, че \"сините\" все още имат интерес към Тодор Неделев и не са се отказали от привличането му на \"Герена\".\r\n\r\n\"Няма да е голяма изненада, ако кажа, че Левски още се интересува от Тодор Неделев и Кристиан Димитров. Има редица условия, за да се случат такива трансфери. Вие ще разберете първи, когато има нещо да се съобщи\", посочи Колев.\r\nТой призна, че са водени разговори за правата на двамата и ако все пак има шанс тези трансфери да се случат, това няма да стане бързо.\r\n\"Разговарям непрекъснато с господин Божков и господин Попов. Те не са давали оценки на спортно-техническата част в отбора. Имаме пълната подкрепа от тяхна страна. Имаме уверението, че плановете са дългосрочни\", завърши Колев.\r\n\r\n ", "date": "2019.08.08", "title": "Левски не се е отказал от Тодор Неделев"}
{"url": "https://www.dnes.bg/stranata/2019/08/08/zaradi-chumata-79-300-praseta-umyrtveni-v-rusensko.419021", "text": "Общо 79 300 прасета са умъртвени по хуманен начин до момента в Русенска област заради болестта Африканска чума по свинете /АЧС/. Това съобщи на днешното заседание в Русе на междуведомствената епизоотична комисия директорът на Областната дирекция по безопасност на храните д-р Георги Дяков.\n\n\nПриключило е унищожаването на общо 58 600 животни в свинекомплексите в селата Николово и Бръшлен. Дейностите по ликвидирането на огнищата там продължават с дезинфекция и почистване на помещенията. \n\r\nВ другата голяма засегната от болестта ферма - в село Голямо Враново, досега са умъртвени по хуманен начин 6000 животни, уточни д-р Дяков. \n                    \n                    \n                \r\n                \r\n                \r\n                \r\nТой допълни, че след като приключи работата по ликвидирането на огнищата, ще се тръгне на проверка от двор на двор в населените места, за да се установи има ли още останали прасета в лични стопанства. \n\r\nСпоред директора проблемът в Русенско със свинете, отглеждани в \"задния двор\", не е толкова голям, колкото в Южна България, и ставало въпрос за единични случаи.\n\r\nПробите в четвъртия голям свинекомплекс в областта - в село Юделник, са отрицателни.", "date": "2019.08.08", "title": "Заради чумата: 79 300 прасета умъртвени в Русенско"}
{"url": "https://www.dnes.bg/usa/2019/08/08/osinoveni-v-sasht-bliznachki-ot-bylgariia-se-okazali-v-semeistvo-na-ujasite.418964", "text": "Две близначки тийнейджърки, родени в България, не са имали късмет с осиновяването си в САЩ. \n\r\nТе са се оказали в семейна среда в Америка, която е поставила живота им в опасност. \n\r\nДвете са били осиновени преди 7 години от двойка в градчето Съмървил, щата Мисури. В него живеят по-малко от хиляда души, пише BG-VOICE. На пръв поглед всичко в Съмървил е мирно и тихо, но явно не е било така зад вратите на дома на Марк и Мелиса Макгрегър, които осиновили българчетата.\n\r\n56-годишният мъж и 40-годишната жена били арестувани на 8 юли за тормоз над децата си. Властите открили в дома им 10 малчугани – 8 собствени и двете осиновени близначки от България. Според властите едното от българчетата било открито насред пътя (доста далеч от дома им) от съседи на Макгрегърови. То било мръсно, босо, със сплъстена коса.\n                    \n                    \n                \r\n                \r\n                \r\n                \r\nКраката му били кървави, но то продължавало да върви напред. Съседите прибрали момичето и го нахранили, тъй като то казало, че не било яло от няколко дни. Преди пристигането на полицаите детето изяло невероятно количество храна и изпило много напитки.\n\r\nПред полицаите и социалните българчето обяснило, че е осиновено от Макгрегърови заедно с близначката си преди седем години и че сега е на 14 години. \n\r\nМомичето разказало в подробности как осиновителите й я тормозели с наказания, вариращи от затваряне в тъмна или в слънчева стая за часове наред до принуждаване за бягане без обувки по чакълен път. Момичето било карано също да стои навън в студа, ако не се подчинява.\n\r\nДруги наказания включвали лишаване от храна – родителите забранявали на децата си да си изяждат суровите зеленчуци като репички или броколи, които им се давали повечето пъти като част от семейното меню.\n\r\nЗабраната за ядене се налагала, ако някой не поиска разрешение за дреболии, като да се облече, да сложи обувките си или да си вземе душ. Децата били наказвани да не ядат репички и броколи и ако не поискат разрешение да прочетат библията си.\n\r\nТийнейджърката заявила също, че Марк Макгрегър ги е удрял с лъжица или шпатула, нещо, което е потвърдено от други деца, живеещи в дома. Тя разказала още, че на нея й отказвали да получи повече храна по време на хранене, но на другите деца им се давало по нещичко допълнително. Българката казала още, че Макгрегърови заключили храната в къщата, след като я хванали да взема нещо за ядене от кухнята, защото била гладна.\n\r\nСтаята на момичетата е описана от властите като неподходяща за деца. В нея имало бетонен под с малко пружинено легло с тънък матрак, без възглавници и малко корито с разкъсани дрехи за всяко от момичетата. Българчето казало, че осиновителите му все пак позволявали на момичетата да имат възглавница при добро поведение.\n\r\nБългарчето не е могло да се изкъпе три седмици и не е ходило на зъболекар или лекар дълго време. Последвалият медицински преглед, проведен в близкия центъра за подкрепа на деца, показал, че 14-годишната девойка имала глисти, а сестра й раздут корем поради недохранване.\n\r\nСлед като двете сестри били предадени от полицията на социалните, те изяли солидни порции, като едно от момичетата изяло и храната на един от полицаите.\n\r\nСрещу Макгрегърови е заведено дело за тормоз над деца. В обвинението се казва, че те са се премествали многократно през последните няколко години. Преди били жители на щата Вашингтон, но се преместили в Мисури, тъй като там имало предишно разследване срещу тях пак за насилие над деца. Според полицията двойката не била записала децата на училище, а вместо това избрала домашното училище, за да ги контролира по-добре.\n\r\nПрез последните няколко месеца осиновителите на българчетата се опитвали да предадат попечителството им на държавата. Властите не съобщават повече за децата, освен че инициалите им са Р. и К.\n\r\n ", "date": "2019.08.08", "title": "Осиновени в САЩ близначки от България се оказали в семейство на ужасите"}
{"url": "https://www.dnes.bg/world/2019/08/08/jena-shte-leji-vyv-frenski-zatvor-otishla-s-decata-si-v-siriia.418965", "text": "Жена на 37 години, която е прекарала девет месеца в Сирия с трите си деца през 2017 г., беше осъдена на осем години затвор от съд в Париж, предаде Франс прес.\n\r\nРадже Муджахид е осъдена за присъединяване към престъпна организация с терористични цели и отнемане на деца.\n\r\nТя е дъщеря на архитект, следвала е философия и социология, а след това е изкарала хотелиерска школа в Мароко.\n\r\nПрез март 2017 г. след кръвопролитните ислямистки атентати във Франция, по-специално този в Ница, тя е отишла в Сирия, като взела със себе си 9-годишната си дъщеря и двамата си синове на възраст 7 и 5 години.\n\r\n\"Това заминаване е било подготвено, скрито от околните и смятано за окончателно\", заяви съдът. \n                    \n                    \n                \r\n                \r\n                \r\n                \r\nВече омъжената жена отишла в Сирия при джихадист от групировката \"Ахрар аш Шам\", с когото е поддържала връзка онлайн и за когото се е омъжила при пристигането си в Идлиб, Северозападна Сирия.\n\r\nМакар и \"Ахрар аш Шам\" да не е била в международния списък на терористичните организации, тя е поддържала \"оперативни връзки с Ал Кайда\" и следователно може да се определи като терористична групировка според френското право, прецени съдът.\n\r\nРадже Муджахид се е върнала в Турция през декември 2017 г. бременна в седмия месец. Тя била експулсирана в Италия и пратена във френски затвор със заповед за издирване.\n\r\nТя е притежавала документи на Ахрар аш Шам, а в телефона й е имало снимки с джихадистка пропаганда, прояви на насилие и оръжия, както и на мъртви деца и на деца-войници, пише БТА.\r\n ", "date": "2019.08.08", "title": "Жена ще лежи във френски затвор - отишла с децата си в Сирия"}
{"url": "https://www.dnes.bg/stranata/2019/08/08/paradoks-uchilishte-niama-sgrada-no-priema-uchenici.418963", "text": "Училище приема ученици, а няма сграда. Втора поредна година децата от началното училище \"Васил Левски\" във Варна няма да учат в своята сграда.\n\r\nВ края на 2017 г. са открити нарушения в конструкцията й, но ремонтът започва едва преди дни, заради съдебни дела между общината и строителната фирма.\n\r\nВ четвъртък родителите излизат на протест. \n\r\n\"Проблемът е, че нищо не се случва. Поемат се ангажименти за пореден път и не се изпълняват. От няколко дни се забелязва раздвижване и работа по строежа. То се случва обаче при най-лошите климатични условия. Нямаме никаква информация къде нашите деца ще посрещнат новата учебна година. От три години сградата не може да се използва. Децата са местени вече три пъти\", каза Катя Христова пред Нова тв.\n                    \n                    \n                \r\n                \r\n                \r\n                \r\nРъководството на училището продължава приема на нови ученици въпреки проблемите със сградата.\r\n\"Училището съществува. Това че се местим в различни сгради не означава, че него го няма. Сега имаме две приети паралелки. През новата учебна година учебното заведение ще бъде преместено в нова сграда\", коментира Стела Петрова, директор на НУ \"Васил Левски\":\n\r\n\"По училището през 2018 г. е работено 34 дни, преди строежът да бъде спрян. През месец юли 2019 г. обектът беше отново открит и в момента на място работят 20 души. По договор имаме за изпълнение 150 календарни дни. Заради нововъзникнали и довъзложени дейности са добавени към първоначалния срок още 3 месеца, тоест до около февруари месец 2020 г.\", каза  Георги Вацев, представител на фирмата, извършваща ремонтни дейности.\r\n\"Конструктивните дефекти по сградата бяха неколкократно поставяни на вниманието на строителя. До последно той отричаше зданието да има някаква конструктивна неиздържаност. Това наложи да заведем дело. Разходите по укрепване на сградата ще бъдат поети от община Варна и, доколкото знам, има осигурено финансиране\", посочи главният юрист в дирекция \"Правно-нормативно обслужване\", Община Варна Стоян Ненчев.\r\n ", "date": "2019.08.08", "title": "Парадокс! Училище няма сграда, но приема ученици"}
{"url": "https://www.dnes.bg/zvezdi/2019/08/08/blaga-vest-viki-ot-mastilo-rodi-momiche.418970", "text": "Вики от \"Мастило\" стана майка за втори път, а благата вест сподели самата тя в социалните мрежи.\r\n\r\n\"Днес с моя съпруг Петър станахме родители за втори път! На бял свят се появи дъщеря ни София! Нека е здрава, щастлива и благословена! Наздраве за София!\", написа Терзийска към кадър с ръчичката на бебето.\r\n\r\nИзпълнителката и съпругът й Петър Величков вече се радват на втора дъщеричка. \r\n\r\nДвамата възпитават и тригодишната Маргарита, която бе кръстена на своята баба. \r\n\r\nВеличков има и двама сина от предишния си брак. \r\n ", "date": "2019.08.08", "title": "Блага вест: Вики от \"Мастило\" роди момиче"}
{"url": "https://www.dnes.bg/stranata/2019/08/08/zaradi-risk-nad-60-ot-mestata-za-zagrobvane-na-praseta-sa-otkazani.418967", "text": " Местата се избират много внимателно, за да се избегне по-нататъшен риск от зараза, заяви министърът на околната среда и водите Нено Димов. \n\n\n\r\n„Най-вече се гледа да не е в близост до санитарно-хранителни зони за питейни води, да няма високи подпочвени води и да не са в защитени територии. Много внимателно се избират, за да се избегне по-нататъчен риск. Внимателно следим да има минимален риск. Има изисквания и по наредбите на Министерството на земеделието, храните и горите за това какво се слага като изолационен слой при загробването, което също се следи\", посочи Димов.\r\n                    \n                    \n                \r\n                \r\n                \r\n                По думите му , затова в кризисните райони вече има дезинфекциозни участъци.\r\nОбемът в Северна България, който трябва да се изгори, е сериозен и не е ясно там какви биха били последствията, коментира Димов.\r\n„Засега  Единственият възможен вариант е загробване, затова действаме по най-добрия начин. Осигурени са финансови средства в рамките на националните паркове да се залагат капани. Работим в тясно сътрудничество с министерство на земеделието да се намали популацията на дивите свине. Има европейски правила, които казват, че трябва да бъде сведена под 0,3% на хектар“, обясни той пред БНТ.", "date": "2019.08.08", "title": "Заради риск: Над 60% от местата за загробване на прасета са отказани"}
{"url": "https://www.dnes.bg/notifikacii/2019/08/08/ot-gradinata-do-masata-300-nadcenka-na-domatite.418966", "text": "Доматите у нас покъпнаха драстично. Според статистиките средната цена за юли е била 1,90 лв. кг. Това представлява увеличение с 40 на сто повече спрямо 2018 г. \n\n Рекордьор по цени е столицата. В София за български розов домат клиентите плащат 5лв. кг, като на места сумата е по-висока. \n\r\nВисоки цени има и в градовете Монтана, Хасково, Бургас и Велико Търново.\n\r\nТърговци в село Кърналово, община Петрич обясниха пред bTV, че най-търсен сред потребителите е розовият домат.\r\nНай-скъпият продукт на борсата е около 2 лв., което по думите им е рядко срещана цена. Търговците заявиха, че има цени на домати от 0,70 ст. кг. \r\n                \r\n                \r\n                \r\nПроизводителите недоволстват, защото според тях се получава надценка на цената от близо 300%.\n\r\nСпоред тях това се дължи на преминаването на продукта през няколко търговеца, докато стигне до крайния потребител. \n\r\nОсвен това търговците изтъкнаха, че Министерството на земеделието, храните и горите не отпуска достатъчно средства за пръскане на продукцията с препарати против болести.", "date": "2019.08.08", "title": "От градината до масата - 300% надценка на доматите "}
{"url": "https://www.dnes.bg/sofia/2019/08/08/medicinskite-sestri-pak-na-protest-iskat-ostavki.418956", "text": "Медицинските сестри - Мая Илиева.\n\n\r\nДемонстрацията днес се организира пред болницата, от която Илиева беше отстранена преди няколко дни, съобщи bTV.\r\nМедицинските сестри се готвят да поискат .\r\nСпоред Илиева уволнението ѝ се дължи на проверки, които е предизвикала в болницата, правейки я „неудобна“. Отстраняването й стана с позволението на КНСБ, чиито вицепрезидент я заплашил, че лично ще се погрижи да не работи повече в лечебното заведение.\r\nОт самото начало на протестите на сестрите преди няколко месеца обаче съсловната им организация и синдикатите се разграничиха от тях.", "date": "2019.08.08", "title": "Медицинските сестри пак на протест, искат оставки"}
{"url": "https://www.dnes.bg/familen-dom/2019/08/08/kalimera-vreme-e-za-more-vreme-za-grycki-interior.418185", "text": "\n\r\nПрез последните години Гърция се превърна в основна дестинация за лятна почивка на много българи. Чистото море, красивите гледки, вкусната кухня и спокойствието привличат хиляди от нас всяка година. И при посещенията там няма как да не се впечатлим от специфичния интериор в гръцките вили и къщи.\n\r\nИменно на тази лятна красота ще обърнем специално внимание в следващите редове, част от проекта \"\n\n\n\nСтилът на гръцките домове, особено на тези край морето, се характеризира с впечатляващо единство между екстериор и вътрешно пространство. Визията е създадена сякаш морския пейзаж навлиза и става част от интериора, потапяйки обитаващите в прекрасна и уютна атмосфера.\n                    \n                    \n                \r\n                \r\n                \r\n                \r\nЦветовете в гръцките интериори са малко - искрящо бяло като основен цвят и наситено синьо, ярко жълто и оранжево като цветови акценти. Стените и таваните са покрити с еднаква бяла мазилка или боя, нанесена с грапавини и неравности. Прозорците и терасите са обърнати към морето и слънцето и често са обвити в бугенвилии. \n\r\nКогато говорим за обзавеждането, няма как да не отбележим, че в гръцките домове няма нищо излишно. Мебелирани са с най-необходимото и са декорирани семпло. Маслиново дръвче, ваза със свежи цветя, украса от миди или рапани, подходяща картина или пано - това са акцентите. А приложените материали са естествени - масивно дърво, камък, теракота.\n\r\nАко в момента се намирате в подобна къща на гръцкото море – благородно ви завиждаме за уюта и красивите гледки, които са около вас. Насладете се на оставащите дни от лятното безгрижие и соления вкус на морските вълни!\r\n", "date": "2019.08.08", "title": "Калимера! Време е за море, време за гръцки интериор!"}
{"url": "https://www.dnes.bg/stranata/2019/08/08/avgust-plajuvashti-i-50-ne-se-syobraziavat-sys-spasitelite.418975", "text": "Август месец, освен че носи горещини, води и мъртвото течение на родното Черноморие. Дори народните поверия гласят, че в този период морето е най-опасно. \n\r\nСтарши спасител Георги Есов от плажа във Варна обясни, че през август се забелязват по-ниски температури на водата и въздуха, а нощите стават все по-студени.\n\n\n\r\nПо думите на спасителя мъртвите течения са в следствие на тежки вълни, които копаят ръкави. Освен това скоростта на водата е по-висока от тази на плуващ човек, поясни той пред bTV.\n\r\nЗа това експертите дават ценни препоръки и съветват плажуващите винаги да сигнализират на спасителите ако имат нужда от помощ. Също така е важно при излизане от водата да се плува под определен ъгъл, а не директно към брега.\n                    \n                    \n                \r\n                \r\n                \r\n                \r\nЕсов подчерта, че близо 50% от хората на плажа не се съобразяват със сигнализацията, указанията и табелите на спасителите. Старши спасителят обясни, че е имал предложение за създаване на т.нар плажна полиция, която да санкционира граждани при нарушения, но идеята не се е осъществила.\n\r\nД-р Лили Куртева от медицинския пункт на варненския плаж  обясни, че най-често плажуващите, които се нуждаят от помощ са възрастни хора. Лекарят препоръчва да се пазим от горещините в обедните часове.", "date": "2019.08.08", "title": "Август, плажуващи... И 50% не се съобразяват със спасителите"}
{"url": "https://www.dnes.bg/notifikacii/2019/08/08/britanskite-piloti-na-ryanair-gotviat-dve-stachki.418982", "text": "\n\r\nСпоред пилотския синдикат ще има двудневна стачка на пилотите от Райънеър, започваща от 22 август и втора стачка от ранните часове на 2 септември до малко преди полунощ на 4 септември.\n\r\nВ имейл, пратен от Британската пилотска асоциация до членовете й, синдикатът казва, че неговите членове са пратили много ясно и силно послание до компанията и че 79,5 процента от подадените гласове са били за стачни действия. \r\n                \r\n                \r\n                \r\nБританската пилотска асоциация остава ангажирана за намиране на решение за уреждане на спора с Ryanair.\n\r\nОт авиокомпанията заявиха, че стачните действия имат подкрепата на едва 30 процента от нейните пилоти и че само половината от тях са членове на Британската асоциация на пилотите. Компанията смята, че стачните действия ще породят притеснения за клиентите по време на празниците и ще нарушат техните планове за пътуване. \n\r\nКомпанията призовава синдиката да се върне на масата на преговорите и се извинява искрено на клиентите за несигурността за тях, която може да възникне от стачните планове на пилотския синдикат.\n\r\nПрез 2017 г. Ryanair се съгласи да признае синдикатите за първи път, което породи серия от стачни действия миналата година и накрая се стигна до подписване на колективни трудови договори между Ryanair и седем пилотски синдиката в Европа. \n\r\nНо Британската пилотска асоциация твърди, че пилотските синдикати в Испания, Ирландия, Швеция и Германия са постигнали малък, ако не и никакъв значителен напредък в разговорите с авиокомпанията.\r\n", "date": "2019.08.08", "title": "Британските пилоти на Ryanair готвят две стачки"}
{"url": "https://www.dnes.bg/science/2019/08/08/otkriha-40-mnogo-drevni-masivni-galaktiki.418981", "text": "С помощта на мрежата от радиотелескопи АЛМА (ALMA - Atacama Large Millimeter/submillimeter Array) в Чили астрономи откриха около 40 много древни масивни галактики, известни също като \"черни\" галактики, които са се образували по-малко от 2 милиарда години след Големия взрив, предаде Франс прес.\n\r\n\"За пръв път откриваме толкова голяма популация галактики, датиращи от първите 2 милиарда години от съществуването на Вселената, която се е формирала преди 13,7 милиарда години - заяви ръководителят на изследването Тао Ван от университета в Токио и Френския комисариат по ядрена енергия. - Това не съответства на сегашните ни теоретични модели за този период от еволюцията на Вселената.\"\n                    \n                    \n                \r\n                \r\n                \r\n                \r\n\"Черните\" галактики са невидими за космическия телескоп \"Хъбъл\", който изпраща снимки от близо 30 години и изследва дълбините на Вселената, позволявайки да се надникне в миналото.\n\r\n\"Въпросните галактики са като тъмни зони върху направените при видима светлина снимки на небето - поясни астрофизикът Давид Елбаз от комисариата. - \"Черните\" галактики обаче са източници на светлина в областта на милиметровите вълни. Това ни помогна да ги открием.\"\n\r\nДокато колеги на Ван и Елбаз се съмняваха в съществуването на този тип много древни масивни галактики, международен екип от астрономи се зае с търсенето им, изхождайки от хипотезата, че излъчваната от звездите им светлина е скрита от голямо количество междузвезден прах.\n\r\n\"Събрахме индикации за съществуването им в определени райони на небето и когато насочихме към тях мрежата от радиотелескопи АЛМА в Чили, бяхме изненадани - отбеляза Елбаз. - След по-малко от две минути галактиките сякаш изникнаха отникъде.\"\n\r\nРезултатите от изследването са публикувани в сп. \"Нейчър\". \r\n \r\n/БТА/\r\n ", "date": "2019.08.08", "title": "Откриха 40 много древни масивни галактики"}
{"url": "https://www.dnes.bg/temida/2019/08/08/prokuraturata-pogva-babh-za-neizgodni-sdelki.418980", "text": "Специализираната прокуратура започва проверка за евентуални длъжностни престъпления и сключване на неизгодни договори от страна на БАБХ, съобщиха от пресцентъра на държавното обвинение. \n\n\r\nРешението за това е на главния прокурор Сотир Цацаров след журналистическо разследване за това как и с кого Агенцията по храните сключва договори за т.нар. мобилни инсинератори за унищожаване на животински отпадъци, които са неизползваеми в момента насред епидемията от африканска чума по свинете.\n\r\nВ хода на проверката на прокуратурата от ръководството на агенцията ще бъдат изискани всички документи по обществената поръчка за обезвреждане на животински отпадъци, обявена от БАБХ през 2017 г. \r\n                    \n                    \n                \r\n                \r\n                \r\n                Както и договорите, сключени от БАБХ за обезвреждане на животински отпадъци в процедура по пряко договаряне чрез мобилни инсинератори през 2018 г., всички анекси към тези договори, подписани до настоящия момент, документи за всички плащания, извършени от възложителя по договорите и анексите (БАБХ), на изпълнителите, както и за осъществените от тях дейности, за които са направени плащанията, за установяване на реално преработени и заплатени количества животински отпадъци,  документи, удостоверяващи упражнения контрол от страна на БАБХ върху работата на изпълнителите и количествата унищожени животински отпадъци, подлежащи на заплащане данни за капацитета на инсталациите, мобилни инсинератори на всяка от фирмите изпълнители, както и данни за конкретните преработени количества от тях по време и място.\r\nЩе бъде изискана и информация за състоянието на наличните екарисажи на територията на страната, както и за причините за неползването им за унищожаване на животински трупове особено в настоящата усложнена обстановка, всички заповеди и указания на БАБХ относно предписания сега начин на унищожаване на труповете на умъртвените животни във връзка с болестта африканска чума по свинете (АЧС), с цел установяване на причините, поради които тези трупове се загробват, а не се изгарят или обезвреждат по друг начин, както и с цел преценка на евентуалната опасност за здравето на населението от такива действия, информация за ползването на мобилните инсинератори в настоящата усложнена епизоотична обстановка, за ползването им при предни такива епидемии (птичи грип, чума по дребните преживни животни) и за извършените плащания от БАБХ.", "date": "2019.08.08", "title": "Прокуратурата погва БАБХ за неизгодни сделки "}
{"url": "https://www.dnes.bg/stranata/2019/08/08/jena-zagina-pri-katastrofa-na-pytia-mezdra-rebyrkovo.418985", "text": "Жена е загинала при катастрофата на пътя I-1 Мездра - село Ребърково, съобщиха от МВР – Враца.\r\nИнцидентът е станал около 5:30 часа тази сутрин. Автомобил, управляван от 36-годишен мъж от Враца, се е блъснал в скат край пътя. Загиналата жена, също врачанка, е била пътник в автомобила.\r\nНяма данни водачът да е употребявал алкохол или наркотични вещества, нито дали има други пострадали.\r\nВременно движението в участъка на инцидента се осъществяваше в едната лента.", "date": "2019.08.08", "title": "Жена загина при катастрофа на пътя Мездра - Ребърково"}
{"url": "https://www.dnes.bg/temida/2019/08/08/beresh-orehi-krai-pyt-globa-bili-na-pytnoto-upravlenie.418989", "text": "Солена глоба от 1000 лева отнесе берачка на орехи заради това, че се възползвала от крайпътни дървета.\r\n\r\nТя била хваната със 70 килограма орехи в местността \"Драката\" край върбишкото село Иваново миналата година, съобщи Дарик радио. \r\n\r\nСтойността на ядките, според експертизите, е 133 лева. \r\n\r\nА с деянието си берачката е отнела \"чужди движими вещи\", собственост на \"Областно пътно управление\".\r\n\r\nРешението може да се обжалва и протестира пред Шуменски окръжен съд.", "date": "2019.08.08", "title": "Береш орехи край път - глоба! Били на пътното управление"}
{"url": "https://www.dnes.bg/stranata/2019/08/08/10-godishno-izchezna-vyv-vodite-na-iskyr-tyrsiat-go.418990", "text": "Полицията издирва 10-годишно дете, изчезнало във водите на река Искър край ВЕЦ \"Варуна\",  съобщиха от ОДМВР - Враца. \r\n\r\nНа 7 август малко след 13 часа е постъпило съобщение от майката на 10-годишно момче от Мездра, която съобщила, че по време на къпане в района на бента на река Искър в града,  момчето било повлечено от водата в канал, захранващ ВЕЦ \"Варуна\". \r\n\r\nДетето е било заедно с вуйчо си. Проведени са издирвателни мероприятия по протежение на канала, както и в района на ВЕЦ, но към момента момчето не е открито. \r\n\r\nИздирването продължава.", "date": "2019.08.08", "title": "10-годишно изчезна във водите на Искър, търсят го"}
{"url": "https://www.dnes.bg/temida/2019/08/08/apelativniiat-specsyd-gleda-miarkata-na-shefa-na-tad-grup.418972", "text": "\n\n\nДнес Апелативният специализиран наказателен съд Иван Тодоров. Той иска да намалят наложената му гаранцията от 100 000 лева, а прокуратурата - постоянен арест, предаде БНР.\r\nТодоров е  Според прокуратурата той е накарал Кристиян Бойков да копира нерегламентирано данни от информационната система на НАП и да ги разпространи в публичното пространство.Това е създало смут и страх в обществото, твърдят от държавното обвинение.\r\nПаричната гаранция на Бойков е 20 000 лева, а търговският директор на „ТАД Груп“ Георги Янков е с мярка - подписка.", "date": "2019.08.08", "title": "Апелативният спецсъд гледа мярката на шефа на \"ТАД Груп\""}
{"url": "https://www.dnes.bg/obshtestvo/2019/08/08/globata-za-izkachvaneto-na-musala-shte-se-plati-v-stotinki.418944", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        5000 лева на стотинки обмисля да събере влогърът Слави Панайотов за глобата си, наложена му, заради масовото изкачване на Мусала, съобщи Bulgaria ON AIR.\r\nВ края на миналият месец група от близо 1500 души, водена от Панайотов, покори върха. \n\r\n\r\nОт \"Национален парк Рила\" веднага обявиха, че това е зона, в която не е позволено струпването на много хора.\r\nСанкцията пък е между 500 и 5000 лева. Слави Панайотов определи плановете за управление на националните паркове като архаични и съобщи, че готви протест.\r\n\r\n\"На същия ден имаше още две немалки групи, които тръгнаха преди нас! Стотици други се организират в интернет за масови изкачвания на Мусала всяка година! И дали наистина правим нещо лошо на планината? Мисля да организирам нов поход, но в по-градска среда – от МС до НС!\", категоричен е той.", "date": "2019.08.08", "title": "Глобата за изкачването на Мусала ще се плати в стотинки "}
{"url": "https://www.dnes.bg/sofia/2019/08/08/stolichnata-obshtina-shte-razdava-voda-zaradi-jegata.418940", "text": "Във връзка с прогнозите за горещо време Столичната община ще осигури безплатна минерална вода на гражданите, съобщиха от пресцентъра на общината.\r\nВодата ще се раздава на четири пункта - на площада при храма \"Св. Неделя\", на \"Орлов мост\" - при езерото \"Ариана\", на пилоните на НДК, както и на пл. \"Славейков\" на 8 и 9 август от 14.00 ч.\r\nИнициативата е част от ежегодната кампания на Столична община за предоставяне на вода на гражданите в горещите летни месеци. Водата ще бъде раздавана от служители на общината до изчерпване на количествата.", "date": "2019.08.08", "title": "Столичната община ще раздава вода заради жегата"}
{"url": "https://www.dnes.bg/akoshtete-vqrvaite/2019/08/08/spored-cveta-za-kakvo-e-polezen-bananyt.418876", "text": "Бананите са сред най-вкусните и обичани плодове. А и те засищат доста, така че са подходящи за диета - с тях коремът ви няма да стърже. Тези жълти плодове са чудесен източник на  витамин B6, разтворими фибри, витамин С, магнезий и калий и пазят от много заболявания. Ето и какво издават цветовете на бананите.\r\n \r\n\r\n \r\nЧесто подминавате зелените банани, защото ви се струва, че те не са узрели и няма да са толкова вкусни и сочни. Но това е грешка. Този вид банани са пълни със скорбяла - вещество, което кара храносмилателната система да работи по-активно - затова зелените банани ви засищат най-много. Но, в някои случаи, може заради тях да чувствате корема си подут. Те  съдържат най-малко захар, така че са по-диетични и ще са ви полезни, ако нивата на глюкозата в кръвта ви са високи.\r\n \r\n", "date": "2019.08.08", "title": "Според цвета: За какво е полезен бананът?"}
{"url": "https://www.dnes.bg/stranata/2019/08/08/tir-se-zapali-v-dvijenie-izgoria-14-tona-oborudvane.418881", "text": "Товарен автомобил се запали на пътя край шуменското село Радко Димитриево. В пожара са , съобщиха от пресцентъра на МВР.\r\nСигналът за пламъците в каросерията на камион \"Волво\" със софийска регистрация бил подаден в пожарната в Шумен в сряда следобед. Към селото били насочени два противопожарни екипа.\r\nСпасени от опожаряване са две сгради в близост до мястото на инцидента, както и четири високоволтови електропровода.\r\nПричините за пожара се изясняват в досъдебно производство.", "date": "2019.08.08", "title": "ТИР се запали в движение, изгоря 14 тона оборудване"}
{"url": "https://www.dnes.bg/health/2019/08/08/lekar-vse-poveche-hora-shte-se-lekuvat-v-chujbina.418946", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Все повече българи ще се лекуват в чужбина в следващите години. Това обяви в \"Денят ОN AIR\" бившият директор на \"Пирогов\" доц. Спас Спасков. По думите му с времето е било разрушено доверието на хората в институциите.\n\r\nСпоред Спасков потребителската такса, която бе въведена у нас преди години, е целяла да се ограничи посещанията в болниците, които не са били нужни.\n\r\n\"Започна постепенно разрушаване на доверието във всички институции. Затова и броят на лицата, желаещи да се оперират в чужбина, ще нараства\", каза той.\n\r\nСпасков е на мнение, че остойностяването на Здравната каса е политически проблем. Именно поради това парите, с които разполага Касата, са ограничени. Той също така обяви, че за момента няма как да бъдат вдигнати парите на лекарите и медицинските сестри.\n                    \n                    \n                \r\n                \r\n                \r\n                \r\n\"Предложенията, които се правят, трябва да бъдат реалистични. Много малка част от хората се осигуряват допълнително. Не всеки, който отиде в болница има нужда от спешна помощ. Ще изпаднем в състояние, което няма да имаме медицински работници. Нямаме ресурс да увеличим заплатите на сестри и лекари\", заяви Спасков пред Bulgaria ON AIR.", "date": "2019.08.08", "title": "Лекар: Все повече хора ще се лекуват в чужбина"}
{"url": "https://www.dnes.bg/akoshtete-vqrvaite/2019/08/08/6-dobri-prichini-da-ne-konsumirate-preraboteni-hrani.418794", "text": "Всички сме чували за преработените храни, но рядко се замисляме колко често ги консумираме.\r\nПакетирани лакомства, колбаси, сладкиши, инстантни спагети, бургери и т. н. Те не само предизвикват апетита ни, но консумирайки ги лишаваме тялото си от важни хранителни вещества, пълнеем и увеличаваме риска от различни заболявания.\r\nКакво се случва, когато намалим до минимум тяхната консумация или напълно ги изключим от менюто си? Сънят се подобрява, ноктите стават по-здрави, по-лесно ни е да отслабнем, засилва се имунитетът, подобрява се хормоналният баланс. Но не само това.\r\n\r\n\r\n                    \n                    \n                \r\n                \r\n                \r\n                За появата на това неразположение обикновено обвиняваме стреса в ежедневието, диетата, недоспиването, мигрената... Но лошите хранителни навици също могат да го причинят. Ако често страдате от главоболие, опитайте се да консумирате по-малко преработени храни. Това може да помогне.\r\n\r\nКосата ви е тънка, изтощена, пада често? Не обвинявайте само козметиката и пресата, с която ежедневно я третирате. Храната също играе важна роля за състоянието на косата. Избирайки да консумирате преработени храни, вие лишавате организма си от важни хранителни елементи като омега-3 мастни киселини, други важни мазнини, спомагащи за здравината и растежа на косата.\r\n", "date": "2019.08.08", "title": "6 добри причини да не консумирате преработени храни"}
{"url": "https://www.dnes.bg/index/2019/08/08/zaplatite-v-sofiia-nai-visoki-nad-1700-leva-v-blagoevgrad-vzimat-nai-malko.418950", "text": "В София средната заплата е 1724 лв. Столичани взимат с около 480 лв. повече от средното възнаграждение за страната, което е в размер на 1247 лв., сочат последните официални данни на Националния статистически институт за месец март. \r\nНо ако от данните на НСИ се извадят възнагражденията в столицата, се оказва, че средната заплата за останалата територия на страната е малко над 1000 лв., а столичани взимат със 70% повече, пише \"Труд\".\n\r\nСамо в девет области заплатите са средно над 1000 лв., сочат още данните на НСИ. Веднага след столицата по доходи се нареждат жителите на Стара Загора със средна заплата от 1179 лв. Основната причина за това са заводите за производство на части за автомобили в града. \r\n                \r\n                \r\n                \r\nНа трето място с 1145 лв. е София-област. Това се дължи на факта, че много хора работят в столицата, но живеят в съседните градове. \n\r\nЧетвъртата позиция е за Враца, където взимат средно по 1129 лв. Челната група се допълва от Варна, Пловдив, Габрово, Разград и Русе. Заплатите в Пловдив, Габрово и Разград за първи път през септември 2018 г. преминават границата от 1000 лв.\n\r\nЗаплатите в област Видин нарастват с близо 12% за година и изпреварват тези в Благоевград. В резултат Благоевград остава на последно място по възнаграждения със 787 лв. на месец, а Видин се изкачва с една позиция напред с 809 лв. На следващите места по най-ниски възнаграждения са областите Кюстендил с 876 лв., Смолян с 877 лв. и Хасково с 882 лв.\n\r\nЗа година заплатите в страната са нараснали с 11,8%. Но между отделните градове има огромна разлика в темпа на увеличение на възнагражденията. Сред основните причини за това са инвестициите, които се правят в отделните райони на страната. Най-много са се увеличили възнагражденията в област Пазарджик – с над 17,5% до 985 лв.\r\nНа второ място с ръст от 16,8% се нареждат заплатите в Силистра, където взимат средно по 910 лв. На трето място с увеличение от 15,1% е област Добрич, където жителите взимат средно по 933 лв. Четвъртото място се поделя между София-столица и Габрово, където възнагражденията нарастват с 14,5%. Заплатите в Габрово обаче са само 1094 лв.", "date": "2019.08.08", "title": "Заплатите в София най-високи - над 1700 лева, в Благоевград – взимат най-малко"}
{"url": "https://www.dnes.bg/index/2019/08/08/ot-konstanca-do-gibraltar-rumynec-shte-plava-7-meseca-gotvi-se-v-sozopol-i-varna.418951", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Румънецът Мариус Албу се готви да прекара 200 дни в открити води. Тръгва от Констанца за Гибралтар и ще плава сам без да стъпи на суша седем месеца. \n\r\nВ продължение на два месеца той се подготвя в Созопол, а последните дни преди отплаването – във Варна. \n\r\n\"В България съм за провизии - имате страхотна лютеница, хубаво сирене, приятел ми подари и 10 л ракия. Синът ми е женен за българка, така че имам и роднини тук\", разказа Мариус Албу пред .\n\r\n64-годишният мореплавател и алпинист е първият румънец, обиколил света с яхта. Пътешествието му продължава от 1994 до 1997 г.\r\n                \r\n                \r\n                \r\nПредстоящото приключение отново ще е първо в румънската ветроходна история. Албу планира пътешествието от десет години. \n\r\nПлътно до Мариус Албу е и съпругата му Каталина. Освен с провизии, Мариус се е заредил и с книги за ветроходство. Казва, че няма да му е толкова трудно, защото на лодката има интернет и винаги може да се свърже с роднините си.\n\r\nОчаква се да завърши пътешествието в края на април и обещава отново да дойде във Варна.", "date": "2019.08.08", "title": "От Констанца до Гибралтар: Румънец ще плава 7 месеца, готви се в Созопол и Варна"}
{"url": "https://www.dnes.bg/notifikacii/2019/08/08/krajba-v-doma-na-monika-valerieva-vzeli-pari-i-chasovnici.418952", "text": "Мащабна кражба разследва столичната полиция. Потърпевшата е моделът Моника Валериева, съобщава bTV.\r\n\r\nПо първоначална информация общата стойност на откраднатото е около 400 хиляди лева. Изчезнали са пари и скъпи часовници.\r\n\r\nНяма следи от влизане с взлом. Според разследващите в жилището на Валериева най-вероятно е проникнато с подправен ключ.", "date": "2019.08.08", "title": "Кражба в дома на Моника Валериева, взели пари и часовници"}
{"url": "https://www.dnes.bg/notifikacii/2019/08/08/chelen-sblysyk-mejdu-avtobus-i-kola-v-iujna-rusiia-zaginaha-trima.418953", "text": "Трима души, сред които две деца, са загинали при тежка катастрофа в Южна Русия снощи, предаде ТАСС, като се позова на властите.\r\n\r\nПътнически автобус, който принадлежи на санаториум, се е сблъскал челно с лек автомобил на шосе край черноморския пристанищен град Новоросийск. В резултат двете превозни средства излезли от пътя и паднали в 30-метрово дере.\r\n\r\nВсички загинали са пътували в лекия автомобил.\r\n\r\n41 човека, сред които 12 деца, са настанени в болница.\r\n\r\nШофьорът на автобуса е оцелял.\r\n\r\nЗасега властите не са посочили причина за катастрофата. Следственият комитет на Руската федерация заведе наказателно дело. \r\n\r\n/БТА/", "date": "2019.08.08", "title": "Челен сблъсък между автобус и кола в Южна Русия, загинаха трима"}
{"url": "https://www.dnes.bg/stranata/2019/08/08/slynchev-i-goresht-chetvyrtyk-obiaven-e-jylt-kod-za-16-oblasti.418954", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nДнес ще е слънчево, около и след обяд – горещо. Ще духа слаб югоизточен вятър. Максималните температури ще бъдат между 33° и 38°, в София - 33°. Това съобщи дежурният синоптик Боряна Маркова от Националния институт по метеорология и хидрология (НИМХ) за \"Фокус\". \n\r\nНад Черноморието ще бъде слънчево със слаб югоизточен вятър. Максимални температури на въздуха: 27° - 30°. Температурата на морската вода е 25° - 27°. Вълнението на морето ще бъде около 2 бала.\n\r\nНад планините ще бъде предимно слънчево. Ще духа слаб, по билата - до умерен северозападен вятър. Максималната температура на височина 1200 метра - около 27°, на 2000 метра – около 18°. \n                    \n                    \n                \r\n                \r\n                \r\n                \r\nДнес жълт код за високи температури е в сила за 16 области на страната, сочи справка на сайта на НИМХ. \r\nПредупреждението е в сила за областите Видин, Монтана, Враца, Плевен, Ловеч, Велико Търново, Русе, Силистра, Кюстендил, Благоевград, Пазарджик, Пловдив, Стара Загора, Хасково, Сливен и Ямбол. \n\r\nВ тези области времето ще бъде горещо с максимални температури над 35 градуса. Възможни са здравословни проблеми за чувствителни и болни хора, възрастни и деца.", "date": "2019.08.08", "title": "Слънчев и горещ четвъртък, обявен е жълт код за 16 области"}
{"url": "https://www.dnes.bg/world/2019/08/08/trus-s-magnitud-5-9-udari-taivan.418955", "text": "Земетресение с магнитуд 5,9 бе регистрирано край Тайван днес, предаде ТАСС, като се позова на Геоложкия институт на САЩ.\n\r\nПо негови данни трусът е станал на дълбочина от 10 километра, с епицентър на 16 километра югоизточно от град Суао, на североизточното крайбрежие на острова.\n\r\nЗеметресението е било с магнитуд 6 според тайванската национална метеорологическа служба, цитирана от Ройтерс.\r\nПо нейни данни трусът е станал на дълбочина от 22 километра.\n\r\nЗеметресението е разлюляло сградите в столицата Тайпе, каза очевидец пред Ройтерс.\n\r\nЗасега няма данни за пострадали хора и нанесени материални щети, нито е издадено предупреждение за вълни цунами, съобщи ТАСС.\n                    \n                    \n                \r\n                \r\n                \r\n                \r\nТайван е самоуправляващ се остров, който комунистически Китай смята за своя отцепила се провинция, отбелязва Ройтерс.\n\r\nОстровът се намира близо до място, където се събират две тектонични плочи и е предразположен към земетресения. Над 100 души загинаха при трус в Южен Тайван през 2016 г. Преди това, земетресение с магнитуд 7,6 причини смъртта на над 2000 човека на острова през 1999 г., припомня Ройтерс.", "date": "2019.08.08", "title": "Трус с магнитуд 5,9 удари Тайван"}
{"url": "https://www.dnes.bg/world/2019/08/08/polski-syd-razpusna-sdrujenie-na-fenove-na-hitler.418957", "text": "Полски съд нареди днес да се разпусне сдружение, чиито членове през 2017 г. са отпразнували 128-ата годишнина от рождението на Адолф Хитлер, без да знаят, че са били снимани от телевизионен екип, предаде Франс прес, цитирана от БТА.\n\r\nТрибуналът в Гливице се аргументира, че членовете на движението \"Гордост и Съвременност\" не може да не са били запознати със значението на тази среща, която се е състояла в гора близо до град Воджислав Шльонски, където се намира седалището на сдружението.\n\r\n\"Характерът на тази проява не поставя никакво съмнение\", че тя е имала за цел приемането или дори утвърждаването на личността на Хитлер, постанови съдът.\n\r\nВ репортажа на частната телевизия ТВН24 са показани мъже с нацистки униформи да отправят нацисткия поздрав сред големи червени знамена със свастики пред нещо като олтар с портрет на Хитлер. \n                    \n                    \n                \r\n                \r\n                \r\n                \r\nИзлъчването му в началото на миналата година предизвика бурни реакции в Полша от страна както на управляващите консерватори, така и на либералната опозиция.\n\r\nПрез Втората световна война са убити 6 милиона полски граждани, в това число 3 милиона евреи, отбелязва АФП.", "date": "2019.08.08", "title": "Полски съд разпусна сдружение на фенове на Хитлер"}
{"url": "https://www.dnes.bg/world/2019/08/08/i-malta-ne-dopusna-humanitaren-korab-v-svoi-vodi.418958", "text": "Малта за първи път не допусна в свои води хуманитарен кораб, изпратен да спасява мигранти в Средиземно море, предаде Франс прес.\n\r\nКорабът \"Оушън вайкинг\", нает от хуманитарните организации \"Ес О Ес Средиземно море\" и \"Лекари без граници\", отплава в неделя вечерта от Марсилия. Малтийските власти първоначално разрешили на кораба да презареди с гориво край острова, без да акостира, но два часа преди уговорения час уведомили снощи плавателния съд, че няма разрешение да влезе в териториалните води на страната, съобщи за Франс прес координатор на хуманитарните операции, който се намира на борда.\r\n\n                    \n                    \n                \r\n                \r\n                \r\n                \r\nТова е първият случай, когато Малта не допуска в свои териториални води хуманитарен кораб. За сметка на това Италия вече отказва достъп на кораби на неправителствени организации, спасяващи мигранти в Средиземно море, отбелязва Франс прес, цитирана от БТА.\n\r\nМалтийските власти не са посочили каквато и да била официална причина за отказа. Морски агент обаче е уведомил \"Оушън вайкинг\", че не може да презареди с гориво, тъй като е кораб на НПО.\n\r\nСпоред цитирания хуманитарен координатор корабът, който плава под норвежки флаг, разполага с гориво за още 10 до 12 дни, което ще съкрати времето за полезни издирвания.\r\n ", "date": "2019.08.08", "title": "И Малта не допусна хуманитарен кораб в свои води"}
{"url": "https://www.dnes.bg/index/2019/08/08/receptata-dnes-konfitiur-ot-smokini-i-djindjifil.418841", "text": ":\r\n1 кг смокини\r\n350 г захар\r\n1 малко парче обелен джинджифил – по желание\r\n \r\n:\r\n \r\nОбелете смокините и ги разбъркайте със захарта и джинджифила. Варете на тих огън половин час, като бъркате непрекъснато. Когато конфитюрът стане гъст и лепкав, изсипете го в буркани предварително загряти за няколко минути във фурна на 100 градуса.\r\n \r\nЗатворете плътно капаците и поставете на обратно, за да се образува вакуум. Оставете ги така до пълното им охлаждане.\r\n\r\n", "date": "2019.08.08", "title": "Рецептата Dnes: Конфитюр от смокини и джинджифил "}
{"url": "https://www.dnes.bg/world/2019/08/08/kokain-za-2-mln-izpluva-na-plaj-v-nova-zelandiia.418959", "text": "Новозеландската полиция се натъкна на много скъпа находка на популярен плаж - (1,9 милиона долара).\r\n19 кутии с този вид наркотик изплували на Бедълс бийч, на 30 километра западно от центъра на Окланд. Полицията съобщи още, че заедно с митнически служители е претърсила внимателно района за евентуални нови партиди.\r\n\r\nНова Зеландия е страната в света с най-висока цена на този вид наркотик, показа изследване. \r\nНовозеландците плащали средно по 375 долара за 1 грам кокаин - близо четири пъти повече отколкото американците, предаде БТА.", "date": "2019.08.08", "title": "Кокаин за 2 млн. изплува на плаж в Нова Зеландия"}
{"url": "https://www.dnes.bg/stranata/2019/08/08/izdirvaneto-v-pirin-vse-oshte-diriat-vtoriia-izguben-myj.418960", "text": "Продължава издирването на втория възрастен мъж, който се изгуби в Пирин. 20 часа по-късно по-късно той беше открит, но вторият мъж все още се издирва. \n\r\nДва са подадените сигнали - при първият се е обадила съпругата на единият от загубилите се и е съобщила за ситуацията, в която се намират, но е заявила, че не се нуждаят от помощ. Вторият е подаден към 22:00 ч. и е започнала издирвателна операция от отряда на ПСС в Сандански.\n\n\n\r\n\"След като има бедстващ човек в планината, няма начин да стоим безучастни”, заяви пред bTV Иво Драгушинов от ПСС.\n\r\nПланинският спасител заяви, обаче, че зачестяват случаите с възрастни хора, които не са подготвени физически и психически за преходи в планината.\n                    \n                    \n                \r\n                \r\n                \r\n                \r\nДрагушинов отбеляза, че дори когато с те са в организирани групи, много често водачите им се държат безотговорно и ги пускат да вървят пред тях.\n\r\nИзключително важно е туристите да имат планинска застраховка, която покрива разходите по издирвателни и спасителни акции в размер до 1000 лева.\n\r\n\"Много често, когато ни се обадят за бедстващ турист и ги попитаме за застраховка, те не отговарят. Чакат да минат два дни и подават сигнал”, разказва Даргушинов.\n\r\nСпасител препоръча на туристите да си изтеглят мобилното приложение на Планинската спасителна служба и да го ползват в случай на изгубване. То подава техните координати към службата.\n\r\nВ момента отрядите на спасителите вече са се отправили към местността на издирване на загубения турист. Включили са се групи от Разлог и Банско.", "date": "2019.08.08", "title": "Издирването в Пирин: Все още дирят втория изгубен мъж"}
{"url": "https://www.dnes.bg/sport/2019/08/08/iunaited-prie-oferta-ot-inter-za-lukaku-za-77-mln-evro.418962", "text": "Сагата около бъдещето на нападателя Ромелу Лукаку е на път да приключи след нова оферта от Интер за нападателя.\n\r\n\"Скай Спортс\" съобщава, че италианците са предложили 77 милиона паунда за играча, което е на път да донесе споразумение с Манчестър Юнайтед за привличането му.\n\r\n65 милиона от сумата е гарантирана, а останалите 12 милиона са във вид на бонуси, което обаче явно удовлетворява \"червените дяволи\".\n\r\nЛукаку продължава да тренира с Андерлехт и не се завърна на Острова, което ще му донесе глоба от клуба, но агентът му е в Англия и се надява да постигне договорка и той да замине към Милано.\n\r\nЛукаку не записа нито минута по време на подготвителните мачове на Юнайтед, като смята, че отношението към него е нечестно и заради това ще бъде много доволен, ако напусне \"Олд Трафорд\".\n                    \n                    \n                \r\n                \r\n                \r\n                \r\nТой бе близо до преминаване в Ювентус, но сделката пропадна в последния момент заради претенциите на Паоло Дибала, който трябваше да дойде от Старата госпожа.\n\r\nРазвитие по случая обаче може да има още днес, тъй като тази вечер затваря трансферния прозорец във Висшата лига, а Юнайтед вероятно ще търси заместник на белгиеца.\r\n\r\n ", "date": "2019.08.08", "title": "Юнайтед прие оферта от Интер за Лукаку за 77 млн. евро"}
{"url": "https://www.dnes.bg/index/2019/08/08/bihte-li-opitali-atomik-vodkata-syzdadena-s-ryj-i-voda-ot-chernobil.418984", "text": "Бихте ли си купили водка с името \"Атомик\"? А ако ви обяснят, че името идва от произхода на водката - а именно зоната около АЕЦ \"Чернобил\"? \r\n\n\r\nВодката е направена със зърнени култури и вода от забранената край \"Чернобил\" 30-километрова зона. Това е първият консуматорски продукт, който е произведен в този район след аварията в централата през 1986 г. \n\r\nЕкипът зад \"Чернобилската алкохолна компания\" е започнал проекта с отглеждането на зърно в зоната. \n\r\n\"Идеята ни беше след това да го използване, за да правим алкохол\", обясняват те. \r\n                \r\n                \r\n                \r\nТе не са просто експериментатори, а всъщност са екип от учени, които имат интерес към зоната около \"Чернобил\". Те са изучавали как земята се е възстановила след катастрофалния инцидент през 1986 г. \n\r\nНадеждата им е да използват печалбите от продажбите да помогнат на хората в Украйна, които все още страдат от икономически и здравословни последици след трагедията. \r\n\n\r\n\"Това е единствената съществуваща бутилка - треперя, когато я надигам\", обяснява проф. Джим Смит от Университета в Портсмут, Великобритания. \n\r\nУченият уверява: Водката не е по-радиоактивна от която и да е друга. \n\r\n\"Всеки химик ще ви каже, че когато дестилирате нещо, всички нечистотии остават в отпадъчния продукт. Така че ние взехме ръж, която е слабо облъчена, и подпочвени води и ги дестилирахме\", обяснява професорът пред BBC.  \n\r\nУчените са помолили университета в Саутхамптън, оборудван с добра лаборатория за изследване на радиоактивност, да изследват водката. \n\r\n\"Те не откриха нищо. Всичко беше дори под нивата, които те могат да засекат\", обяснява проф. Смит. \n\r\nД-р Генади Лаптев, учен в украинския хидтрометеорологичен институт в Киев, също е сред учредителите на \"Chernobyl Spirit Company\". Той обяснява, че земята около централата не бива просто да бъде изоставена, а трябва да се използва разумно. \n\r\n\"Можем да я използваме по различни начини и да произвеждаме нещо, което ще бъде напълно чисто от радиоактивност\", казва той. \r\n\r\nОтговорът на този въпрос се крие отчасти в същността на водката - чист, дестилиран продукт, който се прави дори и от облъчената с радиация ръж. Но, според проф. Смит, създаването на радиоактивна водка е нещо повече от маркетингов трик. Той се надява, че продажбите на водката, ще помогнат за осигуряване на подкрепа за пострадалите от експлозията. \n\r\nТой изучава района от 90-те години на миналия век и е силно впечатлен от фактът, че икономическите условия за хората в Украйна са останали плачевни, но природата, макар и силно пострадала, започва да се възстановява. \n\r\n\"Има радиационни горещи точки, но в по-голямата част облъчването е по-ниско, отколкото в други част на света, с естествено висок радиационен фон\", казва той. \n\r\nПроблемът за хората, които живят в района, е по-лошата храна, липса на здравни услуги, работа или инвестиции, обяснява проф. Смит. \n\r\nИменно затова той се надява с печалбите от продажбата на \"Атомик\" да се подпомогнат местните общоности. Останалото ще бъде реинвестирано в бизнеса. \n\r\n\"Сега, 30 г. по-късно, най-важното нещо в района е икономическото развитие, а не радиоактивността\", настоява проф. Смит. \r\n\n\r\nБарман от лондонския \"Bar Swift\" сравнява \"Атомик\" с обикновена водка. Според него тя има леко плодови аромати, но не е прекалено различна. \n\r\nА какъв коктейл би направил? Разбира се, мартини. Но засега има само 1 бутилка \"Атомик\", така че скоро  няма да пием чернобилски мартинита.", "date": "2019.08.08", "title": "Бихте ли опитали \"Атомик\"? Водката, създадена с ръж и вода от Чернобил!"}
{"url": "https://www.dnes.bg/health/2019/08/08/viena-ni-otkaza-transplantacii-vodim-pregovori-s-drugi-bolnici.418976", "text": "Към момента министерството на здравеопазването предприема решителни мерки да се сключи ново споразумение с друг транплантационен център в Европа. Изключително интензивни разговори се водят. Това каза пред БНТ изпълнителнителният директор на Агенцията по Медицински надзор Росен Иванов по повод вчерашната информация, че Виенската болница спира да прави операции на чужденци. \n\r\nПроблемът за чакащите за трансплантация на бял дроб българи е огромен, защото страната ни има договор за операциите единствено именно с болницата в австрийската столица. Малко след добрата новина за успешна трансплантация на бял дроб на Илияна Христова, стана ясно, че Виена вече няма да приема чужденци. Така надеждата, че изход от кризата с белодробните трансплантации има, беше бързо попарена и нашите пациенти имат шанс за спасение само като здравни емигранти.\n\n                    \n                    \n                \r\n                \r\n                \r\n                \r\n\"Това е суверенно решение на Австрия, в случая Виенската болница. Споразумението с България не е прекратено, важното е, че в тази част по обучението на съвместни екипи то е в сила и ще се изпълнява\", обясни Росен Иванов. \n\r\nПо думите му, графикът за обучение на наш персонал е готов за началото на 2020 година, екипите са вече формирани и властите имат ясна програма. \n\r\nВ ефира на националната телевизия се включи и Наталия Маева - успешно трансплантирана пациентка, член на УС на Българска пациентска организация. По думите й, пациентите са изключително притеснени от ситуацията.\n\r\n\"И миналата година се водеха преговори, пак се търсеха варианти с клиника. Илияна е добър пример, но за жалост, другите пациенти няма да имат шанс\", заяви Маева.\n\r\nВ отговор, Росен Иванов заяви, че ситуацията не е по вина на нашата страна и в момента се прави всичко възможно за споразумение с друга клиника за трансплантации в Европа.\n\r\nНаталия Маева съобщи, че Виенската клиника е написала писмо, в което обеснява причините за своето решение и че то ще бъде публичо оповестено, както вече се е случило в Гърция, на чиито пациенти също е отказана възможността за повече трансплантации.\n\r\nДиректорът на Медицински надзор обясни, че не е виждал такова писмо и към момента не може да коментира. \n\r\n\"За последните две седмици у нас е имало три донорски ситуации, за съжаление всички органи заминават за Европа, тъй като у нас няма подходящи реципиенти\", допълни Иванов.\n\r\nПо думите му, страната ни подготвя голяма програма за обучение, а този уикенд е имало семинар във Велико Търново на координатори по донорство.\n\r\n\"Работим за подобряване на ситуацията\", категоричен беше Росен Иванов.", "date": "2019.08.08", "title": "Виена ни отказа трансплантации, водим преговори с други болници"}
{"url": "https://www.dnes.bg/stranata/2019/08/08/turisticheskiiat-ni-produkt-bil-otlichen-sezonyt-ne-e-provalen.418977", "text": "Не можем да говорим за провал на сезона,  според Националната статистика, заяви Румен Драганов от Институт за анализи и оценки в туризма.\n\n\n\r\nИма 3% спад в сравнение с миналата година, но на годишна база туристите би трябвало да са повече, отбеляза той.\r\n. За целият месец заетостта е 68%.\r\n„28% хотели са обявили намаление между 15% и 30%”, разкри Драганов пред bTV, но посочи, че това е за нощувка в местата с по-ниски категории, хотелите с висока категория си държат цените. А разлика между цените по северното и южното ни Черноморие няма.\r\n                    \n                    \n                \r\n                \r\n                \r\n                През май и юни са били отменени полети към България, което се дължи на кризата със самолетите на „Боинг”, но сега „Луфтханза” е увеличила броят на полетите си до нашата страна.\r\n Вие може ли да си представите, че при 2 милиона няма изявено недоволство, заяви Драганов, след като се запозна с оплакването на туристка за буболечки в стаята в хотела ѝ във Варна.\r\nПо думите му българите си остават най-желаните и платежоспособни туристи.\r\n„Май и юни бяха слаби заради хубавото време в Европа и лошото време в България. Много полети бяха отменени от Германия за България”, заяви хотелиерът Ростислава Димитрова.\r\n„. Втората половина на юли мина много добре. Август се очаква да бъде по-добре от юли. Очаква се септември ще продължи”, каза дългогодишният хотелиер Георги Илиев.", "date": "2019.08.08", "title": "Туристическият ни продукт бил отличен, сезонът не е провален! "}
{"url": "https://www.dnes.bg/sofia/2019/08/08/kyde-niama-da-ima-voda-v-sofiia-v-petyk.418991", "text": "\"Софийска вода\" временно ще прекъсне водоснабдяването в част от кв. \"Орландовци\", съобщиха от дружеството. \n\r\nНа 09 август 2019 г. (пeтък), във връзка с превключване на уличен водопровод на ул. „Каменоделска“ кв. „Орландовци“ се налага спиране на водоподаването от 09:00  до 21:00 часа на клиентите на „Софийска вода”, живеещи в района на:\n\r\nпо ул. \"Каменоделска“ от ул. \"Малашевска\" до ул. \"Първа Българска Армия\",\n\r\nпо ул. \"Първа Българска армия\" от ул. \"София\" до ул.\"Каменоделска\".\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Каменоделска“ ъгъла с ул. „Първа Българска армия“.\n                    \n                    \n                \r\n                \r\n                \r\n                \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването, отчитат от дружеството.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез  .\n\r\n“Софийска вода” АД предварително се извинява на своите клиенти за причинените временни неудобства!\n\r\n на дружеството дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.08.08", "title": "Къде няма да има вода в София в петък?"}
{"url": "https://www.dnes.bg/sport/2019/08/08/vreme-za-bitki-v-evropa-reshavashta-vecher-za-rodnite-otbori.418997", "text": "Трите ни останали отбора в евротурнирите тази година – Лудогорец, ЦСКА и Локомотив Пловдив излизат тази вечер в решаващи мачове от третия предварителен кръг на Лига Европа. \n\r\nРазградчани на пръв поглед имат най-приемлив съперник, след като приемат шампионът на Уелс Ню Сейнтс. Мачът е на стадион \"Лудогорец Арена\" с начален час 20:30 часа.\n\r\nСлед отпадането още в първия предварителен кръг на Шампионска Лига от Ференцварош, разградчани отстраниха исландския Валур с общ резултат 5:1. Сега \"орлите\" влизат в ролята на фаворити, като целта им ще бъде да се вземат стабилен аванс, с който на практика да сложат край на интригата още преди реванша.\n\r\nНю сейнтс е шампионът на Уелс и е познат сред родните фенове. Тимът игра с ЦСКА в квалификациите за груповата фаза на Лига Европа през вече далечната 2010 година. Тогава \"червените\" спечелиха с 3:0 в София, а реваншът завърши при равенство 2:2.\n                    \n                    \n                \r\n                \r\n                \r\n                \r\nЦСКА път посреща на стадион \"Българска армия\" също от 20,30 часа украинския Зоря Луганск.\n\r\nПреди седмица ЦСКА излъга Осиек с дузпи и така си уреди срещи със Зоря. Старши-треньорът на \"червените\" Люпко Петрович отново има проблеми около състава си, като няма да може да разчита на двама от основните си играчи - Рубен Пинто и Енрике Рафаел. Добрата новина за българския отбор от лагера на съперника е, че звездата на Зоря Артьом Громов няма да играе в България, тъй като лекува контузия.\n\r\nТретият ни роден представител Локомотив Пловдив също е домакин в Лига Европа, като посреща френския Страсбург. \"Смърфовете\" елиминираха трудно словашкия Спартак Търнава с общ резултат 3:3 и повече голове на чужд терен. \n\r\nДнес задачата пред пловдивчани изглежда далеч по-трудна, защото Страсбург е представител на едно от най-силните първенства в света - Лига 1. В лагера на българския отбор няма контузени и наказани играчи преди днешния мач. Стивън Езе и Давид Малембана обаче ще трябва да бъдат внимателни днес, защото висят с картони и при ново наказание, може да пропуснат реванша.\r\n", "date": "2019.08.08", "title": "Време за битки в Европа: Решаваща вечер за родните отбори"}
{"url": "https://www.dnes.bg/stranata/2019/08/08/sled-vtori-den-tyrsene-nameriha-i-drugiia-zaguben-turist-v-pirin.418994", "text": "След продължило денонощие и половина издирване спасители откриха и втория изчезнал в Пирин турист. Той е в добро здравословно състояние, съобщиха от ПСС за \"Фокус\".\r\nЧовекът е намерен около 10.00 часа в района на Сухото езеро. \r\nСпасителите намериха единия от туристите вчера, а издирването на втория беше прекратено. \n\nПреди ден при откриването на първия загубил се той се държал арогантно със спасителите, обяснил им, че няма нужда от тяхната помощ и продължил сам, като преди това получил съвет накъде да тръгне, за да стигне до близка хижа.\n\r\nПредполага се, че поведението му е провокирано от разходите, които трябва да плати за спасителната операция.\n                    \n                    \n                \r\n                \r\n                \r\n                \r\nОперацията по издирването на втория мъж беше подновено тази сутрин.\n\r\nВъв вторник сутринта двамата мъже тръгнали на преход от местността Попина лъка. В района на местността Башлийца изгубили пътя. Към 22:00 часа подали сигнал. Спасителите веднага тръгнали към тях. Вместо да чакат на място, двамата продължили да се движат високо в планината, така връзката с тях се загубила, а спасителната операция се усложнила много.\n\r\nВ следобедните часове вчера спасителите достигнаха до единия от изгубилите се мъже. Оказа се, че високо в планината туристите са се разделили. \n\r\nСпоред хората маршрутите в района не са много тежки, но на много места маркировката не е в добро състояние.", "date": "2019.08.08", "title": "След втори ден търсене: Намериха и другия загубен турист в Пирин"}
{"url": "https://www.dnes.bg/obshtestvo/2019/08/08/kopcheta-paieti-topcheta-opasni-li-sa-detskite-banski.418961", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nДетските и плажни аксесоари крият някои рискове за здравето. Как да разберем, че те са безопасни и как да реагираме, ако се окаже, че не са такива?\n\"Към настоящия момент комисията  - бански за деца до 14-годишна възраст или надуваеми артикули. Възможно е по различни канали да има такива стоки, но до момента не сме намерили и не сме сезирани\", посочи Константин Райков, член на Комисията за защита на потребителите .\r\nПървият начин, по който можем да научим, е от митницата, обясни той. Другият вариант е вече при попаднала на пазара стока. Правят се съответните изпитвания и се изтегля от пазара, ако е опасна.\r\n                    \n                    \n                \r\n                \r\n                \r\n                По думите му стоките са опасни не заради това, че са се получили наранявания, а .\r\nРайков отбеляза, че щом китайските стоки се продават на пазара в Европа, явно отговарят на европейския стандарт. Всяка стока трябва да има знака на ЕС, да е цитиран конкретният стандарт и да има предупреждение с определен шрифт и големина за риска от използването ѝ.\r\nЗабранено е да има  тъй като те крият риск от задушаване и друг вид наранявания, обясни Райков пред .\r\nПотребителските ни права остават дори при поръчка на бански или артикул от интернет. Имаме право да върнем стоката и да си искаме парите обратно, ако тя е повредена или опасна.", "date": "2019.08.08", "title": "Копчета, пайети, топчета... Опасни ли са детските бански?"}
{"url": "https://www.dnes.bg/stranata/2019/08/08/lada-blysna-jena-na-peshehodna-pyteka-v-burgas.418971", "text": "60-годишна пешеходка е блъсната от лек автомобил на пешеходната пътека на улица \"Захари Стоянов\" в Бургас, съобщават от Областната дирекция на МВР. \r\n\r\nСигнал за случилото се е подаден на 7 август около 07.30 часа. Съобщено е, че на бургаската улица \"Захари Стоянов\" водач на лек автомобил \"ВАЗ 2107\" - 58-годишен мъж от Бургас, отнема предимството и блъска пресичащата по пешеходната пътека 60-годишна пешеходка. \r\n\r\nПострадалата е със сътресение на мозъка и е настанена за лечение в местна болница. Няма опасност за живота й.", "date": "2019.08.08", "title": "Лада блъсна жена на пешеходна пътека в Бургас"}
{"url": "https://www.dnes.bg/politika/2019/08/08/rumiana-bychvarova-oficialno-stana-poslanik-v-izrael.418996", "text": "Бившият началник на политическия кабинет на премиера Румяна Бъчварова стана посланик на България в Израел. \r\nТя е връчила днес акредитивните си писма на президента на Израел Реувен Ривлин. Новината съобщи самата Бъчварова в социалната мрежа Facebook. \n\n\"За мен е изключителна чест да представлявам Република България в Израел, където българите се чувстваме сред приятели. По време на срещата с държавния глава г-н Реувен Ривлин успяхме да обсъдим редица теми за сътрудничеството между Република България и Държавата Израел, както и бъдещата съвместна работа между двете страни“, написа тя.\n\r\n\"Изключително съм признателна за това, че Президентът посочи заслугата на България за спасяването на българските евреи и изтъкна основните постижения в двустранните отношения\", допълва Бъчварова в социалната мрежа\n                    \n                    \n                \r\n                \r\n                \r\n                \r\nРивлин е подчертал потенциала на партньорството с България и е акцентирал, че то може да бъде засилено още за развитие на двустранното икономическо сътрудничество, особено в сферата на иновациите, науката и енергетиката.\n\r\n\"В рамките на разговора аз засвидетелствах още веднъж ангажимента и решимостта на българската страна да работи приоритетно за постигането на конкретни практически резултати по вече съществуващите споразумения, както и да бъде положено началото на нови\", пише още Бъчварова.\r\n ", "date": "2019.08.08", "title": "Румяна Бъчварова официално стана посланик в Израел"}
{"url": "https://www.dnes.bg/stranata/2019/08/08/nahodka-nameriha-360-giuleta-ot-rusko-turskata-voina-v-ruse.418986", "text": "Уникална находка беше открита в близост до брега на Дунав в Русе. Цели 360 гюлета от времето на Руско-турската освободителна война са изровени по време на изкопни работи на строителна фирма, съобщава bTV. \n\r\nЦенните експонати ще отидат директно в музея на крайдунавския град, където до момента не са разполагали с подобни артефакти.\n\r\nНаходките са открити случайно в района на ул. \"Мостова\", където някога се е намирала Русчушката крепост. Сигналът за интересната находна е подаден от граждани, които изпратили мейл до музея. \n\r\nУредникът на Русенския музей Ренета Рошкева обясни, че в североизточната част на крепостта е имало укрепление, наречено Паша. То е локализирано в изключителна близост до мястото, където са били открити и гюлетата. \n                    \n                    \n                \r\n                \r\n                \r\n                \r\nРошкева допълни, че на исторически фотоизображения ясно се виждат пирамиди от подобни боеприпаси. \n\r\nПочти всички гюлета са с диаметър от 11 сантиметра, а всяко едно тежи около 5 кг. Историците предполагат, че те са били предназначени за обстрел на Дунавския път и румънския бряг. \n\r\nТова са първите гюлета от онова време, които попадат във фонда на музея, тъй като след Освобождението от крепостта оцелява само портата Кюнт Капу.\n\r\nУредникът на музея обяснява, че румънският град Гюргево е бил с много големи разрушения по време на войната и това е причината, която кара румънските дипломати да изискат при преговорите крепостите по Дунава на десния бряг да бъдат разрушени. \n\r\nТъй като гюлетата са от желязо, това ги е запазило от корозия през годините. Предстои да бъдат почистени и консервирани, след което ще бъдат експонирани във вид на пирамида в музея в Русе. \r\n ", "date": "2019.08.08", "title": "Находка! Намериха 360 гюлета от Руско-турската война в Русе"}
{"url": "https://www.dnes.bg/notifikacii/2019/08/08/zemetresenie-s-magnitud-4-8-raztyrsi-izmir.419005", "text": ", показват данните на сайта на Европейския средиземноморски сеизмологичен център (EMSC).\r\nЕпицентърът на труса е на дълбочина 13 км на 49 км югозападно от турския град с население два милиона и половина души.\r\nКъм момента .", "date": "2019.08.08", "title": "Земетресение с магнитуд 4.8 разтърси Измир "}
{"url": "https://www.dnes.bg/temida/2019/08/08/sobstvenikyt-na-tad-grup-nevinen-sym-ne-sym-porychval-nishto.419006", "text": "\nСобственикът на \"ТАД груп\" Иван Тодоров отрече да е накарал Кристиян Бойков да копира нерегламентирано данни от информационната система на НАП. \n\n\n\n\r\n\"Не съм поръчвал нищо, това е нелепо\", каза той на влизане в Апелативния спецсъд, където днес трима съдии ще решават дали той ще остане на свобода срещу 100 хил. лв. гаранция по обвинението му в кибертеторизъм, заради хакерската атака срещу НАП.\n\r\nТой е обвинен в подбудителство към кибертероризъм.\n\r\nИван Тодоров иска от магистратите намаляване на паричната му гаранция в по-лека, прокуратурата - постоянен арест. \n                    \n                    \n                \r\n                \r\n                \r\n                \r\nБойков е с парична гаранция 20 000 лева, а търговският директор на „ТАД Груп“ Георги Янков е с мярка - подписка.\n\r\nОт прокуратурата заявиха вчера, че са събрани нови доказателства по мега разследването и заради тях ще настояват делото по мярката за неотклонение на Тодоров да бъде закрито.\n\r\nСтава дума за чувствителна информация за взаимоотношения на клиенти с банки и застрахователи, данъчни документи и междуфирмени търговски отношения, свързани с прякото развитие на икономиката в страната.", "date": "2019.08.08", "title": "Собственикът на \"ТАД груп\": Невинен съм! Не съм поръчвал нищо"}
{"url": "https://www.dnes.bg/obshtestvo/2019/08/08/medsestrite-protestirat-iskat-obiasnenie-za-uvolnena-kolejka.418998", "text": "\nМедицински сестри протестират срещу дисциплинарното уволнение на колегата си Мая Илиева, която беше медицинска сестра в болница \"Токуда\", предава БТА. \n\r\n\"Протестиращите са пред бариерите на паркинга на лечебното заведение, тъй като територията пред болницата е частна собственост и протестът не е разрешен\", обясни медицинската сестра Елена Донева.\n\n\n\n\r\nПротестиращите изразиха тревогата си и от това, че имунитетът на Мая Илиева като синдикален лидер е бил свален без тя да бъде изслушана и без възможност за защита, което според тях показвало, че не могат да очакват защита от КНСБ. Предстои създаването на синдикална организация на съсловието, а прокетът за нея ще бъде изготвен от екипът на омбудсмана Мая Манолова.\n                    \n                    \n                \r\n                \r\n                \r\n                \r\n\"Очевидно е, че министърът на здравеопазването Кирил Ананиев не спази обещанието си през април да представи проект на такъв закон\", каза още Манолова.\n\r\nСпоред омбудсманът уволнението на медицинската сестра е обединение между властта и синдикатите, което е срещу интересите и на пациентите. \n\r\n\"Илиева има 12 години стаж в реанимацията в болница \"Токуда\", обучила е сестри в нея, никога не би застрашила живота на пациент с действие или бездействие, както е описано в заповедта й за уволнение\", подчерта пък сестра Донева. \n\r\nПо думите й един от основните проблеми на съсловието е работата на осемчасови смени вместо на седемчасови, работата на две места и ниското възнаграждение.\n\r\nПланират се протести и в други градове в страната, а на 10 септември се очаква национален протест, каза още Донева.\n\r\nПреди дни Мая Илиева обяви във Facebook, че е уволнена от болница, въпреки своя имунитет и със съгласието на КНСБ. По думите й, единственото обяснение за тази мярка е нейната синдикална дейност. \n\r\nВ подкрепа на медицинската сестра се обяви и обмудсманът Мая Манолова. \n\r\n\"Силните на деня се саморазправят с хора, защитаващи гражданските си права\", каза преди дни Манолова и заяви, че е скандализирана от уволнението.\n\r\nОт своя страна, в нарочно становище от \"Токуда\" посочиха, че наложеното дисциплинарно уволнение на Илиева е \"мотивирано от нейни конкретни действия и бездействия при и по време на изпълнение на непосредствените й професионални задължения\", а като повод за налагане на наказанието са: \"факти и обстоятелства, които са категорично установени и за които има писмени и други доказателства и свидетелски данни\".\n\r\nОт болницата посочват, че наказанието на Илиева не е свързано със синдикалната й дейност.\n\r\n ", "date": "2019.08.08", "title": "Медсестрите протестират, искат обяснение за уволнена колежка"}
{"url": "https://www.dnes.bg/obshtestvo/2019/08/08/gavra-nagleci-razbivat-konteineri-za-drehi-na-bchk.418974", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nКрадци превърнаха в бизнес благородната инициатива на Българския червен кръст за събиране на стари дрехи. Част от поставените в София контейнери редовно са ограбвани, съобщиха от БЧК.\n\r\n\"Обществото ни е готово за разделното събиране, но се случват и посегателства. Това не е масово явление, но не може да останем безразлични, защото е криминална проява. Най-големият проблем е, когато бъдат оставени торби до контейнерите. Призивът ни е да не се оставят встрани\", коментира Антон Гичев от компания за рециклиране на текстил.\n\r\nВ предаването \"България сутрин\" той предупреди, че има реална опасност малко дете да влезе в контейнера и да падне в него.\n                    \n                    \n                \r\n                \r\n                \r\n                \r\nПо думите на експерта крадците искат да си изберат нещо на място и развърлят всички дрехи.\n\r\n\"На трудоспособни хора не трябва да се извършват дарения. Това разваля техния морал и икономическите устои\", .", "date": "2019.08.08", "title": "Гавра: Наглеци разбиват контейнери за дрехи на БЧК"}
{"url": "https://www.dnes.bg/cars/2019/08/08/brexit-na-pytia-britanski-shofiori-ne-razbirat-znacite-v-evropa.419009", "text": "Борис Джонсън обеща на британците Brexit на 31 октомври, без значение дали ще има сделка или не. Ново проучване обаче показа, че британските шофьори изобщо не се чувстват част от Европа, съобщава .\r\nИзследване във Великобритания, в което са участвали 2000 шофьори, проведено в реални условия показа, че 65% от тях не разбират европейските пътни знаци, въпреки че 40% от тях вече са карали зад граница.\n\r\nОсновната задача в теста е била разчитане на пътни знаци, като средният показател на участниците е два верни отговора от пет. Три четвърти от британците не разбират знака, който слага край на ограничението на скоростта на германските аутобани и който е любим на огромната част от европейските водачи.\n                    \n                    \n                \r\n                \r\n                \r\n                \r\nВ момента около 40 милиона британци имат шофьорски книжки, като съотнесено към резултатите от теста това означава, че потенциално около 18 милиона от тях биха имали проблеми с пътните знаци в Европа. Само това лято прогнозите са за 4 милиона британски шофьори, които ще поемат из Европа с колите си с десни волани.\n\r\n60% от анкетираните заявяват, че са изминали над 500 километра в Европа, което е повече от разстоянието между Лондон и Париж, а около една четвърт декларират, че са карали над 800 километра на територията на Стария континент.\n\r\nПритеснително висок е и процентът на британци, които имат проблеми в Европа, когато става въпрос за шофиране. Една четвърт от анкетираните признават, че са участвали в пътно произшествие, като в над половината от тези случаи се е наложила намесата на полицията.\r\n", "date": "2019.08.08", "title": "Brexit на пътя? Британски шофьори не разбират знаците в Европа"}
{"url": "https://www.dnes.bg/crime/2019/08/08/policai-izzeha-20-rasteniia-kanabis-ot-dvor-v-s-gyrmen.419002", "text": "20 растения канабис са иззети при проверка на имот в с. Гърмен, съобщиха от благоевградската полиция.\r\n\r\nПри проверката в къщата полицаите намерили около 10,25 грама суха тревиста маса. Във външна барака се натъкнали на още около 12,53 грама.\r\n\r\nНа двора пък служителите на реда открили 20 растения, с общо тегло около 10 килограма, които реагирали положително на канабис.", "date": "2019.08.08", "title": "Полицаи иззеха 20 растения канабис от двор в с. Гърмен"}
{"url": "https://www.dnes.bg/notifikacii/2019/08/08/zemetresenie-s-magnitud-6-razliulia-zapadna-turciia.419034", "text": "Земетресение с магнитуд 6 по Рихтер бе регистрирано в югозападния турски окръг Денизли, съобщава телевизия НТВ. Според едни източници няма данни за пострадали, но други съобщават за затрупани хора. \r\nМалко по-късно шефът на агенцията по извънредните ситуации в провинция Денизли Али Етиз съобщи, че по предварителна информация няма загинали при труса.\n\r\n\"Получават се информации за незначителни щети на стари сгради. Градските служби и спасителите проверяват състоянието на постройките. Гражданите биват предупреждавани да не се връщат по домовете си\", каза Етиз.\r\nПо данни на сеизмологичната обсерватория Кандилли в Истанбул обаче трусът е бил с магнитуд 6,5 по Рихтер.\r\r\n                \r\n                \r\n                Етиз каза още, че в продължение на 20 минути след земетресението са станали седем афтършока. \n\r\nПо-рано днес земен трус разлюля Измир и областта.\n\r\nЗеметресението беше с магнитуд 4.8 и беше регистрирано в 11:39 часа, сочат данните на сайта на Европейския средиземноморски сеизмологичен център (EMSC).\n\r\n\r\n ", "date": "2019.08.08", "title": "Земетресение с магнитуд 6 разлюля Западна Турция"}
{"url": "https://www.dnes.bg/obshtestvo/2019/08/08/vlastta-vs-medsestrite-dadohme-80-mln-lv-za-bolnicite.419036", "text": "След протест на медицинските сестри, които искат по-високи заплати, от здравното министерство разпространиха позиция, в която напомнят, че правителството отпусна над 80 млн. лв. на областни и общински лечебни заведения от началото на годината досега. \n\n \"Средствата бяха единствено за извършени дейности по реда на Методиката за субсидиране на лечебните заведения, които попадат извън обхвата на задължителното здравно осигуряване и чието финансиране от страна на МЗ е регламентирано със закон. Отделно НЗОК увеличи цените на някои клинични пътеки, като отблокира 50 млн. лв. от резерва си. С предоставените средства беше създадена възможност да бъде оценен по достойнство трудът на медицинския персонал, в това число и на професионалистите по здравни грижи\", пише в позицията.\n                    \n                    \n                \r\n                \r\n                \r\n                \r\nОт МЗ уточняват, че ресорният министър не може да увеличава възнагражденията на медицинския персонал, а това е единствено в прерогативите на директорите на болниците. \n\r\n\"Това, което може да направи Министерството на здравеопазването, е да разработи правила за разпределението на разходите за персонал. По тази причина здравното ведомство изготви Методика за формиране на разходите за персонал и на работните заплати, която е препоръчителна за лечебните заведения. Тя беше предоставена на ръководителите на всички държавни, областни и общински болници. Първоначалният анализ на изпълнението на методиката показа, че в някои болници предпочитат да повишат основните заплати и така размерът на възнаграждението да доближи заложените параметри в Колективния трудов договор\", пише в позицията на министерството.\r\nВ нея се допълва, че в други болници ръководствата на лечебните заведения и самият медицински персонал избират увеличение на основните заплати с по-бавни темпове, а по-голяма част от средствата да се предоставят под формата на ДМС, тъй като така се стимулира персоналът, който изнася най-голямата тежест в лечебния процес.", "date": "2019.08.08", "title": "Властта vs. медсестрите: Дадохме 80 млн. лв. за болниците"}
{"url": "https://www.dnes.bg/health/2019/08/08/7-simptoma-na-deficit-na-jeliazo.418925", "text": "В човешкото тяло могат да възникнат много и различни дефицити на важни хранителни вещества и минерали. В някои случаи това се дължи на небалансиран начин на хранене. В други пък вина имат различни здравословни заболявания и състояния, които пречат на усвояването на определени вещества. Каквато и да е причината за различните дефицити, те трябва да се коригират, за да не последват по-сериозни проблеми в бъдеще.\r\nЕдин от най-често срещаните дефицити е този на желязо. Ако не се овладее в дългосрочен план, това може да доведе до желязодефицитна анемия. Това е едно от най-подценяваните и неглижирани състояния, тъй като пациентите в много случаи не отдават симптомите си на него, а ги свързват най-често с умора.\r\n                    \n                    \n                \r\n                \r\n                \r\n                \r\n\r\nИзтощението е може би най-честият симптом на дефицит на желязо, който е и най-подценяваният, защото може да е предизвикан от толкова много ежедневни фактори. Когато имаме анемия дори в лека форма, тя предизвиква недостиг на кислород на клетъчно ниво. Така всеки орган изразходва повече енергия, за да се опита да компенсира недостига. Резултатът е крайно изтощение и невъзможност за справяне с леки дейности. Възможно е да се появят и главоболие и слабост на мускулите, световъртеж.\r\n\r\nСпоред Клиника Майо, един от характерните симптоми на анемия е невъзможността да си поемете дъх нормално. Усещането е за недостиг на въздух и задух. Това пречи на нормални дейности като ходене, качване по стълби.\r\n", "date": "2019.08.08", "title": "7 симптомa на дефицит на желязо "}
{"url": "https://www.dnes.bg/world/2019/08/08/hiliadi-braniat-bivsh-prezident-na-kirgizstan-ot-silite-na-reda.418978", "text": "Привърженици на бившия президент на Киргизстан Алмазбек Атамбаев продължават да държат за заложници шестима бойци от спецкорпуса \"Алфа\" към Държавния комитет за национална сигурност (ДКНС) на централноазиатската република, съобщава ТАСС, цитирайки източници от щаба на бившия държавен глава.\n\r\n\"Командосите продължават да остават в дома на експрезидента. Животът им по никакъв начин не е застрашен\", каза представител на щаба. Според него на задържаните военнослужещи се оказва \"необходимата медицинска помощ\".\n\r\nИзточникът добави, че към дома на Атамбаев в село Кой-Таш край столицата Бишкек, където снощи се разиграха драматичните събития, продължават да се стичат негови привърженици \"от всички региони\" на републиката, които \"са настроени много решително\". По приблизителни преценки в момента около резиденцията на бившия президент са се събрали между 2 и 4 хиляди души.\n                    \n                    \n                \r\n                \r\n                \r\n                \r\nВчера командосите от \"Алфа\" на ДКНС на Киргизстан предприеха в село Кой-Таш опит за силово задържане на 62-годишния Атамбаев, който се провали, въпреки първоначалните съобщения, че той е задържан и \"отведен в неизвестна посока\".\n\r\nПо-късно се изясни, че охраняващите резиденцията му са отблъснали атаката и са взели 6-има бойци за заложници. \n\r\nСлед това в селото започнаха сблъсъци между пристигналите на място допълнителни сили на милицията и поддържащи Атамбаев граждани. Един от командосите бе убит, а още 52-ма души бяха ранени, сред които журналист и служител от правоохранителните органи.\n\r\nГлавният прокурор на страната, цитиран от Франс прес съобщи, че 23-ма цивилни и 24-ма служители на силите на реда са хоспитализирани, а здравното министерство уточни, че някои от цивилните са ранени от куршуми.\n\r\nСпоред властите при вчерашната спецоперация силите на реда са използвали само гумени куршуми, докато привържениците на експрезидента стреляли с бойни патрони.\n\r\nПрезидентът Сооронбай Жеенбеков прекъсна отпуска си и се върна в столицата Бишкек, където тази сутрин се провежда извънредно заседание на националния Съвет за сигурност.\n\r\n\"Атамбаев грубо наруши конституцията и законите на републиката\", оказвайки твърда въоръжена съпротива при опит за задържане, каза на заседанието президентът Жеенбеков, цитиран от своята пресслужба. Той подчерта необходимостта да се предприемат незабавни мерки за запазване на законността, мира и сигурността в страната.\n\r\nШефът на ДКНС, вътрешният министър и генералният прокурор на републиката са докладвали за възникналата ситуация. Било е прието решение, подробности за което засега не се съобщават.\n\r\nАтамбаев бе държавен глава на Киргизстан от 2011 до 2017 г. Той стана първият президент в историята на централноазиатската бивша съветска република, оттеглил се доброволно от поста, припомня БТА.\n\r\nВ Киргизстан президентът има право само на един шестгодишен мандат.\r\nИменно Атамбаев бе инициатор за издигането на кандидатурата на Жеенбеков за негов наследник на поста. През пролетта на миналата година обаче бившият президент призна публично, че има сериозни разногласия със своя приемник.\r\nПрез юни парламентът на Киргизстан лиши Атамбаев от съдебен имунитет, за да може той да бъде съден по обвинения в корупция. Според тях той незаконно е купувал земя и е пуснал на свобода член на мафиотски клан. Бившият президент отрича тези обвинения и твърди, че те са политически мотивирани, отбелязва Франс прес.\n\r\nГрупа депутати в парламента на Киргизстан започна да събира подписи за свикване на извънредно заседание във връзка със създалата си ситуация около бившия президент.\n\r\nПривърженици на Атамбаев смятат да свикат митинг в Бишкек по-късно днес и да поискат оставката на сегашния президент. Това заяви самият експрезидент пред журналисти. Според него кръвта на загиналите и пострадалите при вчерашния щурм срещу дома му в Кой-Таш \"лежи на съвестта на президента Сооронбай Жеенбеков\".\n\r\nПресцентърът на ДКНС предупреди жителите на страната, че разпространителите на провокационни материали подлежат на отговорност . \"В момента чрез различни социални мрежи и интернет се разпространяват провокативни съобщения за призиви на гражданите към противоправни акции. Ако бъдат открити лицата, разпространяващи такива съобщения, ДКНС си запазва правото официално да ги предупреди\", отбелязват от ДКНС. Посочва се, че се води \"активна работа да не се допускат и да се пресичат такива продължаващи провокационни действия от страна на отделни сили, заинтересовани от дестабилизация на обстановката\".\r\n ", "date": "2019.08.08", "title": "Хиляди бранят бивш президент на Киргизстан от силите на реда"}
{"url": "https://www.dnes.bg/index/2019/08/08/za-rekord-na-gines-754-dushi-hapvaha-ednovremenno-dinia.419028", "text": "Град в Мисисипи постави нов рекорд на Гинес по едновременно ядене на диня, предаде ЮПИ, цитирана от БТА.\r\n\r\nПо случай 50-годишнината на местния фестивал на динята 754 души са се включили в едновременното похапване на плода с цел да подобрят досегашното постижение, съобщават от Търговската камара на Уотър Вали.\r\n\r\nВ инициативата са се включили както местни жители, така и гости от други градове, сред които Лас Вегас и Ню Йорк.\r\n\r\nПредишният рекорд за едновременно ядене на диня е поставен с участието на 259 души, припомня изданието.", "date": "2019.08.08", "title": "За рекорд на Гинес: 754 души хапваха едновременно диня"}
{"url": "https://www.dnes.bg/world/2019/08/08/ima-postradali-pri-silniia-trus-razliulial-turciia.419043", "text": "Шестима души са пострадали при силното земетресение, разлюляло югозападната част на Турция – в района на град Денизли. \n\r\nКметът на Денизли Осман Золан заяви пред телевизия CNN Turk, че засега няма съобщения за жертви. „Нашите екипи работят върху оценка на щетите“, каза Золан.\n\r\nОт турската служба за борба с бедствията и извънредните ситуации АФАД съобщиха, че се проверява дали има пострадали и нанесени материални щети.\n\r\nПо информация на телевизия НТВ при труса са се срутили редица сгради, в които имало хора. Спасителни екипи са предприели операция за спасяване на затрупаните под отломките. Спасителите са извадили някои хора, които са хоспитализирани. \r\n                    \n                    \n                \r\n                \r\n                \r\n                Земетресението с магнитуд 5,7 по Рихтер разлюля Турция край град Денизли, близо до Анталия в 14:25 ч местно време, сочат данните на Европейският средиземноморският сеизмологичен център. Геоложката служба на САЩ съобщи, че земетресението е с магнитуд 5,8.\n\r\nОбсерваторията в Кандили, Турция, която първоначално отчете, че трусът е бил 6,5 по скалата на Рихтер, посочи, че земетресението е било на дълбочина от 8 км.\n\r\nТурската НТВ и вестник \"Сабах\" съобщиха, че трусът е бил с магнитуд 6, предаде БНР.\n\r\nПо-рано днес беше съобщено за средно по сила земетресение, разлюляло турския град Измир и областта. Трусът е бил с магнитуд 4,8 по Рихтер, а епицентърът - на дълбочина около 18 километра близо до залива на Кушадасъ. Земетресението е усетено силно в Измир и много хора са напуснали домовете и работните си места.\r\n\n\r\n \r\n", "date": "2019.08.08", "title": "Има пострадали при силния трус, разлюлял Турция"}
{"url": "https://www.dnes.bg/stranata/2019/08/08/chetirima-tejko-raneni-sled-vzriv-na-gazova-butilka-v-gabrovo.419033", "text": "Четирима души са в болница, след като газова бутилка избухна в дома им в Габрово.\n\n\n\r\nПострадали са момче и момиче - на 17 и 20 години, както и техните баба и дядо. Те са настанени в Университетска болница „Медика Русе“ .\r\n„Изгарянията са дълбоки. Локализирани основно по лицето, ръцете и долните крайници“, коментира професор Огнян Хаджийски началник на Отделението по пластично-възстановителна хирургия на блоницата.\r\nТрима от пациентите са на командно дишане. , предвид това, че те имат и редица придружаващи заболявания.\r\n                    \n                    \n                \r\n                \r\n                \r\n                В лечението на пациентите се е включил целият екип на Отделението по пластично-възстановителна хирургия и екипът на Реанимационно отделение.\r\nДнес е била извършена хирургична обработка на изгарянията и са преценени пораженията, предизвикани от огъня. Утре предстои извършване на свободни кожни пластики на двамата млади пациенти, а в следващите дни на възрастните.\r\nОт болницата апелират към всички граждани, желаещи да помогнат на пострадалото семейство да дарят кръв, без значение от кръвната група. Това може да се направи в кръводарителските центрове в Русе, Велико Търново и Габрово.\r\nВ УМБАЛ „Медика Русе“ се лекуват още двама пациенти със сериозни изгаряния, причинени след инцидент с газова бутилка. изгаряния.\r\nПреминали са и още няколко пациенти с изгаряния след инцидент с газови бутилки, които са били лекувани амбулаторно.\r\n„Обръщаме се към всички граждани, използващи газови уреди, със съвет да бъдат внимателни при работа с тях и да ги проверяват периодично при съответните органи“, каза проф. Хаджийски за Дарик. \n\r\n ", "date": "2019.08.08", "title": "Четирима тежко ранени след взрив на газова бутилка в Габрово"}
{"url": "https://www.dnes.bg/rusia/2019/08/08/kriiat-li-istinata-za-bedstvieto-v-sibir-veche-4-6-mln-hektara-goriat.418983", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nГорските пожари продължават да бушуват в Сибир. Въпреки намесата на огнеборците, военни самолети и хеликоптери, засегнатата от пламъците територия не намалява. Екологични организации обявиха пожарите за екологична катастрофа.\n\n\r\n, посочи Десислава Микова от \"Грийнпийс\".\r\nСпоред нея проблемът е изключително голям, защото не достига реална информация до нас. Доброволци от \"Грийнпийс\", отишли в Русия, за да следят случващото се, подчертават, че голяма част от данните, които се разпространяват, не са достоверни и заслужават проверка.\r\n                    \n                    \n                \r\n                \r\n                \r\n                Като друг проблем тя посочи случаи от минали години, при които кметове на общини не са предали точна информация към централните власти от страх, че ще получат обвинение, че не са реагирали навреме.\r\n\"Поведението на руските власти в момента е от гледна точка на дезинформация. Разликата от над 30 г. е изключително важна, защото ако тогава неофициално разпространената информация е била по-малко, сега е фурор\", изтъкна PR експертът Александър Христов.\r\nЕкспертът по управление на ОС Боявн Рашев обясни, че тези неща се случват редовно и руснаците имат стратегия по отношение на подобни събития - те се игнорират.\r\n\"От икономическа гледна точка няма смисъл да се реагира, но когато излезе извън определени размери, става много опасно. Руснаците винаги пазят критичните инфраструктури\", допълни Рашев.\r\nТой отбеляза, че все пак все още .\r\nХристов изтъкна, че е много важна комуникацията в една такава кризисна ситуация да е отговорна. Появиха се множество фалшиви снимки в социалните мрежи.\r\n\"Противниците на Русия разпространяват снимки на това колко е мащабно бедствието. Обратното - поддръжниците на страната, тези, които смятат, че тя се справя добре, разпространяват друг тип снимки. В зависимост от собствените си нагласи даваме кредит на доверие на едната или другата информация, а и двете са лъжи\", посочи той пред \r\n ", "date": "2019.08.08", "title": "Крият ли истината за бедствието в Сибир? Вече 4,6 млн. хектара горят"}
{"url": "https://www.dnes.bg/stranata/2019/08/08/uikendyt-samo-za-more-slynce-i-hubavo-vreme.419000", "text": "Истински типичен летен уикенд ни очаква в следващите дни, .\n\r\nПрез нощта срещу петък ще бъде предимно ясно и почти тихо. Утре ще е предимно слънчево, след обяд ще има временни увеличения на облачността, но само на изолирани места в западната половина от страната ще превали краткотрайно. \n\r\nЩе духа до умерен северозападен, в Източна България - югоизточен вятър. Следобед времето ще бъде горещо, с максимални температури между 32 и 37 градуса.\n\r\nНад Черноморието ще бъде слънчево, привечер ще има временни увеличения на облачността, но ще е почти без валежи. Ще духа слаб до умерен вятър от изток-югоизток. \n                    \n                    \n                \r\n                \r\n                \r\n                \r\nМаксималните температури на въздуха ще са между 26-29 градуса, близки до температурата на морската вода. Вълнението на морето ще бъде 1-2 бала.\n\r\nНад планините ще бъде слънчево, около и след обяд ще има временни увеличения на облачността и на места в масивите от Западна България ще превали. Ще духа умерен северозападен вятър. Максимална температура на височина 1200 метра около 26 градуса, на 2000 метра - около 18 градуса. \n\r\nСъбота и неделя времето също ще остане слънчево и топло, а градусите ще паднат с 2-3 надолу и максималните температури ще са около 34 градуса.", "date": "2019.08.08", "title": "Уикендът – само за море! Слънце и хубаво време"}
{"url": "https://www.dnes.bg/index/2019/08/08/cenite-na-jilishtata-skochiha-drastichno-v-sofiia-s-nad-30.419001", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        За последните три години цените на жилищата са скочили с над 25%. Данните са Националния статистически институт.\n\r\nНай - драстично е поскъпването в София. Цените през четвъртото тримесечие на 2018 г. са били по-високи с над 30 на сто спрямо 2015 г., съобщи \n\r\nВеднага след София с много малка разлика се нарежда Пловдив, където цените на жилищата са нараснали с 34,5% за три години.\n\r\nПрез втората половина на годината продължава засиленото търсене на тристайни апартаменти, но двустайните жилища остават желани от клиентите. Средните цени на тристайните имоти са между 115 и 130 хил. евро – взависмост от квадурата и локацията. При двустайните апартаменти се наблюдава интерес за покупка в начален етап на строителство, когато цените са подчертано по-ниски – около 65 000 - 80 000 евро. \r\n                \r\n                \r\n                \r\nВ София търсените и предпочитани райони през второто тримесечие на 2019 г. са \"Лозенец\", \"Оборище\", \"Витоша\", \"Изток\", \"Изгрев\". От началото на годината досега продължава високият интерес за покупка на жилища в квартал \"Овча купел\". \n\r\nПрез втората половина на 2019 г. продължава засиленото търсене на къщи в ниския ценови диапазон в близост до София. Траен интерес от началото на годината досега се наблюдава и към закупуването на парцели от инвеститори за строеж на сгради.\n\r\nСпоред брокери в моментът е достигнат пикът на цените на имотите в големите градове. \n\r\n ", "date": "2019.08.08", "title": "Цените на жилищата скочиха драстично, в София с над 30%"}
{"url": "https://www.dnes.bg/zvezdi/2019/08/08/papi-hans-ot-gradina-ne-me-mislete.419050", "text": "Папи Ханс се отдаде на заслужена почивка на родното Черноморие.\r\nИзпълнителят на „Кекс“ е отседнал в любимия на няколко поколения къмпинг Градина и не спира да радва своите фенове с кадри и сторита в личния си профил в Instagram.\r\n„Не ме мислете“, написа Константин Трендафилов на кадър, който публикува в социалните мрежи.\r\nНа него той позира в бял панталон и разкопчана риза, демонстрирайки истинско удоволствие от прекараното време в бунгалата на Градина.\r\nКъмпинг Градина от тази година е с изцяло нова, обновена база и специални, дизайнерски обзаведени бунгала. Именно в тях Папи Ханс е избрал да прекара своята почивка. \r\n\r\n ", "date": "2019.08.08", "title": "Папи Ханс от Градина: Не ме мислете!"}
{"url": "https://www.dnes.bg/stranata/2019/08/08/bdj-uspokoiava-tesnolineikata-septemvri-dobrinishte-niama-da-se-zakriva.419038", "text": "Теснолинейката Септември-Добринище е един от приоритетите на БДЖ. Във връзка с появили се опасения за нейното закриване от компанията съобщават, че в никакъв момент не е имало такива намерения, дори напротив -  работи се в посока за развитие и популяризиране на уникалната по рода си теснопътна линия на територията на страната.\r\n \r\nМоментните затруднения в обслужването на влаковете по трасето през последните дни са предизвикани от възникнали аварийни необходимости за ремонти по локомотивите.\r\nТяговият подвижен състав, който в момента обслужва теснолинейката, е морално остарял, произведен през 1965 г. и 1988 г., и резервните части за тях са изключително дефицитни, което затруднява процеса по тяхната поддръжка.\r\n \r\nТекущият договор за доставка на резервни части се изпълнява от румънска фирма, като за последната получена доставка е извършена рекламация на частите. По тази причина се забавя процеса по извършване на ремонти на три локомотива, поясняват от БЖД.\r\n \r\nЗа осигуряване на услугата в дългосрочен план е извършено проучване и са установени контакти с производители на такъв тип локомотиви за технологична помощ в Германия, както и за нов подвижен състав за теснопътната линия Септември-Добринище.\r\n \r\nОбмисля се и вариант за закупуване на шинобуси и на специализирани мотриси.", "date": "2019.08.08", "title": "БДЖ успокоява: Теснолинейката Септември-Добринище няма да се закрива!"}
{"url": "https://www.dnes.bg/blizak-iztok/2019/08/08/sluchvashtoto-se-v-sauditska-arabiia-e-revoliuciia.419013", "text": "Случващото се в Саудитска Арабия е революция. Това каза пред БНТ арабистът Владимир Чуков по повод последните промени в уахабитското кралство по отношение на правата на жените. По-рано през седмицата страната позволи на жените да имат международни паспорти и да пътуват в чужбина без придружител - нещо, което до скоро се смяташе за невъзможно.\n\n\n\r\nТова е поредната порция от постепенна либерализация на Кралството, което е известно като една от най-консервативните мюсюлмански страни в света. Миналта година Саудитска Арабия позволи на жените да имат  шофьорски книжки и да управляват автомобили самостоятелно. \n\r\n\"Освен декретът за настойничеството, ми направи впечатление, че беше издаден още един декрет, според който саудитската жена вече се пенсионира наравно с мъжа - на 60 години, с еднакви социални осигуровки. Очевидно е, че става нещо в Саудитска Арабия и то е в положителен план\", обясни Чуков.\n                    \n                    \n                \r\n                \r\n                \r\n                \r\nЕкспертите смятат, че тенденцията към постепенно изоставяне на категоричните уахабитски нрави ще продължи под управлението на младия престолонаследник на дома Ал Сауд - Мохамен Бин Салман. Дали това ще се случи обаче освен на държавно и на обществено ниво е все още несигурно - голяма част от жителите на страната продължават да държат на вековните традиции и трудно приемат новостите. \n\r\nПроф. Чуков коментира и новината за договорка между САЩ и Турция относно създаване на зона за сигурност в Северна Сирия.\n\r\n\"Три дни имаше много активни преговори, лично аз бях скептик. Прави впечатление, че турската страна едва ли не приветства, че САЩ са отстъпили, но от Пентагона мълчат. Има някакво рамково споразумение, детайлите по което се тълкуват по различен начин от двете страни. То обаче поставя въпроса за съдбата на сирийските бежанци. Има детайли, които остават неясни и неразгадаеми\", коментира Проф. Владимир Чуков.", "date": "2019.08.08", "title": "Случващото се в Саудитска Aрабия е революция"}
{"url": "https://www.dnes.bg/index/2019/08/08/visokointenzivni-trenirovki-koga-da-gi-izbiagvate.419056", "text": "Високоинтензивните интервални тренировки (т. нар. HIIT) придобиват голяма популярност през последните няколко години и има защо! Те са хем кардио, хем работят за изграждане и уголемяване на мускулите и повишават издръжливостта, което ги прави предпочитана тренировка, когато желаете да отслабнете или да се сдобиете с повече релеф.\r\nКолкото обаче са ефективни, толкова са и предизвикателни и човек не трябва да се хвърля в тях без да има представа всъщност какво го чака. Тези тренировки не са препоръчителни за всеки, тъй като изискват определено ниво на физическа подготовка и да сте напълно здрави.\r\nЕто 4 случая, в които не трябва да се впускате в подобно интензивно спортуване:\r\r\n                \r\n                \r\n                \r\nHIIT са силноинтензивни тренировки, които натоварват сърцето. При тях кръвообращението се засилва, също така и притокът на кислород към сърцето и мускулите. Като цяло подобен стрес само укрепва сърцето, но не и ако вече имате някакви сърдечни проблеми. Консултирайте се с лекар преди да се впуснете в този тип тренировки.\r\n\r\nТова са тежки тренировки, които поставят цялото тяло и мускулите в състояние на стрес. Ако нямате двигателна култура и не сте се занимавали с подобна физическа активност, е препоръчително да започнете с нещо по-леко и постепенно да увеличите натоварването.\r\n", "date": "2019.08.08", "title": "Високоинтензивни тренировки - кога да ги избягвате?"}
{"url": "https://www.dnes.bg/mish-mash/2019/08/08/bulka-na-idil-biah-shtastliva-sred-djihadistite.418843", "text": "През 2014 година 21-годишна австралийка заминава за Сирия, за да се омъжи за джихадист. Прекарва 5 години в Ракка, а днес, заедно с дете на ръце, се намира в бежански лагер в Северна Сирия.\r\nСъщият, който обитава и Шамима Бегум, джихадистката булка от Великобритания, която пожела да се върне у дома.\r\nВече 26-годишното момиче не разкрива лицето си, нито името си. Пред BBC заявява, че никога не се е присъединявала към ИДИЛ.\r\n\"Аз просто бях там. Това не значи, че съм се присъединила към тях“, категорична е тя. Оказва се, че австралийката била \"доста щастлива“ в Сирия.\r\n\"Просто си стоях вкъщи, чистих и готвих, а съпругът ми ходеше на работа“, разказва тя. Твърди, че не знае какво работил мъжът й. А когато го питала, той отказвал да й отговори.\r\n                    \n                    \n                \r\n                \r\n                \r\n                \"Понякога е по-добре да не знаеш някои неща, да не задаваш въпроси“, казва тя.\r\n\"Никой никога не ме е наранил. Даваха ни пари да живеем и това ме правеше щастлива. По това време нямаше и бомбандировки и това също ме правеше щастлива“, твърди австралийката.\r\nПо думите й, тя не знаела какво става извън дома й. Интернетът и телевизията не били позволени в дома им. Но по това време в Ракка често се разхождат жени по улиците и имат достъп до интернет-кафета. В информационните центрове били показвани пропагандни видеа.\r\nАвстралийката твърди, че нейните съграждани у дома не трябва да се страхуват от нея. Тя не била заплаха.\r\nЛагерът, в който се намира 26-годишното момиче, е проектиран да подслони 20 хил. души. В момента той е претъпкан и в него се намират 70 хил. джихадисти, булки и цивилни граждани. Всички те са смятани за предателите от малкото останали активни войници на ИДИЛ.\r\n ", "date": "2019.08.08", "title": "Булка на ИДИЛ: Бях щастлива сред джихадистите!"}
{"url": "https://www.dnes.bg/obshtestvo/2019/08/08/18-godishno-momche-izdyhna-na-ekstremna-pyrzalka-v-primorsko.419070", "text": "18-годишен младеж от старозагорско село е починал при спускане по пързалка в аквапарк Приморско, потвърждават от МВР Бургас.\r\nИнцидентът е станал около 15 часа.\r\nМомчето било в аквапарка със свои приятели. Той и негов връстник се спускат по екстремна пързалка, тип цунами. Едното момче настига другото, завъртат се и си удрят главите си. В следствие на удара, 18-годишният младеж издъхва.\r\nВторото момче е в реанимация, в стабилно състояние, съобщават от.\r\n \r\n \r\n ", "date": "2019.08.08", "title": "18-годишно момче издъхна на екстремна пързалка в Приморско "}
{"url": "https://www.dnes.bg/usa/2019/08/08/socialnite-ne-znaeli-za-bliznachkite-ot-kyshtata-na-ujasite.419030", "text": "Не е имало данни двете близначки от къщата на ужасите в американското градче Съмървил да са били малтретирани преди да се появи информацията, че родителите им са арестувани. Това съобщи Милена Първанова, директор на дирекция “Международна правна закрила на детето и международните осиновявания” към МП. \n\n\r\nТя допълни, че процедурата по осиновяване на двете близначки е започнала през май 2011 г., а решението на съда за осиновяването е получено през ноември 2011 г. Тогава близначките са били 7-годишни.\n\r\nЕдното дете е с умствена изостаналост, а до момента на осиновяването у нас са живели в институции.\n\r\nТе са осиновени, след като е имало отказ от три семейства. \n                    \n                    \n                \r\n                \r\n                \r\n                \r\nКандидат-осиновителите от САЩ са представили всички необходими документи, включително и социален доклад от щата Вашингтон с препоръки.\n\r\nТогава мъжът е работил като IT специалист, а съпругата му е била домакиня.\n\r\nКъм онзи момент двойката е имала 4 биологични деца. \n\r\nВ рамките на следващите 2 години през 6 месеца е представян доклад от американските служби, като във всеки един от тях се е казвало, че децата са силно привързани към родителите. \n\r\nВ последния доклад от 2013 г. се посочвало, че момиченцата имат добро бъдеще.\n\r\nДнес министерството на правосъдието е изпратило писмо до генералния консул на САЩ у нас за пълна информация за двете деца.", "date": "2019.08.08", "title": "Социалните не знаели за близначките от къщата на ужасите"}
{"url": "https://www.dnes.bg/world/2019/08/08/liuksemburg-s-plan-do-2-g-legalizira-marihuanata.419027", "text": "Люксембург призова европейските държави да отпуснат режима за криминализация на канабиса, след като здравният министър на страната потвърди, че има план страната напълно да го легализира. \n\r\n\"Политиката за наркотиците, която имахме през последните 50 г., не работи\", обясни Етиен Шнайдер пред \"Политико\". \n\r\n\"Пълната забрана в крайна сметка го направи по-интересен за младите. Надявам се, че всички ние ще приемем по-широко скроено мнение за наркотиците\", обяснява още Шнайдер. \n\r\nСпоред законопроекта хората над 18 г. ще могат да си купуват марихуана напълно свободно до 2 г. Държавата ще регулира продукция и дистрибуция със специална агенция. \n                    \n                    \n                \r\n                \r\n                \r\n                \r\nЗаконопроектът вероятно ще бъде обсъден по-късно тази година, като тогава ще стане ясно и кои видове канабис ще бъдат свободно достъпни и какви ще са данъците. \n\r\nШнайдер заяви още, че законопроектът вероятно ще включва забрана за консумация от страна на туристите, за да не се стимулира наркотуризмът.", "date": "2019.08.08", "title": "Люксембург с план: До 2 г. легализира марихуаната"}
{"url": "https://www.dnes.bg/zvezdi/2019/08/08/shercinger-prizna-veche-ne-topli-krevata-na-grisho.419045", "text": "Никол Шерцингер най-сетне призна, че се е разделила с Григор Димитров. Това стана по време на шоуто „Австралия търси талант“, където тя е част от журито. \r\n„Явно си си харесала австралиец?“, попита я нейна колежка, след като певицата открито флиртува с участник. На въпроса изпълнителката отговаря: „Тук има страхотен потенциал. Все пак съм сама“.\r\nПризнанието на Шерцингер развълнува голяма част от феновете ѝ от мъжки пол, които често ѝ отправят предизвикателни послания под снимките. \r\nНикол Шерцингер се раздели с Димитров през 2017 г., но след това двамата се събраха. Дори нашенецът я доведе на гости в България и я запозна с родителите си. \r\n                    \n                    \n                \r\n                \r\n                \r\n                Не е ясно кога е приключила връзката между Никол и първата ни ракета. За това, че те вече са разделени се заговори в началото на 2019-а. Едно „Обичам те“, написано от горещата изпълнителка под негова публикация, накара хората да смятат, че двамата все още са заедно, но след това стана ясно, че не е така. Нито тя, нито той обаче, са говорили пред медиите, че са необвързани. \r\nСлед като Никол обяви завоалирано, че е сама, се похвали и с нова визия. Отскоро тя е с черна коса и бретон. \r\n\r\n ", "date": "2019.08.08", "title": "Шерцингер призна, вече не топли кревата на Гришо"}
