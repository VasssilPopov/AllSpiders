{"url": "https://www.dnes.bg/stranata/2020/01/05/divo-prase-se-razhodi-po-obiad-v-centyra-na-pernik.434924", "text": "Диво прасе се е появило около обед в централната градска част на Перник, съобщи началникът на общинския инспекторат Красимир Трайков.\r\nПо думите му животното слязло от местната планина Голо бърдо. Вероятно е било част от стадо, подгонено от ловци и е избягало, разказа Трайков.\r\nДивото прасе е било забелязано в шубраци до жп линията между жилищни блокове до бившата печатница.\r\nНа помощ на общинските служители се притекли ловци от дружинката в квартал \"Бела вода\", но не успели да заловят животното.\r\nПредполага се, че то отново се е върнало в планината, съобщи БТА.", "date": "2020.01.05", "title": "Диво прасе се разходи по обяд в центъра на Перник"}
{"url": "https://www.dnes.bg/crime/2020/01/05/dvama-sa-postradali-pri-verijna-katastrofa-v-plovdivsko.434925", "text": "Двама души са в болница след катастрофа между четири автомобила край село Песнопой в област Пловдив, съобщиха от Областната дирекция на МВР.\r\nВодачът, предизвикал катастрофата, е управлявал \"Шкода\" с испанска регистрация и е пътувал към Карлово. На около 5 километра от село Песнопой той губи управление и навлиза в насрещното, като удря 3 коли - \"Мерцедес\", \"Ауди\" и \"БМВ\", движещи се към Пловдив, съобщи \"Фокус\".\r\nВодачите на \"Шкода\"-та и на БМВ-то са транспортирани в болница. Движението от Карлово към Пловдив се отбива през село Михилци, с обход през Хисаря, докато произшествието се отработи.\r\n ", "date": "2020.01.05", "title": "Двама са пострадали при верижна катастрофа в Пловдивско"}
{"url": "https://www.dnes.bg/football/2020/01/05/dimityr-iliev-e-futbolist-na-godinata-u-nas-za-2019-ta.434926", "text": "Капитанът на Локомотив (Пловдив) Димитър Илиев е Футболист на годината на България за 2019 година. Той заслужи признанието, след като изпраща може би най-силната година в своята кариера.\n\r\nНаграждаването се случи по време на специална вечер, която се проведе във военния клуб в София. \n\r\n\"Да получа тази награда, от когото съм се възхищавал... Такива футболисти се раждат на милиард. Огромна чест е да запиша името си до такива футболисти, които са оставили следа в българския и световния футбол. Искам да кажа няколко думи и за Васил Божиков. Поздравления да си капитан на чужд отбор е достойно за уважение. Показа една достойна мъжка игра. Искам да се обърна към Антон, който също заслужава тази награда. Всички стискаме палци Лудогорец да се представи достойно срещу Интер и да ги острани. Не съм мечтал такава 2019 година. Изключителна година за мен и моя отбор. Бъдете здрави и щастливи. Нека си пожелаем да се класираме на Европейското първенство. Благодаря на всички журналисти, които са гласували за мен и сбъдват една мечта\", каза Димитър Илиев, който получи наградата от Димитър Бербатов.\n                    \n                    \n                \n                \n                \n                \r\nВторото място остана за Антон Недялков, който от мнозина бе считан за абсолютен фаворит за приза. Tретото и последно място в призовата тройка бе за бранителя на Слован (Братислава) Васил Божиков. Гласовете си дадоха общо 112 спортни журналисти, които гласуваха за трима най-добри.\n\r\nЕто и всички други, които бяха отличени:\r\nНаграда за мъжество \"Трифон Иванов\" - Владислав Стоянов (Лудогорец)\r\nНаграда за най-красив гол през 2019 година - Ален Обжолт (Локомотив Пловдив)\r\nНай-прогресиращ млад играч - Станислав Иванов (Левски)\r\nНай-добър чужденец - Клаудиу Кешеру (Лудогорец)\r\nНай-добър вратар в efbet Лига - Пламен Илиев (Лудогорец)\r\nНай-добър защитник в efbet Лига - Антон Недялков (Лудогорец)\r\nНай-добър полузащитник в efbet Лига - Тодор Неделев (Ботев Пд)\r\nНай-добър нападател в efbet Лига - Димитър Илиев (Локомотив Пловдив)\r\nПриз за спортно дълголетие - Георги Илиев (Локомотив Пловдив)\n\r\nСпециална награда за изключителен принос към българския футбол - Димитър Якимов, Наско Сираков, Божил Колев и Добромир Жечев\n\r\nТреньор на годината\r\n1. Стойчо Младенов\r\n2. Петър Хубчев (Левски/национален отбор)\r\n3. Станислав Генчев (Лудогорец)\r\nОще за спорт четет в ", "date": "2020.01.05", "title": "Димитър Илиев е Футболист на годината у нас за 2019-та"}
{"url": "https://www.dnes.bg/world/2020/01/05/zoran-milanovich-pecheli-prezidentskite-izbori-v-hyrvatiia.434927", "text": "Бившият премиер – социалистът  печели президентските избори в .\r\nТой изпреварва с над 6 на сто Колинда Грабар Китарович, досегашният държавен глава на Хърватия. Това сочат първите социогически проучвания.\r\n\r\nВестник “Ютарни лист” съобщи, че Милованович получава 53.25% от гласовете. За Китарович са гласували 46.75 на сто.\r\n\r\nВ Хърватия днес се проведе балотаж на седмите  в страната, като право на глас имаха близо 3.8 милиона хървати. Първите официални резултати се очакват по-късно, съобщи БГНЕС.\r\n ", "date": "2020.01.05", "title": "Зоран Миланович печели президентските избори в Хърватия"}
{"url": "https://www.dnes.bg/world/2020/01/05/kristalina-georgieva-svetyt-se-promenia-vse-po-byrzo.434902", "text": "Управляващият директор на Международния валутен фонд (МВФ) Кристалина Георгиева подчерта в интервю за CNN, че светът се променя много по-бързо отколкото се е променял през последните едно-две десетилетия. Според нея Африка е мястото, където трябва да се насочи вниманието на инвеститорите, предава БНР.\r\n\r\nВ интервюто Кристалина Георгиева очертава ролята на МВФ за постигане на новите амбициозни цели на ООН за устойчиво развитие в периода до 2030 година.\r\n\r\n\"Три неща казваме на страните. Първо - ако имате паричен обем, ако можете да намалите лихвите, моля, направете го. Второ - ако имате фискално пространство, моля, използвайте го.И трето, най-важното - всички могат да го направят - структурни реформи. Виждаме, че правителствата по света всъщност се вслушват. Смятам, че светът се променя много по-бързо днес отколкото преди 10-20-30 години. Несигурността е новото нормално нещо. Затова трябва да помагаме на нашите членове да бъдат по-пъргави, по-приспособими\", коментира Кристалина Георгиева.", "date": "2020.01.05", "title": "Кристалина Георгиева: Светът се променя все по-бързо"}
{"url": "https://www.dnes.bg/business/2020/01/05/s-balkanski-potok-prihodite-na-bulgartransgaz-skachat-v-pyti.434904", "text": "Доставките на газ от Русия се осъществяват успешно през новата входна точка – \"Странджа 2\", през Турция. Плюсовете от реализирането на този проект са сигурност и икономическа целесъобразност. Това ще се отрази върху крайните цени и върху крайния потребител. С промяната на точката на доставка се спестяват и транспортни разходи. През \"Странджа 2\" газ получават и Северна Македония, и Гърция\". Това каза пред БНР Владимир Малинов, изпълнителен директор на \"Булгартрансгаз\". \n\r\n\"Считано от 1-ви януари липсва поток на природен газ по трансбалканския газопровод. Независимо от това нашата система е готова да поеме такъв поток, ако има необходимост… Реверсивният поток, част от концепцията за вертикалния газов коридор, вече е отворен и когато пазарът има интерес и пазарните нива позволяват, може да се транспортира природен газ във всички посоки\", допълни Малинов в предаването \"Неделя 150\". \n                    \n                    \n                \n                \n                \n                \r\nТой подчерта, че от 1-ви януари \"Булгартрансгаз\" продължава да транспортира газ до Турция.\n\r\n\"Природният газ идва от Турция, минава през нас и се връща обратно в Турция - през \"Турски поток\" влиза в компресорна станция \"Странджа\", на българска територия. Ние го реверсираме и по съществуващия маршрут, по който до момента доставяхме газ за Турция, го връщаме обратно в Турция\", каза Малинов. \n\r\nТой увери, че България и \"Булгартрансгаз\" ще останат на газовата карта на Европа.\n\r\n\"И след изграждането на \"Балкански поток\" приходите на \"Булгартрансгаз\" ще се увеличат няколко пъти. Това, което очакваме с реализацията в по-голям мащаб на \"Балкански поток\", е приходът от пренос на \"Булгартрансгаз\" да достигне около 400 млн. лева на годишна база\", коментира още Малинов. \n\r\nТой съобщи, че от началото на функционирането на газовата борса на 1-ви януари вече има сключени осем сделки. \n\r\n\"Сделките са доста под регулираната цена, одобрена на 1-ви януари. Това означава, че интерес към борсата има. Има регистрирани 14 ползватели. Ценовите сигнали, които се дават от тези сделки, показват, че има смисъл. Освен до либерализация това ще доведе и до по-добри финансови и икономически условия\", допълни Малинов. ", "date": "2020.01.05", "title": "С \"Балкански поток\" приходите на \"Булгартрансгаз\" скачат в пъти "}
{"url": "https://www.dnes.bg/kino/2020/01/05/djared-leto-kato-gospodin-nikoi.434236", "text": "118 години е уникално дълъг  живот за човека. Но за времето, в което живее Немо Никой, това е само кратък миг. Историята му разказва Жако Ван Дормел в \"Господин Никой\".\r\nФилмът проследява живота на Земята в бъдещето, когато всички хора са постигнали безсмъртие. Единствено персонажът на Джаред Лето - Немо, е последният останал смъртен.\r\nВ ретроспекция на миналото си, героят вижда няколко ситуации, които са белязали живота му - когато е бил на 9, 16 и 34 години. Господин Никой споделя за любовта си към три различни жени, за развода на родителите си и за всички останали житейски препядствия, пред които е бил изправен.\r\nДормел разказва сюжета нелинейно, илюстрирайки как всяко решение в живота на човек променя неговата съдба.\r\nВ ролите ще видим още Сара Поли, Диане Крюгер, Лин Дан Фан и др. Гледайте \"Господин Никой\" на 5 януари от 22.45 часа по телевизия.", "date": "2020.01.05", "title": "Джаред Лето като \"Господин Никой\" "}
{"url": "https://www.dnes.bg/politika/2020/01/05/smetkite-na-ninova-17-pyti-ot-bsp-pitali-za-vodata-v-pernik.434905", "text": "\"От 2017 година досега 17 пъти сме поставяли в парламента темата за водата на Перник, а за вноса на боклуци – 47 пъти. И никой не ни чу. Във всички въпроси, които сме поставяли, сме предлагали какво да се прави\". Това коментира пред БНР лидерът на БСП Корнелия Нинова. \n\n\n\r\nВ предаването \"Неделя 150\" тя обяви, че левицата подготвя законопроект, с който да се забрани внос на битови боклуци, болнични отпадъци, от трети страни в България. \n\r\n\"Борисов превърна страната в сметище за всичките тези години… Когато ти е разрешен вносът, винаги може да се намери и корупционен елемент, да мине през институциите и органите на властта и боклукът да влезе в страната. Но когато има забрана, това е една много тежка мярка. Имаме отговор от министъра, че за пет години са внесени 734 хил. тона от трети страни, не от Европа. От Европа не ги знаем колко са количествата заради свободното движение на стоки\", каза соцлидерката. \n                    \n                    \n                \n                \n                \n                \r\nПо думите на Нинова в Перник има много въпроси за изясняване. \n\r\n\"За десет години цената на водата за хората е увеличена три пъти. Уж с цел инвестиции във водопреносната мрежа. \r\nСамо че за тези 10 години е сменена 0,5% от водопреносната мрежа и над 60% от водата изтича. Трябва да се носи и политическа, и наказателна отговорност… Къде са парите?!... Водата на България изтича пред очите ни заради безхаберие, некомпетентност и корупция\", коментира тя. \n\r\nСпоред лидера на БСП смяната на министри не решава проблемите, \"защото политиката продължава, трябва да се промени моделът\". \r\n ", "date": "2020.01.05", "title": "Сметките на Нинова: 17 пъти от БСП питали за водата в Перник "}
{"url": "https://www.dnes.bg/world/2020/01/05/piian-italianec-pomel-s-kolata-si-turistite-v-lutago.434906", "text": "Пиян шофьор се е врязал в групата туристи в селцето Лутаго в областта Алто Адидже в Северна Италия. \r\n\r\nПри инцидента загинаха шестима младежи, а 11 бяха ранени,, съобщиха Франс прес и Ройтерс.\nТрагедията се разиграла към 01.15 часа. \r\n\r\nГрупата туристи, след като прекарали вечерта в дискотека, отивала към автобуса си, когато била пометена от автомобил, движещ се с висока скорост.\r\n\r\nДевет от ранените са германци, а двама са местни жители. \r\n\r\nТелевизия Райнюз24 съобщи, че шофьорът е 28-годишен местен жител, който при алкохолния тест показал много висок процент на алкохол в кръвта.\r\n\r\n ", "date": "2020.01.05", "title": "Пиян италианец помел с колата си туристите в Лутаго"}
{"url": "https://www.dnes.bg/world/2020/01/05/kolko-struvat-276-kg-riba-ton-moje-i-1-8-miliona.434907", "text": "Червен тон с тегло 276 кг беше продаден за 193 милиона йени (1,8 милиона щатски долара) на първия за тази година търг в Токио, съобщиха DarikNews.bg\r\n\r\nТова е втората най-висока цена в историята на търговете на рибния пазар в Токио. Миналата година бяха платени 3,1 милиона долара за 278-килограмов червен тон. Рибата е уловена край северната префектура Аомори.\r\n\r\nКупувачът е Кийоши Кимура, директор на компания, която ръководи веригата суши ресторанти \"Сушидзанмай\". Той плати и миналогодишната рекордна цена.\r\n\r\nУчастието в първия рибен търг за годината се счита за много престижно сред представителите на ресторантския сектор. Те вярват, че купуването на главния лот носи успех в бизнеса за цялата година. То привлича и клиенти, които се редят на опашка, за да опитат най-скъпата риба.\r\n ", "date": "2020.01.05", "title": "Колко струват 276 кг риба тон? Може и $1,8 милиона"}
{"url": "https://www.dnes.bg/stranata/2020/01/05/ne-toksichen-bokluk-a-cenna-surovina-ot-italiia-syhraniavali-vyv-vraca.434899", "text": "Не площадка за токсичен боклук, а място за съхраняване на ценна суровина, която ще бъде преработена. Това твърди, че е проверяваното във Враца депо собственикът на терена – Илиян Ангелов, предаде bTV. \n\n\n\r\nНа площадката са разположени 50 тона в чували, транспортирани с 6 камиона в края на ноември. По думите на Ангелов мястото, откъдето идва доставката, е Милано, Италия – именно там през декември италианските власти заловиха над 800 тона незаконен боклук, който е трябвало да отпътува България.\n\r\nСобственикът на площадката обаче е категоричен – нищо незаконно и вредящо в настоящата ситуация няма.\n\r\n\"Това са пластмасови опаковки от използвани тонер касети за принтери – суровина, която се претопява и от нея се правят други пластмасови изделия. Аз се съмнявам дали може да се твърди това, че е боклук, доколкото това е суровина, от която се отива и се произвежда нещо с добавен стойност”, подчерта Ангелов.\n                    \n                    \n                \n                \n                \n                \r\nТова била и информацията, която е получил от фирмата, закупила тоновете пластмаса.\n\r\nПредстои на собственика на депото да бъде наложена глоба от 7000 лева, тъй като теренът няма лиценз. А междувременно се появи информация, че вчера е била проверявана и друга фирма, която стопанисва подобни отпадъци – този път в Мизия.", "date": "2020.01.05", "title": "Не токсичен боклук, а ценна суровина от Италия съхранявали във Враца"}
{"url": "https://www.dnes.bg/usa/2020/01/05/uspia-li-da-podpali-voina-donald-trymp-v-blizkiia-iztok.434897", "text": "След убийството на иранския генерал Касем Солеймани в Багдад при изненадващо американско нападение всичко сочи към ескалация на напрежението. Ситуацията е изключително опасна: режимът в Техеран и съюзниците вече се заканиха да си отмъстят, очаква се ново насилие и ситуацията бързо може да излезе извън контрол, пише .\n\r\n\r\nПоследиците от това ще бъдат усетени най-вече от съюзниците на САЩ в района - Израел и Саудитска Арабия, но също така Ливан и най-вече Ирак. Кървави атентати срещу хора, на площади и срещу институции, нападения на танкери и тръбопроводи, ракетни атаки срещу американски съюзници - на този етап нищо не може да бъде изключено, тъй като за Техеран убийството на Солеймани е унижение и фактическо обявяване на война. По вътрешнополитически причини Техеран трудно би могъл да остави този акт без отговор.\n                    \n                    \n                \n                \n                \n                \r\nНе е задължително обаче Иран да прибегне до военна сила. Благодарение включително на много ефективната военна и разузнавателна стратегия на Солеймани през последните години, Техеран разполага с отлично функционираща мрежа от добре въоръжени помощници в региона: от проиранските милиции в Ирак и Сирия, през ливанската организация Хизбула, до бунтовниците хути в Йемен, които са в пряка конфронтация със съперника на Иран Саудитска Арабия и са вражески настроени към Израел и САЩ.\n\r\n\n\r\nСъс Солеймани беше отстранен главният стратег на иранската експанзионистична политика на силата в региона. Повече от учудващо е, че режимът в Техеран не успя да защити водещия си в този смисъл генерал от подобно нападение. Но в Близкия и Средния Изток никой не е незаменим, нито дори Касем Солеймани като ръководител на прословутите бригади Ал Кудс: мрежата от лоялни на Иран военни групировки, която той изгради в региона, ще си остане ефективна и опасна и без него. Вече дори е определен негов наследник.\n\r\nСолеймани има военни заслуги и в борбата срещу \"Ислямска държава\" в Ирак и Сирия. Но той беше оръдие в ръцете на режим, който подкрепяше терора и най-бруталната диктатура. Няма причина да изпитваме състрадание към такъв човек. И все пак убийството му беше политическа грешка. Доналд Тръмп - президентът на САЩ и главнокомандващ на американските въоръжени сили - не само излага на опасност от война един цял регион, от който всъщност той иска да изтегли страната си. Той поема и риска да разпали с това нови антиамерикански и антизападни настроения в региона. А това може окончателно да убие демократичните процеси в Ирак, Ливан и Иран, защото сегашните протести в тях са пряко или косвено насочени срещу режима в Техеран. Ако това се случи, ще се окаже, че Тръмп пряко е обслужвал интересите на Техеран.\r\n   ", "date": "2020.01.05", "title": "Успя ли да подпали война Доналд Тръмп в Близкия Изток?"}
{"url": "https://www.dnes.bg/stranata/2020/01/05/lekari-i-injeneri-ot-bosilegrad-na-rabota-v-kiustendil.434908", "text": "Лекари, медицински сестри и инженери от Босилеград работят в Кюстендил и Дупница.\n\r\nПричината е високата безработица в Западните покрайнини, която достига 60%, съобщи БНР.\n\r\nВ община Кюстендил е назначен млад компютърен специалист от Босилеград, завършил университета в Русе.\n\r\n22-годишинят Иван Васильов от Босилеград е назначен по поддръжката и управлението на компютърните системи в общината в Кюстендил. Младежът пътува с кола всеки ден от Кюстендил до Босилеград и обратно - около 40 километра в едната посока.\n\r\nМедици от Босилеградско са част от екипите на болници в Кюстендил и Дупница.\n\r\nШестима босилеградчани-лекари са на щат към районната болница в Кюстендил - те са се устроили вече и с жилища и заради даваните дежурства са на постоянно разположение, каза главният лекар на лечебното заведение д-р Александър Величков.\n                    \n                    \n                \n                \n                \n                \r\nЛекари и медицински сестри от Босилеградско е назначила и болницата в Дупница, каза зам.-областният управител на Кюстендил д-р Матей Попниколов, който е работил там като хирург:\n\r\n\"Има, има лекари, които работят. В областната болница в Кюстендил, в частните в Дупница - те са около 5-6 човека, живеят си в Дупница на квартира. А сестри има и повече. Не всички са сръбски, има и македонски граждани\", допълни той.", "date": "2020.01.05", "title": "Лекари и инженери от Босилеград на работа в Кюстендил"}
{"url": "https://www.dnes.bg/stranata/2020/01/05/v-ponedelnik-sutrinta-gradusite-padat-do-9-c.434909", "text": "През следващото денонощие с умерен и силен вятър от север-североизток застудяването ще продължи. Ще бъде предимно облачно, в планините и на места в източната половина от страната - със слаби превалявания от сняг. Условия за по-значителни снеговалежи и навявания има в Централния Предбалкан.\n\r\nПочти без валежи и с временни разкъсвания на облачността ще е над крайните западни райони. Минималните температури ще са между минус 3 и 2 градуса, максималните - предимно между минус 1 и 4 градуса, но заради вятъра усещането ще е за по-студено време, прогнозират синоптиците от НИМХ.\n\r\nНад Черноморието ще е предимно облачно и ветровито. Ще духа силен, на моменти - и бурен, север-североизточен вятър. На места ще има превалявания от дъжд, по-интензивни и обилни - в крайните южни райони. За кратко дъждът ще се примесва със сняг. Максималните температури ще са между 3 и 6 градуса. Температурата на морската вода е 8-10 градуса. Вълнението на морето ще е 4-5 бала, в крайните южни райони ще е много силно - до 6 бала.\n                    \n                    \n                \n                \n                \n                \r\nВ планините ще е облачно и ветровито, с предимно слаби превалявания от сняг. По-значителни ще са снеговалежите на места в Стара планина. Има условия за снегонавявания. Вятърът ще е силен от североизток. Температурите ще се понижават и към 14.00 ч. на височина 1200 ще е около минус 5 градуса, на 2000 метра - около минус 12 градуса.\n\r\nАтмосферното налягане ще се повишава и ще е по-високо от средното за месеца.\n\r\nВъв вторник от север облачността бързо ще се разкъса над по-голямата част от страната и ще намалее до предимно слънчево.\n\r\nВятърът в западната половина от страната ще отслабне. Сутрешните температури ще достигат на отделни места до минус 8-минус 9 градуса, а дневните ще останат без съществена промяна - между минус 1 и 4 градуса.\n\r\nВ сряда ще бъде предимно слънчево. Ще духа слаб до умерен северозападен вятър. Сутрин ще е студено, но през деня ще започне затопляне.", "date": "2020.01.05", "title": "В понеделник сутринта градусите падат до -9°C"}
{"url": "https://www.dnes.bg/world/2020/01/05/iran-sravni-trymp-s-hitler-nareche-go-terorist-v-kostium.434912", "text": "осъди президента на САЩ , наричайки го \"терорист в костюм“, след като държавният глава заплаши, че ще удари 52 ирански обекта, ако Техеран нападне американци или американски бази в знак на отмъщение за убийството на военния генерал , предава Reuters.\n\r\n\r\n\"Същият като Ислямската държава, като Хитлер, като Чингис хан! Всички те мразят културите. Тръмп е терорист в костюм. Той много скоро ще научи урока на историята, че НИКОЙ не може да победи \"Великата иранска нация и култура“, написа министърът на съобщенията и информационните технологии на Иран Мохамед Джавад Азари-Джароми в профила си в социалната мрежа „Туитър“.", "date": "2020.01.05", "title": "Иран сравни Тръмп с Хитлер, нарече го терорист в костюм"}
{"url": "https://www.dnes.bg/index/2020/01/05/receptata-dnes-maslenkite-na-baba.434798", "text": "Спомняте ли си какви сладки и курабийки ни правеха нашите майки и баби, когато бяхме малки? Едно време нямаше такова разнообразие от готови десерти и в много къщи ухаеше на прясно изпечени тестени изделия през уикенда. \r\n \r\nДомашно приготвените масленки, които присъстваха на масите ни за всеки рожден ден или друг празничен повод, се топяха в устата и изчезваха бързо, защото бяха невероятно вкусни. Именно за тях е днешната ни рецепта, предоставена ни от . Изпечете си ги в някой от почивните дни, за си подсладите кафето или чая. \r\n \r\n\r\n \r\n\r\n\r\n\r\n\r\n\r\n \r\n\r\n \r\nЗагрявате леко маста,която може да си купите от по-големите хранителни магазини. Изипвате я в подходящ съд за правене на тесто и към нея добавяте яйцето и пудрата захар. После по малко сиповате от брашното и бъркате с миксер или лъжица. \r\n \r\nСтава меко тесто, от което оформяте малки топчици. Нареждате ги в намаслена тава и печете на 180 градуса за около 15-20 минути (зависи от фурната). \r\n \r\nСлед като са готови и изстинат, овалвате всяко топче в пудра захар. \r\n \r\n\r\n \r\n ", "date": "2020.01.05", "title": "Рецептата DNES: Масленките на баба"}
{"url": "https://www.dnes.bg/politika/2020/01/05/ivica-dachich-ni-napadna-ostro-za-bylgarskoto-malcinstvo-v-syrbiia.434913", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Българското правителство защитава и ще продължи да защитава правата на  зад граница, не само в Сърбия. Това е и един от основните приоритети на , съобщиха в специално изявление от пресцентъра на министерството.\n\r\nПо отношение на Република България не настоява нищо повече от това страната да спазва конституцията и законите си по отношение на , както и ангажиментите си в рамките на предприсъединителния процес.\n\r\nИзявлението беше публикувано след като сръбският вицепремиер и министър на външните работи включи България в остър коментар. В интервю пред РТС, където обсъждаше конфликта между Сърбия и Черна гора, Дачич порица усилията на страната за опазване на  в . \n                    \n                    \n                \n                \n                \n                \r\nПо думите му то било малобройно - 0,26% от населението, но въпреки това на всяка среща на Европейския съюз България поставяла въпроса за правата на сънародниците ни, съобщи\r\nНа провокацията отговори и вицепремиерът , който посочи, че страната ни ще продължи да настоява правата и свободите на българите в Сърбия да се зачитат.\r\nВ профила си във Facebook той написа:", "date": "2020.01.05", "title": "Ивица Дачич ни нападна остро за българското малцинство в Сърбия "}
{"url": "https://www.dnes.bg/dnes-te-kazaha/2020/01/05/05-01-2020.434914", "text": "\r\n", "date": "2020.01.05", "title": "05.01.2020"}
{"url": "https://www.dnes.bg/obshtestvo/2020/01/05/pss-provela-nad-130-akcii-v-planinite-za-2019-ta.434916", "text": "Над 130 са акциите в планините за 2019 г., каза директорът на Планинската спасителна служба (ПСС) към Българския червен кръст (БЧК) Емил Нешев.\r\nПо думите му акциите се увеличават в сравнение с предходната 2018 г.\r\n\"Миналата година са били 111 акции, което автоматично показва колко са нараснали тази година“, каза още Нешев.\r\nПо думите му акциите във високата планина и броят на пострадалите са били значително повече от предходната година.\r\n\"За нас означава много работа, а и при липсата на хеликоптер от може би 6 месеца допълнително се създадоха трудности за оказването на помощ на тежко пострадали във високата планина“, обясни Нешев в интервю пред \"Фокус\".\r\nТой определи 2019 г. като успешна от гледна точка на това, че е нямало контузии и инциденти с планински спасители. \r\n\"Имахме доста постижения чисто професионални. Имахме много бързи реакции, с адекватни решения и много добри намеси“, каза още Нешев.", "date": "2020.01.05", "title": "ПСС провела над 130 акции в планините за 2019-та "}
{"url": "https://www.dnes.bg/index/2020/01/05/kak-prezidentyt-zelenski-promeni-ukraina-za-edna-godina.434915", "text": "Политическата 2019 година в започна с изявление на за намерението му да участва в изборите няколко минути преди поздравлението на Петро Порошенко и завърши със собствените му поздрави за настъпващата 2020 година – вече като президент. Какво показа през тази една година новият президент на Украйна, коментира руският вестник \"Взгляд“ в материал, цитиран от \"Фокус\"\n\r\nПолитическата кариера на актьорите (включително комиците) не е толкова рядка. Основното им предимство обикновено е високото начално ниво на популярност. Актьорът Роналд Рейгън преди да стане президент през 1980 г., беше губернатор на Калифорния и се занимаваше с професионална политика от 1964 година. В Русия комикът Михаил Евдокимов преди да стане губернатор на Алтайския край през 1995 г. е издигнат в Държавната дума, а през 2003 г. - в Московската регионална дума.\n                \n                \n                \r\nВладимир Зеленски започна без никаква предварителна подготовка - веднага премина към президентството и веднага спечели. Освен това той посреща края на годината в много добра политическа форма: сега 67% от гласоподавателите му се доверяват, докато през май, когато той официално пое поста, 69% изразяваха доверие към него.\n\r\n\n\r\nПърво, в украинското общество се е натрупало желание за промяна на политическия елит. Дори беглият анализ на политическия елит на Украйна показва, че повечето от управляващите успешно са влезли в политиката на изборите през 1998 г. (първите, в които половината от депутатите са избрани с листи на политическите партии). Тогава Виктор Медведчук и Петро Порошенко влязоха в Радата, а Юлия Тимошенко беше избрана на частични избори в освободил се едномандатен район година по-рано.\r\nВторо, не би било напълно коректно да се каже, че Зеленски започва политическата си кариера именно с изборите през 2019 година. Просто кариерата му беше виртуална. Популярното предаване \"Вечерен квартал“ беше до голяма степен посветено на иронията на украинската политика. Така Зеленски (говорещ в предаването в образа на Виктор Юшченко) се възприема като човек, разбиращ лошото положение в страната.. Е, за поредицата \"Слуга на народа\", където Зеленски се появи вече в ролята на президент, не е нужно да се говори много.\n\r\nРазбира се, можете да не вярвате в \"теорията на конспирацията“, според която самият сериал е заснет, така че избирателите да свикнат със Зеленски като президент, но подобно допускане има своето място. Година преди триумфалната номинация на Зеленски, преди речта на президента, певецът Олег Винник се изкачи в новогодишното шоу на импровизиран трибуна, но не се изказа - веднага беше свален от охранители ... Очевидно, номинацията на Зеленски е била подготвяна поне година назад.\n\r\n\n\r\nИзбирателите очакваха немалко от него: 1) промяна на политическия елит; 2) отстраняване на корумпираните служители; 3) прекратяване на войната; 4) подобряване на социално-икономическата ситуация в страната. Нямаше заявление за промяна в общия политически курс и затова той не се промени.\n\r\n1. Президентът Зеленски направи повечето от това, което се очакваше от него - проведе предсрочни избори за Върховната Рада и замени повечето кадри на изпълнителната власт. Нещо повече, огромното мнозинство от новите хора се оказаха непознати за никого - те наистина никога досега не са се занимавали с политика.\n\r\nРазбира се, да се каже, че този опит е успешен би било преувеличение. Съставът на настоящото украинско правителство не може да не предизвика изумление - той е изцяло екип от имигранти и грантови структури на фондацията на Сорос, които не само никога не са имали намерение да продължат политическата си кариера в Украйна, но и като цяло не са се свързвали с „тази страна“. Типичен пример е министърът на финансите Тимофей Милованов, бившият основател на частен университет, чието преподаване се провежда само на английски език. Най-голямото му откритие беше откриването на разликата между икономическите реалности и тези, записани в либералните учебници.\n\r\nЗеленски обаче нямаше „фабрика за кадри“, за да промени регионалния елит. През 2019 г. не се проведоха предсрочни местни избори. Така възможността за отмъщение на стария елит остава.\n\r\n2. Досега няма особен успех в борбата срещу корупцията. Нито едно наистина важно дело за корупция не е приключило. Самият Петър Порошенко е призован за разпит, но не повече.\n\r\nИзбирателите обаче са доволни от резултатите до момента. В крайна сметка бяха премахнати най-досадните фигури на властта. Направени са няколко значителни ареста. Зеленски иска не просто образуване на дела, а висококачествено разследване с гарантиран резултат. Гласоподавателите го разбират - украинските антикорупционни структури страдат именно от неспособността да предадат преписката с делото до съда.\n\r\nНай-важното обаче е, че никой няма да се бори с олигархията и транснационалните корпорации, които са основният фактор за корупцията навсякъде по света.\n\r\n3. Войната също не е спряла, но има определени успехи:\r\n- беше извършена размяна на затворници и задържани (включително украинските военни моряци, станали жертва на Керченското приключение на Петро Порошенко);\r\n- в три пункта се проведе отвеждане на войските;\r\n- Проведе се среща в \"Нормандския формат\", включително и преки преговори с Путин.\n\r\nИменно последните бяха ключови за общественото мнение. След тази среща намаляващият рейтинг на доверие на президента скочи с 10%.\n\r\nТрябва да се има предвид, че украинското обществено мнение към Минските споразумения е по-скоро отрицателно. Украинците искат да сложат край на войната, но не искат да изпълнят условията от Минск. Затова президентът трябва да извършва сложни маневри, за да не бъде обвинен в предателство. Например, точно на заключителната пресконференция в Париж, той си позволи да прочете списък с „червени линии“, които радикалната опозиция му забранява да преминава ...\n\r\n4. Социално-икономическата ситуация в страната е неподвластна на актьорското обаяние на Зеленски.\n\r\nОт една страна, тя продължава да се влошава независимо от намеренията на властите. Например към края на годината промишленото производство рязко спадна. От друга страна, реформите, предложени от властите, са непопулярни и в същото време водят до „шок без терапия“. По-специално изключително непопулярното отваряне на пазара на земеделска земя, за което МВФ настоява. Социологията показва нарастващата загриженост на гражданите именно към икономическата ситуация в страната.\n\r\nВъпреки това някои стъпки на новото правителство изглеждат доста успешни. По-специално, украинските фермери тази година събраха рекордна реколта от зърно. Очаква се леко намаление на плащанията на комунални услуги (проблемът с неконтролирания им растеж беше много остър през последните години). Явно преговорите за транзита на газ са приключили успешно за Украйна - той ще бъде запазен, макар и в по-малки обеми.\n\r\n* * *\n\r\n: като цяло украинците са предприели необичаен експеримент и резултатът от него не изглежда напълно отрицателен - досега президентът Зеленски успя да отговори на очакванията на своите избиратели.\r\nНо избирателите очакват немислимото от него. Те искат икономически растеж по пътищата на либералната политика, прекратяване на войната, без да изпълняват споразуменията от Минск, подобряване на качеството на държавното управление в ръцете на студенти от грантовите структури ...", "date": "2020.01.05", "title": "Как президентът Зеленски промени Украйна за една година"}
{"url": "https://www.dnes.bg/politika/2020/01/05/realnostta-v-bylgariia-zakonyt-bil-tova-koeto-kazval-borisov.434882", "text": "Държавата е на дъното на европейските класации за корупция и свобода на медиите. Не без основание, пише журналистът Кено Версек в анализ за „Шпигел”, цитиран от bTV. \n\r\nВсяка есен Европейската комисия прави атестация и оценява България и Румъния, като публикува така наречените „доклади за напредъка\" на страните в областта на реформите и върховенството на закона. Докладите са част от мониторинга по Механизма за сътрудничество и проверка, на които са подложени България и Румъния, откакто влязоха в ЕС през 2007 г.\n\r\nТази година България получи много добри оценки. Докладът, публикуван в края на октомври казва, че България е „работила с постоянство\" за борба с корупцията и организираната престъпност. Пише, че е „консолидирала правните и институционални структури\". За първи път Европейската комисия обеща на България край на непопулярния мониторинг. Това би премахнало един от последните начини, да се оказва натиск от ЕС с цел реформи в страната, отбелязва авторът на текста.\n                    \n                    \n                \n                \n                \n                \r\n\"Как Комисията е достигнала до позитивната си оценка е учудващо. Във всеки случай, реалността в България е друга. Премиерът Бойко Борисов е силният човек в страната вече над десетилетие. Формално, ръководи умерено консервативно правителство с проевропейска външна политика. България избягва курс на конфронтация с Брюксел и вербалните атаки срещу ЕС, каквито прави унгарецът Виктор Орбан. Но отвътре „Бат Бойко\", бивш офицер от полицията, каратист и бодигард, управлява твърдо\", подчертава Версек.\n\r\nПо думите му законът е \"това, което казва и заповядва Борисов. Понякога е достатъчно телефонно обаждане или есемес\". Затова и \"системата има малко прилики със същинско върховенство на закона\".\n\r\nБългария устойчиво е на последно място в класациите за корупция и свобода на медиите в Европейския съюз. \"От март постепенно се изясни, че много български политици, както от управляващите, така и от опозицията, са купили луксозни апартаменти в София на цени под пазарните. Други са злоупотребили с европейските фондове за селски туризъм, като са използвали милионите от Брюксел, за да си направят частни вили\", припомня \"Шпигел\".\n\r\nЗаради „Апартамент гейт” трима министри и лидер от партията на Борисов ГЕРБ трябваше да подадат оставки. В това число Пламен Георгиев, тогавашният председател на Комисията за противодействие на корупцията и отнемане на незаконно придобитото имущество (КПКОНПИ), който първо си взе отпуск, после беше временно отстранен и накрая преместен на дипломатическа служба в чужбина. Неговата комисия спря разследването на „Апартамент гейт” след няколко седмици. Резултатът: Няма конфликт на интереси или други незаконни действия в който и да е от случаите.\r\n ", "date": "2020.01.05", "title": "Реалността в България: Законът  бил това, което казвал Борисов"}
{"url": "https://www.dnes.bg/usa/2020/01/05/trymp-predupredi-iran-dyrjim-na-pricel-52-vajni-celi.434883", "text": "Американският президент Доналд Тръмп предупреди в Туитър, че САЩ са взели на прицел 52 ирански обекта, които може да бъдат ударени, ако Иран атакува американци или американско обекти в отговор на извършеното в петък убийство с дрон на иранския военен командир Касем Солеймани в Ирак, предаде БТА като цитира Ройтерс. \n\n\n\n\r\nТръмп написа, че Иран \"говори много смело за вземане на прицел на определени американски обекти\" в отговор на смъртта на Солеймани.\n\r\nПрезидентът на САЩ посочи, че Вашингтон \"е взел на прицел 52 ирански обекта\" и че някои от тях са \"на много високо ниво и важни за Иран и иранската култура и тези обекти, както и самият Иран, ще бъдат ударени много бързо и много силно\".\n                    \n                    \n                \n                \n                \n                \r\n\"САЩ не искат повече заплахи!\" написа Тръмп и добави, че 52-е цели представляват 52-ата американци, взети за заложници в Иран след завземането на посолството на САЩ в Техеран през 1979 г.\r\n  \r\nВ същото време САЩ са започнали прехвърляне в Кувейт на повече от 4000 войници от състава на 82-а въздушно-десантна дивизия, разквартирувана във форт Браг, щата Северна Каролина.\n\r\nПо информация на говорителя на 82-а въздушно-десантна дивизия подполковник Майк Бърнс, около 700 военнослужещи вече са заминали тази седмица за Кувейт. На ред са 3500 американски десантчици, които трябва да бъдат окончателно прехвърлени след няколко дни.\n\r\nНарастването на американското военно присъствие в Близкия изток е резултат от опасенията на Вашингтон от вероятни актове на отмъщение от страна на Иран след ликвидирането на Солеймани.\r\n ", "date": "2020.01.05", "title": "Тръмп предупреди Иран: Държим на прицел 52 важни цели!"}
{"url": "https://www.dnes.bg/sport/2020/01/05/grisho-osiguri-pobeda-na-bylgariia-nad-malta.434887", "text": "България записа втора победа на отборния турнир AТP Cup, надвивайки и Молдова. Това стана факт, след като Григор Димитров се справи в два сета с Раду Албот - 6:2, 6:3.\n\r\nПо-рано тази вечер Димитър Кузманов също спечели мача си срещу Александър Козбинов с 6:1, 7:5, което означаваше, че дуелът на двойки бе без абсолютно никакво значение за крайния изход на сблъсъка с Молдова.\n\r\nВ него Григор Димитров и Александър Лазаров изненадващо загубиха от Александър Козбинов и Раду Албот, които стигнаха до успеха след два сета - 6:4, 7:6(4).\n\r\nВ мача си на сингъл Димитров започна много силно мача и спечели първия сет с 6:2 за 28 минути. Той стартира добре и във втората част и поведе с 2:0. За съжаление Албот успя да върне пробива и да изравни за 2:2. При 4:3 Димитров постигна нов пробив и поведе с 5:3. След това на собствено подаване Григор отрази три точки за връщане на пробива и от първата си възможност затвори мача.\n                    \n                    \n                \n                \n                \n                \r\n„Всичко е прекрасно, какво да кажа. Много сериозно приемам ролята си на капитан в тази отборна надпревара. Беше много важно да спечеля днес след успеха на Димитър Кузманов. Благодаря за подкрепата, моите съотборници ме вдъхновяват“, каза Димитров след последната точка в мача, цитиран от tennis24.bg.\n\r\nВ петък България победи Великобритания с 2:1 и в момента е на първо място в своята група. Във вторник \"лъвовете\" ще се изправят срещу Белгия и при успех ще си гарантират място сред най-добрите 8 в света.\r\n \r\nОще спортни новини четете в ", "date": "2020.01.05", "title": "Гришо осигури победа на България над Малта"}
{"url": "https://www.dnes.bg/stranata/2020/01/05/vremeto-zastudiava-chakat-se-poledici-po-pytishtata.434880", "text": "От неделя се очаква понижение на температурите, силен северен вятър. На места ще превалява, предимно слаб сняг, като с това се увеличават и предпоставките за поледици, съобщиха от Агенция \"Пътна инфраструктура\".\r\n\r\nТе призовават шофьорите да тръгват на път с автомобили, подготвени за зимни условия, да карат със скорост, съобразена с пътните условия и да не предприемат рискови изпреварвания и маневри.\r\n\r\nЗа повишаване безопасността на движение е възможно затваряне на определени участъци за обработване на настилките с химически вещества и инертни материали.\r\n\r\nГражданите и транспортни фирми могат да получават информация за актуалната пътна обстановка в страната от интернет страницата на АПИ - api.bg, както и по всяко време на денонощието на телефон 0700 130 20 в АПИ.\r\n ", "date": "2020.01.05", "title": "Времето застудява, чакат се поледици по пътищата "}
{"url": "https://www.dnes.bg/obshtestvo/2020/01/05/da-pocherpiat-krystio-i-krystana-za-imen-den.434884", "text": "На 5 януари отбелязваме Попова Коледа или Зимен Кръстовден, наричан още Кръстци, Водокръщи.\n\r\nТози празник затваря цикъла на \"мръсните дни\", започващи от 25 декември. \"Мръсни\" или \"некръстни\" се наричат според християнството тези дни, в които новороденият Иисус все още не е получил Светото Кръщение.\n\r\nСмисълът на празничния ритуал е чрез силата на Кръста да се изчисти земята от бродещите в некръстеното време същества на отвъдното, на неподредения свят, да се подготви за голямото кръщение, което предстои. Сутринта в църквата се отслужва служба, водата се кръщава и освещава. На сутринта попът пуска кръст в осветена вода, като по този начин я кръщава и обикаля всички къщи, за да ги поръси с натопена в нея китка босилек. С този акт се вярва, че се пропъжда лошото и болестите от дома, а като благодарност стопаните слагат по паричка в менчето на свещеника.\n                    \n                    \n                \n                \n                \n                \r\nКато ръси по къщите, попът оставя и по малко бяла и червена вълна, с която се правят мартенички на 1 март. Народът вярва, че ако на Кръстовден замръзне китката босилек, с която попът ръси, годината ще е плодородна.\n\r\nНа следващия ден - 6 януари, Богоявление или Йордановден, кръстът от менчето се хвърля в река или водоем. Вярва се още, че на Зимен Кръстовден птиците и животните проговарят с човешки глас, а всички реки и потоци спират да текат за миг, за да се прочистят. Ако пък вечерта на 5 януари звездите са ярки, ще се народят хубави агънца през годината. Обредната трапеза на Кръстовден е постна.\n\r\nИмен ден празнуват Кръстьо и Кръстана.\n\r\n ", "date": "2020.01.05", "title": "Да почерпят Кръстьо и Кръстана за имен ден"}
{"url": "https://www.dnes.bg/world/2020/01/05/s-obucheni-kucheta-kradci-otmyknaha-200-ovce-v-angliia.434885", "text": "Полицията в графство Уилтшир в Англия разследва изчезването на близо 200 овце, задигнати от местни ферми, пише БГНЕС.\r\n\r\nКражбите са поне три, като в първия случай изчезнали 45 овце, във втория 61 и при последната, най-голяма кражба поне 72 овце.\r\n\r\nОщетените фермери предполагат, че бандитите използват специално обучени кучета, които да водят овцете към тях.\r\n\r\n\"Кражбите са свързани, а крадците са опитни кинолози с дресирани кучета. Такива кражби искат високо ниво на организация и трябва да се правят бързо.\", каза Емили Томас от полицията в Уилтшир.\r\n\r\nВластите приканиха жителите на околностите да се оглеждат за съмнителни лица или превозни средства.\r\n\r\nСпоред Томас, кражбите на овце се разкриват трудно, защото собствениците на големи стада откриват липсите едва при преброяването им, когато времето за разследване вече е пропуснато.\r\n ", "date": "2020.01.05", "title": "С обучени кучета крадци отмъкнаха 200 овце в Англия"}
{"url": "https://www.dnes.bg/notifikacii/2020/01/05/piian-se-zabi-v-dyrvo-do-avtobusna-spirka.434881", "text": "Среднощен екшън се разигра в центъра на Велико Търново. \r\n\r\nПиян шофьор се заби в дърво намиращо се на автобусна спирка, в непосредствена близост до сградата на общината в града, съобщи Нова тв.\r\n\r\nИнцидентът стана минути след полунощ.\r\n\r\nНа мястото са пристигнали органи на МВР. \r\n\r\nМъжът е дал проба за алкохол, която показва 1,59 промила.", "date": "2020.01.05", "title": "Пиян се заби в дърво до автобусна спирка "}
{"url": "https://www.dnes.bg/stranata/2020/01/05/temperaturite-padat-riazko-v-nedelia-shte-e-oblachno-i-dyjdovno.434886", "text": "В неделя през страната ще преминава студен атмосферен фронт. \n\r\nЩе бъде облачно, на места със слаби превалявания дъжд, в планинските и източните райони дъждът ще преминава в сняг. \n\r\nЩе духа умерен, временно и силен вятър от север-северозапад и с него температурите ще се понижат, максималните ще са между 1° и 6°, прогнозират синоптиците от НИМХ.\n\r\nНад Черноморието ще бъде облачно и ветровито, късно след обяд със слаби валежи от дъжд. Вятърът през деня ще се усилва и ще е умерен, след обяд временно и силен вятър от север-северозапад. Максималните температури ще са между 2° и 6°. Температурата на морската вода е около 10°. Вълнението на морето ще бъде 1-2 бала, след обяд ще се увеличи до 3 бала.\n                    \n                    \n                \n                \n                \n                \r\nВ планините ще духа силен, временно до бурен вятър от север-северозапад, който до края на деня постепенно ще се ориентира от север-североизток. Ще бъде облачно и с валежи от сняг. Ще има условия за образуване на преспи и навявания. Температурите ще се понижат и максималната на 1200 метра ще е около минус 3°, на 2000 метра – около минус 9°.\r\n ", "date": "2020.01.05", "title": "Температурите падат рязко, в неделя ще е облачно и дъждовно "}
{"url": "https://www.dnes.bg/stranata/2020/01/05/kloshar-pochina-na-spirkata-pred-bolnicata-v-lovech.434888", "text": "Мъж е намерен мъртъв на спирката пред Ловешката болница, съобщиха от полицията.\r\n\r\nСигналът е бил подаден в събота следобед.\r\n\r\nОт полицията уточниха, че мъжът е на 69 години, от село Катунец, община Угърчин и е водил скитнически живот. \r\n\r\nПо тялото му не са открити следи от насилие. \r\n\r\nВ петък вечерта е бил подаден сигнал от граждани на тел. 112, че мъжът нямал пари, не можел да се прибере вкъщи и няма къде да нощува.\r\n\r\nОт Окръжната прокуратура в Ловеч информираха, че постоянният му адрес е в Плевен. \r\n\r\nПосетил в събота през нощта спешното отделение на Ловешката болница, където му превързали рана на крака. \r\n\r\nСлед това продължил да обикаля около отделението и болницата в нетрезво състояние.\r\n ", "date": "2020.01.05", "title": "Клошар почина на спирката пред болницата в Ловеч "}
{"url": "https://www.dnes.bg/obshtestvo/2020/01/05/robotite-nastypvat-dali-mashinite-shte-ni-vzemat-rabotnite-mesta.434890", "text": "Дали новото десетилетие ще се окаже това, в което машините ще ни вземат работата, се пита Тим Харфърд на страниците на Financial Times? Подобни опасения са се ширели много пъти през вековете и винаги са били грешни. Но те не са абсурдни по своята същност. През 1979 г. икономистът Василий Леонтиев изтъкна съдбата на коня. Конете винаги са били от жизненоважно икономическо значение, но са залезли през втората половина на 20 век, тъй като двигателят с вътрешно горене се е превърнал в доминиращ източник на сила. \n\n\n\r\nКонете все още имат своята ниша, но никога няма да си върнат първенството от двигателите, независимо колко евтин стават овесът. Може ли голям брой работници да тръгнат по пътя на коня? През 2003 г. икономистите Дейвид Отър, Франк Леви и Ричард Мърнейн публикуваха изследване на икономиката на технологичните промени, което направи две влиятелни наблюдения. \n                    \n                    \n                \n                \n                \n                \r\nПърво, те посочиха (правилно), че е подвеждащо да се говори, че роботите - или всяка друга технология – ще ни отнеме работните места. По-скоро машините изпълняват задачи, по-тясна категория работа. Тъй като повечето работни места включват много различни задачи, роботите няма да ги заменят напълно, но могат да преобразуват радикално работата ни. Роботът счетоводител не е C-3PO (златният робот от Междузвездни войни – бел. прев.); той е Excel или QuickBooks. Както при коня, при никаква заплата хора изчислители не могат да се съревновават с компютрите по отношение на електронните таблици. Въпреки това съществуват огромен брой счетоводители. \n\r\nПросто днес тяхната работа е много по-различна.\n\r\nВторо, твърдят професорите Отър, Леви и Мърнейн, задачите, които машините поеха, могат да бъдат най-добре описани не като „квалифицирани“ или „неквалифицирани“, а като „рутинни“ или „нерутинни“. Преизчисляването на електронна таблица е квалифицирана, но рутинна задача, която лесно може да се автоматизира. Почистването на тоалетна изисква малко умения, но е нерутинна работа и затова е трудно да се автоматизира.\n\r\nТози поглед към света се оказа много полезен. Той обяснява защо технологията може да промени нашите работни места без да ги заеме. И защо както нископлатеният, така и високоплатеният край на пазара на труда се оказаха стабилни, докато средата, със своите квалифицирани, но рутинни задачи, беше подкопана.\n\r\nНо в новата книга „Свят без работа“ Даниел Сaскин твърди, че втората част от перспективата на Отър-Леви-Мърнейн се оказва по-съмнителна. Той установява, че границите на „рутината“ се размиват бързо.\n\r\nДа вземем, например, CloudCV - система, която отговаря на отворени въпроси за изображения. Качете изображение и задайте някакъв въпрос. Една снимка показваше двайсетинагодишни младежи, седящи на диван с бяло вино и кутии бира, като един от тях бе заел драматична поза.\n\r\nКакво правят?“, попитах компютъра. „Играят на електронна игра”, отговори той правилно. \"Какво пият?\", казах аз. \r\n„Вероятно бира”, беше отговорът. „Какво е времето?“, попитах относно снимка на открито. „Облачно“, отвърна компютърът. Така беше. Системата дава точни отговори на неформални въпроси за случайни снимки. Това рутинна задача ли е? Едва ли.\n\r\nОще по темата четете в ", "date": "2020.01.05", "title": "Роботите настъпват, дали машините ще ни вземат работните места?"}
{"url": "https://www.dnes.bg/stranata/2020/01/05/tradiciiata-si-e-tradiciia-150-myje-na-horoto-v-ledenite-vodi-na-tundja.434889", "text": "В Калофер започна подготовката за мъжкото хоро.То ще се играе рано сутринта на Йордановден. \n\r\nРитуалът се изпълнява вече повече от 200 години, а тази година във водите на река Тунджа се очаква да влязат близо 150 души, съобщи Нова тв.\n\r\nВ Калофер текат приготовленията за голямото събитие на Богоявление. Местните почистват коритото на реката и района около нея. Подготвя се и бента, който трябва да повиши нивото на водата в реката. Ганчо е най-възрастният мъж, който всяка година участва в изграждането му.\n\r\nКалоферци в народни носии, под звуците на тъпани и гайди, рано сутринта навлизат в ледените води на река Тунджа, пеейки характерни местни песни. \n\r\nМъжете се хващат за рамене и играят хоро, а на брега свещеници отслужват литургия. Следва хвърляне на кръста, а който го хване го дава на най-малкия участник в леденото хоро. Поверието гласи, че който нагази във водата на Йордановден, ще бъде здрав през цялата година.\n                    \n                    \n                \n                \n                \n                \r\nОчакванията са рано сутринта на Йордановден температурите да бъдат отрицателни, а водата в реката да замръзне. Калоферци не са притеснени, че на различни места в страната започна да се изпълнява хоро в реката на Богоявление.\n\r\nМестните имат едно желание – да играят първо те във водите на Тунджа, каквато е традицията през последните два века.\n\r\n ", "date": "2020.01.05", "title": "Традицията си е традиция! 150 мъже на хорото в ледените води на Тунджа "}
{"url": "https://www.dnes.bg/usa/2020/01/05/sasht-gotovi-da-udariat-iran-po-silno-ot-vsiakoga.434891", "text": "Американският президент Доналд Тръмп заяви днес, че САЩ ще ударят Иран по-силно от всякога, ако Ислямската\r\nрепублика извърши нападения като отмъщение за убийството на иранския генерал Касем Солеймани, предаде БТА като се позова на Франс прес. \n\r\n\r\n\"Ако те продължат да нападат, нещо, което категорично не ги съветвам да вършат, ще ги ударим по-силно отколкото някога са били удряни\", заплаши Тръмп в Туитър.\r\n ", "date": "2020.01.05", "title": "САЩ готови да ударят Иран по-силно от всякога"}
{"url": "https://www.dnes.bg/top-novini/2020/01/05/cenite-na-osnovnite-hrani-skochiha-s-nad-8-za-dve-sedmici.434892", "text": "През последните две седмици храните, които се търгуват на едро, скочиха с 8,16 на сто, показват данните на Държавната комисия по стоковите борси и тържищата.\n\r\nИндексът на тържищните цени се повиши за първи път над 1,600 пункта от Великденските празници през 2019 г., когато стигна максимума си за годината от 1,608 пункта.\n\r\nЦената на оранжерийните домати в началото на годината се понижи с 3,5 процента, до 2,22 лева за килограм, а цената на оранжерийните краставици се увеличи с 2,9 на сто, до 2,45 лева за килограм. Картофите поскъпват с 1,4 на сто и се продават по 0,70 лева за килограм. Морковите поевтиняват с 1,4 на сто и се търгуват по 0,69 лева за килограм. Зелето поевтинява със 7,0 на сто и се продава по 0,53 лв./кг. Червените чушки поскъпват с 2,9 на сто, средно до 2,45 лева.\n                \n                \n                \r\nЯбълките поевтиняват с 1,8 на сто, до 1,12 лв./кг. Лимоните поскъпват с 4,3 процента и се продават по 2,19 лева за килограм. Бананите се предлагат по 2,20 лева за килограм; портокалите - по 1,29 лв./кг; мандарините поевтиняват с 3,2 на сто - до 1,51 лева за килограм.\n\r\nКравето сирене поскъпва с 0,8 на сто и се търгува по 6,37 лв./кг; кашкавалът, тип \"Витоша\", се купува по 10,60 лв./кг. \n\r\nОлиото поскъпва с 1,0 на сто и се продава по 2,00 лева за литър.\n\r\nПакетче краве масло от 125 грама се продава по 2,23 лева. Пилешкото замразено месо поевтинява с 0,7 на сто и се търгува по 4,04 лева за килограм на едро в края на седмицата. Захарта е по 1,26 лв./кг. Брашното, тип \"500\", поскъпва с 1,1 на сто, до 0,95 лева/кг. Цената на ориза се понижава с 1,0 на сто, до 1,92 лева за килограм. Яйцата се продават средно по 0,21 лева за брой.", "date": "2020.01.05", "title": "Цените на основните храни скочиха с над 8% за две седмици"}
{"url": "https://www.dnes.bg/world/2020/01/05/kola-se-vriaza-v-grupa-turisti-v-italiia-shestima-zaginaha.434893", "text": "Шест души бяха убити в северна Италия тази нощ, след като като автомобил се вряза в група туристи, съобщи ДПА, като се позовава на полицията в Болцано. \r\n\r\nСпоред първоначалните данни загиналите са германски граждани, съобщи Dariknews.\r\n\r\nМестно радио съобщи, че колата се врязала в група от 17 души. Шестима били убити на място, няколко били тежко ранени.\r\n\r\nПолицията разследва причините за произшествието.", "date": "2020.01.05", "title": "Кола се вряза в група туристи в Италия, шестима загинаха "}
{"url": "https://www.dnes.bg/notifikacii/2020/01/05/shofior-se-blysna-v-dve-parkirani-koli-i-stylb.434894", "text": "21-годишен шофьор е в болница с много наранявания, след като самокатстрофира в пловдивското село Калековец. \r\n\r\nТой се е движел с висока скорост и при навлизане в завой е загубил контрола над колата, съобщиха от полицията \r\n\r\nШофьорът се е блъснал в две паркирани пред къщи коли и се е забил в уличен стълб, на който има поставено електрическо табло. \r\n\r\nМъжът е с кипърска книжка и най-вероятно е употребил алкохол.", "date": "2020.01.05", "title": "Шофьор се блъсна в две паркирани коли и стълб "}
{"url": "https://www.dnes.bg/world/2020/01/05/ruhna-sgrada-v-kambodja-24-zaginali-23-raneni.434895", "text": "Най-малко 24 души са загинали, а 23 са ранени при рухването на сграда в Камбоджа, а под развалините са затрупани работници, съобщиха властите, цитирани от Ройтерс и БТА.\r\n\r\nСедеметажната бетонна сграда рухна в петък в крайбрежния град Кеп, разположен на около 160 километра югозападно от столицата Пномпен.\r\n\r\nЗлополуката стана една година след като друг строителен обект се срути и отне живота на 28 души в провинция Сихануквиле.\r\n\r\nДо момента са починали 24 души, обяви губернаторът на Кеп Кен Сата. Три от телата още не са извадени от развалините.\r\n\r\nНеизвестен брой работници остават блокирани, посочи Сата и добави, че властите са задържали за разпит камбоджански съпрузи - собственици на сградата.\r\n\r\nМинистър-председателят Хун Сен каза вчера, че спасителите продължават да се опитват да достигнат до затрупаните хора.\r\n\r\nВ Камбоджа има бум на строителството заради нарастващия поток от китайски туристи и инвеститори, посочва Ройтерс.\r\n ", "date": "2020.01.05", "title": "Рухна сграда в Камбоджа, 24 загинали, 23 ранени"}
{"url": "https://www.dnes.bg/akoshtete-vqrvaite/2020/01/05/liubopitni-fakti-za-liubovta-i-vryzkite.434734", "text": "Въпросите за любовта и връзките не спират да ни вълнуват. Учените в различни части на света също не спират да търсят отговори за щастливите романтични взаимоотношения. Въпреки че често попадаме на информация по темата, базирана на различни проучвания и тя обикновено предизвиква само усмивки, може би е добре да се замислим за някои неща. Ето няколко любопитни факта за любовта и връзките.\r\n\r\nИли поне така смятат учени от Тексаския университет в Остин. Според заключенията им от проведените проучвания, хората, които са правили за първи път секс след 19-годишна възраст, са по-склонни да не сключат брак рано, могат да създадат по-щастливи романтични отношения в зряла възраст и като цяло се считат за по-надеждни за дългосрочни връзки.\r\n                    \n                    \n                \n                \n                \n                \r\nЗнаете ли, че рискът от развод или раздяла намалява, ако партньорите гледат романтични филми заедно и ги дискутират. Така разбират какво е погрешно или какво е добре да направят за своята връзка и по този начин си взаимодействат. Всичко това им помага да намалят конфликтите.\r\n\r\nТова твърдение е на учени от Университета в Сейнт Луис. Те са открили, че мъжете с по-висок коефициент на интелигентност са по-верни на половинките си, тъй като тези мъже оценяват моногамията и сексуалната изключителност. По отношение на жените, нивото на интелигентност не оказва никакво влияние върху тяхната вярност, смятат специалистите.\r\n", "date": "2020.01.05", "title": "Любопитни факти за любовта и връзките "}
{"url": "https://www.dnes.bg/business/2020/01/05/chez-prikliuchi-oshte-edin-etap-ot-proekta-za-opazvane-na-ptici.434898", "text": "Вторият етап от теренните проучвания по проекта Life Birds приключи в края на месец ноември 2019 г. , съобщиха от пресцентъра на ЧЕЗ. \n\r\nТова е една от най-ключовите дейности в проекта, чието пълно наименование е „Опазване на застрашени видове птици чрез обезопасяване на опасни за тях въздушни електропроводи в защитени зони от Натура 2000 в Западна България“ – LIFE16 NAT/BG/000612. Чрез нея екипът на „ЧЕЗ Разпределение България“ АД и неговият партньор - Българско дружество за защита на птиците (БДЗП), ще получат допълнително информация за рисковите за птиците въздушни електропроводи в западната част на страната.\n\r\nПрез изминалия сезон проучванията бяха съсредоточени в няколко зони от Натура 2000, които са част от проекта – „Понор“ BG0002005, „Раяновци BG0002001“, „Места“ BG0002076, „Славянка“ BG0002078 и „Кресна“ BG0002003. Полевите експерти обхождаха всеки месец 160 км. рискови за птиците въздушни електропроводи. Те бяха предварително определени в специален анализ, изготвен от ГИС експерти на БДЗП и „ЧЕЗ Разпределение България“ АД.\n                    \n                    \n                \n                \n                \n                \r\nОбщият брой на установените жертви през 2019 г. е 47 индивида от 18 вида птици. По време на проучването най–много жертви бяха констатирани в защитена зона „Места“. Сред загиналите птици са открити 10 обикновени мишелова, 9 гарвана, 3 големи ястреба, 2 малки ястреба, 2 орела змияри и 2 бели щъркела. От общо 47 намерени птици, 28 са загинали вследствие от токов удар и 19 от сблъсък с проводниците. Предстои данните да бъдат детайлно анализирани и да се пристъпи към обезопасяване на рисковите за птиците електропроводи.\n\r\n„ЧЕЗ Разпределение България“ АД стартира изпълнението на техническите мерки по обезопасяване на рискови стълбове, идентифицирани по време на теренните проучвания от 2018 г. До момента са обезопасени 520 броя стълба, като са монтирани и 127 броя маркиращи устройства.\n\r\nТеренните проучвания ще продължат три години, като зоните на конфликт между птиците и електроразпределителната мрежа ще бъдат обезопасявани поетапно. Проектът „Опазване на застрашени видове птици чрез обезопасяване на опасни за тях въздушни електропроводи в защитени зони от Натура 2000 в Западна България“ е съфинансиран от програма Life на Европейския съюз. Изпълнението му е естествено продължение на дългосрочната политика на „ЧЕЗ Разпределение България“ АД и БДЗП за опазването на биологичното разнообразие – защита живота на птиците и осигуряване на възможност за безопасно гнездене. Времетраенето на проекта е 63 месеца от 01.10.2017 г. до 31.12.2022 г. \r\n ", "date": "2020.01.05", "title": "ЧЕЗ приключи още един етап от проекта за опазване на птици"}
{"url": "https://www.dnes.bg/football/2020/01/05/ibrahimovich-shte-se-prevyrne-li-v-mesiia-v-milan.434900", "text": "Завръщането на Златан Ибрахимович в Милан сложи край на сага, продължила близо месеца. След приключване на ангажимента му в ЛА Галакси ежедневно вървяха спекулации къде ще продължи кариерата си 38-годишният нападател. Самият той умело подхранваше интригата, след като пусна видео с думите „Испания, чакай ме“. А на опашката се наредиха Наполи, Болоня, Евертън, дори третодивизионният Монца, управляван от тандема Адриано Галиани – Силвио Берлускони.\n\r\nЗлатан обаче избра Милан и сега цялата червено-черна общност е вперила поглед в него с надеждата да се превърне в месия в трудния период, който клубът изживява.\n\r\nЯсно е, че има и сантиментален елемент в решението му. Но, от друга страна, футболист с харизмата и успехите на шведа – трофеите му са повече от тези на новите му съотборници, взети заедно, се явява като спасител и за ръководството на тима. Позициите на техническия директор Паоло Малдини и изпълнителния директор Звонимир Бобан са сериозно разклатени. Присъствието на Златан ще отклони стрелите на недоволство от тях, а ако пък повлияе за излизането от кризата – още по-добре.\n                    \n                    \n                \n                \n                \n                \r\n„Ибрахимович е различен от другите, той е уникален. Златан е този, който може много да даде на отбора. Дори и да не е вече на 28 години, той все още е изключителен играч и личност. Ибрахимович може да придвижи целия клуб в правилната посока“, заяви в средата на декември Бобан.\n\r\nИнтересното е, че през 2015 г. точно Звоне се изказа срещу завръщането на шведския нападател. Въпреки че тогава Ибра бе в ПСЖ и с 4 години по-млад. „Ибрахимович няма да помогне на Милан по никакъв начин, заяви Бобан пред „Гадзета дело спорт“. - Мисля, че завръщането няма да бъде от полза и за Златан. Шведът е скъп и привличането му носи определени рискове.“ Явно хърватинът сега е на друг акъл…\n\r\nЗавръщанията по правило крият много рискове. Особено когато първият ти период е бил много успешен. С предишния престой на Ибра се свързва и последната титла на росонерите през 2011-а. Безспорно приносът на шведа за скудетото бе значим, но трябва да се има предвид и с кого бе на терена. През 2010 г. Ибра завари в съблекалнята футболисти като Неста, Тиаго Силва, Гатузо, Зеедорф, Пирло, Амброзини, Индзаги, Касано, Пато, Робиньо… А сега партньори ще му бъдат Калабрия, Романьоли, Кесие, Бенасер, Крунич, Сусо, Кастийехо, Чалханоглу и Пьонтек. Как егото и класата на шведа ще съжителстват с тях, не е много ясно…\n\r\nДругата въпросителна е свързана с поста на нападателя. Най-вероятно Стефано Пиоли ще заложи на схемата 4-3-3 с Ибра в центъра на атаката, подкрепен от Сусо и Чалханоглу по крилата. Това означава, че привлеченият миналия януари Пьонтек се превръща в твърда резерва, а алтернатива ще е дошлият през лятото 20-годишен португалец Рафаел Леао. От останалите нападатели Фабио Борини е с единия крак в Дженоа, а Анте Ребич тотално разочарова. Показателно е, че полякът отказа предложение от Рома, което навява на мисълта, че вече мисли за друго развитие на кариерата си.\n\r\nЕфектът от идването на Ибрахимович има и финансово измерение. Продажбите на фен артикули и зрителската посещаемост ще скочат. В този смисъл заплатата на Златан до края на сезона – 3 млн. евро (б.р. - това е възнаграждението и на Ребич!) са инвестиция, която ще се изплати многократно. А при добро представяне на отбора и задействане на опцията за продължаване и за следващия сезон, абонатите също ще се увеличат.\n\r\nИма обаче и нещо друго. С идването на футболист с класата и успехите на шведа Кристиано Роналдо ще има вече своя достоен съперник. Две безсмъртни легенди, за които годините не важат. И отсега започва подгряването за мегасблъсъка на 11 април на „Алианц“ – CR7 срещу ZI21 е зрелище, което не е за изпускане.\n\r\nОще спортни новини четете в ", "date": "2020.01.05", "title": "Ибрахимович - ще се превърне ли в месия в Милан?"}
{"url": "https://www.dnes.bg/health/2020/01/05/7-plodove-i-zelenchuci-pomagashti-pri-zapek.434737", "text": "Един от най-често срещаните храносмилателни проблеми, е запекът. Нередовното изхождане крие редица рискове за здравето, освен че създава и всекидневен дискомфорт. Начинът ни на хранене, редовната физическа активност, също оказват влияние върху перисталтиката на червата.\r\nОсвен сусамов тахан, овесени ядки, тиква, домашна супа, зелев сок, вижте кои полезни плодове и зеленчуци могат да ви помогнат да се справите със запека.\r\n\r\nВкусните сушени сливи може да добавяте към вашите смутита, овесена каша, да ги хапвате така или под формата на ошав. Те са богати на фибри, които влияят благоприятно върху перисталтиката. Освен това съдържат и фруктани и сорбитол, които са ферментируеми захари, имащи слабително действие. При някои хора, този тип захари предизвикват газове в корема.\r\n                    \n                    \n                \n                \n                \n                \r\nРедовната консумация на тези цитрусови плодове, не само ще ви достави известно количество витамин С, но може да помогне, ако страдате от запек. Портокалите са богати на фибри, но и на флавоноид, наречен нарингенин. Според учени, нарингенинът действа слабително.\r\n\r\nЧудесен е на салата или в комбинация с месо, други зеленчуци. Спанакът е добър растителен източник на магнезий. Редовната му консумация благоприятства здравето на дебелото черво, което го прави подходящ зеленчук в борбата със запека.\r\n", "date": "2020.01.05", "title": "7 плодове и зеленчуци, помагащи при запек "}
{"url": "https://www.dnes.bg/notifikacii/2020/01/05/pojar-na-borda-na-samolet-na-wizzair-evakuiraha-pytnicite.434903", "text": "Пожар на борда на Airbus A320 на авиокомпания WizzAir доведе до отмяна на полета. \r\n\r\nСамолетът трябваше да лети от унгарския град Дебрецен до Париж, съобщи Airlive.net. \r\n\r\nПилотите обаче бяха принудени да отменят излитането и да евакуират пътниците с аварийни пързалки на летището в Дебрецен. \r\n\r\nПожарът е избухнал в задната част на самолета. \r\n\r\nНяма пострадали при инцидента.\r\n ", "date": "2020.01.05", "title": "Пожар на борда на самолет на WizzAir, евакуираха пътниците "}
{"url": "https://www.dnes.bg/stranata/2020/01/05/natovareni-pytishta-koloni-po-trakiia-tapi-na-vhodovete-na-sofiia.434901", "text": "\r\nКАТ прогнозира, че ще има затруднения по пътищата в последния ден от седмицата. \r\nЕдна от причините е влошаването на метеорологичните условия, а другата –засиления трафик. \r\n  и някои други фактори отново очакваме затруднения по пътищата, натоварване по пътищата. \n\r\nИнспектор Лъчезар Близнаков от отдел \"Пътна полиция\" към Главна дирекция \"Национална полиция\" припомни, че за въведените ограничения за движение на автомобили над 1,5 тона в Гърция. \n\r\n\r\n\"Забраната важи за абсолютно всички гранични контролно-пропускателни пунктове. Автомобилите, които желаят да пътуват към Гърция, ще бъдат пропускани през пунктовете, но трябва да спрат на територията на Гърция. Гръцките власти ще ги спират, след като навлязат на гръцка територия, но дори и това да не се случи, всички трябва да знаят, че автомобилите над 1,5 тона имат временна забрана за движение в Гърция. Има много силен вятър. Става въпрос за товарни автомобили над това тегло. Леките автомобили могат да се движат на територията на страната\", уточни инспекторът, цитиран от \"Фокус\". \n                    \n                    \n                \n                \n                \n                \r\nВъв връзка с последния почивен ден в Румъния се очаква трафикът да бъде натоварен и по северната ни граница. \n\r\nМного румънските са пристигнали у нас за празниците, а има и много пътуващи от Гърция към Румъния. \r\nОт \"Пътна полиция\" предполагат, че колони от автомобили ще се образуват на Благоевград и по АМ \"Тракия\". \n\r\n\"Навсякъде имаме допълнителни екипи на \"Пътна полиция\", които ще осигуряват пропускливост на движението и ще предотвратяват образуването на задръствания и струпвания\", добави инспекторът. \n\r\nБлизнаков призова шофьорите да се движат толерантно и търпеливо, да се въздържат от неразумно изпреварване по пътищата. \n\r\n\"Разчитаме и на гражданите да сигнализират за такива неразумни водачи, които предприемат рискови изпреварвания\", добави той. \n\r\nСилите на жандармерията са ангажирани да помагат на \"Пътна полиция\" в грижата за обезпечаването на обществения ред в крайпътните заведения и паркинги. \n\r\nСъздадена е организация за нормалното придвижване, като на влизане в София от Владая е създадено реверсивно движение. \r\n\"Осигурени са две ленти за влизане в София. Целогодишно и тази година продължава реверсът да е валиден\", допълни инспекторът. \n\r\nВ столицата са осигурени служители, които да подпомогнат движението при натоварване по основните булеварди. На АМ \"Хемус\" при тунел \"Витиня\" също са осигурени служители, като при струпване на коли ще бъде създадена организация на движението с приоритет да се пропускат автомобилите в посока София и да бъдат предотвратени задръствания. \n\r\nБлизнаков цитира и статистика за пътнотранспортните произшествия за изминалото денонощие, като стана ясно, че броят им е 64. \n\r\n\"14 от тях са тежки, при които са пострадали 16 души. Рано сутринта в София има един загинал водач, който е катастрофирал сам с автомобила си\", добави той. \n\r\nОт \"Пътна полиция\" апелират за спазване на ограниченията на скоростта и припомнят, че навсякъде ще се следи за превишена скорост, употреба на алкохол и неправилно изпреварване. \n\r\n\"Ще бъдат извеждани от движение тези водачи, които са нетърпеливи и предприемат изпреварвания на дългите колони от автомобили. Тези изпреварвания са безсмислени\", отбеляза инспекторът.\r\n ", "date": "2020.01.05", "title": "Натоварени пътища, колони по \"Тракия\", тапи на входовете на София"}
{"url": "https://www.dnes.bg/stranata/2020/01/05/plyhove-donesli-chumata-po-svinete-vyv-fermata-v-shumensko.434896", "text": "Една от причините за африканската чума в свинекомплекса в Шуменско може да са плъхове, които са преминали през металните ограждения, смята председателят на Българската агенция по безопасност на храните (БАБХ) проф. \r\nПаскал Желязков. \n\n\r\nВсичките близо 24 000 прасета в свинефермата в село Никола Козлево ще бъдат умъртвени. \n\r\n\"Унищожаването на прасетата ще започне във вторник. Дотогава трябва да бъде направен изкопа и да бъдат положени изолиращите материи, които да не позволяват подпочвени води да проникват при прасетата“, обясни той пред  bTV. \n\r\n\"Вчера имаше извънредно заседание на Областната епизоотичната комисия в Шуменска област. Хората са силно амбицирани да се справят бързо с инфекцията и има определена площадка за загробване на животните в село Хърсово, която е оценена по всички правила от РИОСВ и други заинтересовани институции, които имат отношение към подпочвените води“, обясни Желязков.\n                    \n                    \n                \n                \n                \n                \r\nПо думите му ще бъдат дадени каквито трябва обезщетения и компенсации. \n\r\n\"В края на годината получихме поредния транш от Европейската комисия в рамките на 8 млн. лв. Министерството на храните, земите и горите е силно амбицирано през следващата година да няма толкова много случаи на болестта“, обясни председателят на Българската агенция по безопасност на храните.\n\r\nТой допълни, че по домашните свине няма други огнища на болестта, но по дивите свине има случаи от Централното и Североизточното горско предприятие.\n\r\nЖелязков подчерта, че ловните дружинки са тяхната първа линия в борбата с намаляване броя на популацията на дивите свине.\r\n ", "date": "2020.01.05", "title": "Плъхове донесли чумата по свинете във фермата в Шуменско?"}
{"url": "https://www.dnes.bg/index/2020/01/05/bedstvieto-v-avstraliia-nad-200-pojara-izpepeliavat-gori-i-domove.434911", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Продължава борбата с  в Австралия. Само за 48 часа са събрани над десет милиона щатски долара след призива на австралийски актьор за подпомагане на огнеборците в щата Нов южен Уелс. Правителството също обеща 14 милиона долара за борба с огнената стихия. Над 200 пожара изпепеляват гори и домове в югоизточната част на страната, като взеха живота на десетки хора и стотици хиляди животни.  \n\r\nПротивопожарната служба в Нов Южен Уелс издаде предпреждение, че неспирните , генерират толкова много горещина, че създават собствени климатични системи, включително и сухи светкавични бури и огнени торнада. Пожарите в югоизточната част на континента продължават месеци, предшествани от дълъг период на жега и суша. В момента има над 200 активни горски пожара в цялата страна, съобщи \n                \n                \n                \r\nНад 100 000 жители са евакуирани от трите най-критични щата – Нов Южен Уелс, Виктория и Южна Австралия. Премиерът Скот Морисън е подложен на яростна критика заради неспособността на властите да се справят с бедствието, докато хилядипожарникари и доброволци рискуват живота си, за да спрат огъня. \n\r\nПридружаван от силни ветрове и температури над 45 градуса огънят вече е опустошил над 6000 квадратни километра земя – площ, еквивалентна на територията на Белгия. До момента има, сред тях трима пожарникари, като този брой се очаква да се покачва, защото десетки хора са в неизвестност, . \n\r\nПоловин милиард животни са умрели в пожарите, сред които са домашни любимци, добитък и диви животни. Повече от 1200 домове са разрушени. Десетки хиляди домове в Нов южен Уелс и Виктория в момента са без електричество. В борбата с огъня се включи и армията.\n\r\nВ столицата Канбера качеството на въздуха е класирано като най-лошото в света, а жителите са призовани да не напускат домовете си.\n\r\nАвстралийската авиокомпания \"Кантас\" отмени полети до и от града за неделя. За днес прогнозата за югоизточната част на Австралия е за малко по-ниски температури и дъжд. ", "date": "2020.01.05", "title": "Бедствието в Австралия: Над 200 пожара изпепеляват гори и домове"}
{"url": "https://www.dnes.bg/index/2020/01/05/rubin-za-poveche-prosperitet-prez-2020g.434803", "text": "Рубинът е един от най-редките и ценни скъпоценни камъни в света. Наричат го \"сърцето на Майката Земя\", а цветът му се свърсва със страстта и любовта между хората. Името му идва от  латинското \"rubeus\", което в превод на български означава червено. \r\n \r\nПроизхождащ от минерала корунд, рубинът се нарежда на второ място по твърдост след диаманта. Среща се още в нюансите жълтеникаво-червено и тъмно карминено-червено. \r\n \r\nХората от много страни вярват, че естествения камък има мистична сила и носи щастие и късмет. Някои дори го полагат в основите, когато градят сграда. \r\n \r\n\r\n \r\nРубинът се препоръчва за родените през юли, най-вече представителите на зодия Лъв и хората с такъв асцендент. Той се управлява от Слънцето. \r\n \r\nСпоред Авестийската школа по астрология смята, рубинът не бива да се носи постоянно, защото отвежда голямо количество енергия. \r\n \r\n\r\n \r\nПочитателите на древното изкуство вярват, че носен кати амулет, рубинът носи душевен мир. Той има способността да изчиства съзнанието от лоши мисли, да подобри креативността и концентрацията. \r\n \r\nВ миналото камъкът се е използвал като амулет за пречистване на кръвта и насърчаване на просперитета. \r\n \r\n", "date": "2020.01.05", "title": "Рубин - за повече просперитет през 2020г."}
{"url": "https://www.dnes.bg/obshtestvo/2020/01/05/kmetyt-na-vraca-niama-da-dopusnem-izgariane-na-opasni-otpadyci.434917", "text": "Кметът на Враца Калин Каменов заяви, че в града няма да се допусне изгаряне на пластмасови отпадъци и складирането на опасни боклуци.\n\r\nТой направи коментара след като беше оповестена информация, че властите и ДАНС проверяват площадка за отпадъци в града.\r\n\n\n\n\r\nНито една институция не е уведомена за складирането на балите с отпадъчни материали, посочи кметът, цитиран от БНР.\n\r\n\"Идеята на собственика на тези касети по никакъв начин не е коментирана с мен и екипа ми. Не е редно този начин да се действа! Първо, се внасят проектите, съгласуват се с общината, съгласуват се с инспекцията по околна среда и след това се пристъпва към действия, свързани с доставка на суровини и материали за преработване\", обясни Каменов.\n                    \n                    \n                \n                \n                \n                \r\nОт общината са направили свое проучване: \"Има идея тази тонер касети да се раздробяват механично, без да има горене, топене или термична обработка, която да вреди на околната среда, а впоследствие – желязото, което ще се извлича, да се предава на вторични суровини, а пластмасата да се продава на заводи, които оперират и работят с подобна суровина\".", "date": "2020.01.05", "title": "Кметът на Враца: Няма да допуснем изгаряне на опасни отпадъци"}
{"url": "https://www.dnes.bg/index/2020/01/05/vyzobnoviavat-sydebnite-dela-sreshtu-maikyl-djeksyn.434918", "text": "Възобновяват срещу покойния . Това постанови американски съд. Според решението на магистратите двама мъже, обвиняващи Краля на попа в документалния филм \"Да напуснеш Невърленд” в сексуални злоупотреби, могат да предявят съдебни искове срещу две от неговите компании, съобщи \n\r\nИщците твърдят, че са били сексуално малтретирани стотици пъти от певеца в края на 80-те и началото на 90-те години, докато са гостували в неговото ранчо, в присъствието на негови служители. Тогава те са били съответно на 10 и 7 години. \n\r\nОт семейството на Краля на попа отрекоха всички обвинения и описаха лентата на режисьора Дан Рийд като \"публичен линч“.\r\n                \n                \n                Адвокат на наследниците на Джексън заяви: \"Решението на Апелативния съд просто възражда съдебните дела срещу компаниите на Майкъл Джексън, в които абсурдно се твърди, че служителите на Майкъл по някакъв начин са отговорни за сексуално насилие, което никога не се е случило“.", "date": "2020.01.05", "title": "Възобновяват съдебните дела срещу Майкъл Джексън"}
{"url": "https://www.dnes.bg/notifikacii/2020/01/05/london-ubitiiat-kasem-soleimani-beshe-regionalna-zaplaha.434920", "text": "имат право на самоотбрана, заяви по повод убийството в Багдад на иранския генерал  британският външен министър Доминик Рааб, цитиран от Франс прес и Ройтерс.\r\nУбитият в Ирак Солеймани беше регионална заплаха и разбираме в какво положение са се оказали САЩ, каза Рааб по Скай нюз.\r\n\"Задачата на генерал Солеймани беше да използва подставени лица и милиции за нападане на западните страни, които легитимно се намират в Ирак и при тези обстоятелства ясно важи правото на самоотбрана\", каза Рааб, който изрази несъгласие със становището, че на Солеймани е обявяване на война.\r\n                \n                \n                \"Засилването на напреженията обаче е риск и сега искаме да видим деескалация и стабилизиране на ситуацията. Никой няма интерес от война. Трябва да се намери начин да се позволи на Иран да излезе от международната си изолация\", заяви , цитиран от БТА.\r\nРааб съобщи, че днес е разговарял с премиера и президента на Ирак и смята да разговаря и с иранския външен министър. В близките дни той смята да се срещне и с държавния секретар на САЩ , който упрекна европейците, че \"не са били толкова полезни\", колкото са можели в тази ситуация.\r\nБританският министър на отбраната Бен Уолъс по-рано съобщи, че два британски бойни кораба - фрегата и ескадрен миноносец ще възобновят ескортирането на търговски кораби под британски флаг в Ормузкия проток, който е стратегически район за търговията с петрол.", "date": "2020.01.05", "title": "Лондон: Убитият Касем Солеймани беше регионална заплаха "}
{"url": "https://www.dnes.bg/business/2020/01/05/rusiia-e-gotova-da-vyzobnovi-dostavkite-na-petrol-za-belarus.434921", "text": "Русия е готова да възобнови доставките на петрол за Беларус при изпълнението на поставените през 2019 г. условия, твърди близък до преговорите между Москва и Минск анонимен източник, цитиран от .\n\r\nСпоред условията от миналата година разходите на Беларус ще бъдат с 1.6 млрд. долара по-ниски през 2020 г. в сравнение с внос от друга страна спрямо пазарните цени и разходите за транспорт. Стойността е на база на доставка за цялата година за 24 млн. тона петрол.\r\nРусия прекрати доставките на петрол за Беларус на 1-ви януари след изтичането на досегашния договор, като сега двете страни преговарят за ново споразумение.\n                    \n                    \n                \n                \n                \n                \r\nВчера Беларус обяви, че е близо до договарянето на първоначална доставка от руска компания, без да е необходимо да плати предварително. През последните години бившата съветска република купува петрол от Русия на условия, сходни с тези и за руските независими рафинерии, посочва анонимият източник.\n\r\nБеларус, която традиционно разчита на енергийни доставки от Русия, смята, че ще загуби от промените в данъчното облагане на Русия. От 24-те милиона тона петрол, които Беларус получи спрямо предходния договор, 18 млн. тона бяха за беларуските държавни рафинерии. Останалата част бе предвидена за износ за други държави, но Кремъл реши да прекрати доставките при такива условия. Освен това Москва настоява да се задълбочи икономическата интеграция между двете страни, което провокира обществено недоволство в Беларус и бяха проведени протести в Минск.", "date": "2020.01.05", "title": "Русия e готова да възобнови доставките на петрол за Беларус"}
{"url": "https://www.dnes.bg/index/2020/01/05/po-tynka-taliia-sled-praznicite-nablegnete-na-supite-bez-hliab.434801", "text": "Студеното време предполага по-усилена консумация на чайове и супи. И това не е никак зле, особено за вашата талия. \r\nТечностите може да са ваш пръв приятел в процеса на отслабване, просто трябва да внимавате какви супи консумирате. \r\nЕто няколко идеи, които ще ви влязат в страхотна употреба:\r\n\r\nЦелта на тази супа е да се заситите с фибри. Затова изберете зеленчуци, които са богати на вода и фибри. Те също така ще заредят тялото ви с витамини и малко калории. \r\n\r\n1 чаша броколи, 1 чаша нарязани моркови, 1 чаша грах,  1 лук, няколко скилидки чесън, чушка, сол и пипер. \r\n                \n                \n                \r\nНарежете всички зеленчуци на ситно. В тенджера загрейте една лъжица олио. Запържете чесъна и добавете зеленчуците за 5 минути. Добавете вода и оставете сместа да заври. Изчакайте да се сварят добре и добавете подправки на вкус. Сервирайте топла.\r\n\r\nГъбите са вкусни и много полезни, тъй като освен с ценните си съставки регулират глюкозата и помагат изгарянето на мазнините. Те са богати на протеини и подсилват метаболизма. \r\n\r\n1 ч.ч. нарязани гъби, 1 чаена лъжичка царевично брашно (потопено в 1/4 чаена лъжичка обезмаслено мляко), 1 малка глава лук, сол на вкус, 1 чаша мляко, черен пипер на вкус и 2 чаши вода.\r\n\r\nВземете тенджера и изсипете млякото и гъбите, докато гъбите се затоплят. След това махнете от котлона и оставете да изстинат. Блендирайте, докато станат на паста. \r\nЗапържете лука в тиган и после смесете с гъбената паста. Варете няколко минути, като постепенно добавяте водата и царевичното брашно. Задръжте на котлона, докато стане консистентна смес и може да сервирате.  \r\n", "date": "2020.01.05", "title": "По-тънка талия след празниците - наблегнете на супите, без хляб!?"}
{"url": "https://www.dnes.bg/obshtestvo/2020/01/05/varnenec-e-edin-ot-zaginalite-moriaci-v-norvejko-more.434922", "text": "Cтaнa известна caмoличнocттa нa eдин oт издирвaнитe бългaрcки мoряци, пaднaли oт бoрдa нa кoрaбa \"Cтaрa плaнинa\". Oт пocoлcтвoтo ни в Нoрвeгия вeчe ca ce cвързaли c близкитe нa издирвaнитe мoмчeтa, а спacитeлнaтa oпeрaция в Нoрвeжкo мoрe бeшe oкoнчaтeлнo прeкрaтeнa, съобщи \r\n\r\nЕдин от загиналите е 23-годишният варненец Викторио Ачев, вратар в тима на шампиона на България по футзал \"Варна Сити\". В социалните мрежи съотборници и приятели изказаха своите съболезнования. \n\n\n\r\n\r\nЕдин от най-близките приятели на Викторио - Благовест Марев, написа: \"За нас ще останеш завинаги жив в сърцата ни. Почивай в мир, Вики\". \r\n\r\nИнцидентът на борда на кораба стана на 2 януари по време на преход от пристанище Мурманск за пристанище Констанца, на около 100 километра от бреговете на Норвегия.", "date": "2020.01.05", "title": "Варненец е един от загиналите моряци в Норвежко море"}
{"url": "https://www.dnes.bg/index/2020/01/05/ognen-ad-apokalipsisyt-v-avstraliia-ot-pyrvo-lice.434792", "text": "За много австралийци това не беше новата година, която очакваха. Пламъци погълнаха голяма част от страната, а преди дни множество хора трябваше да бъдатс лодки. Сред тях е Ейми Савидж и нейното семейство. Тя се чувства безпомощна, гледайки оранжевата линия, която се разпростира над небето.\r\n\"Най-страшното беше, че не знаехме нищо“, казва Ейми пред BBC. В продължение на години тя, заедно със семейството си, идват в това райско кътче, за да си починат от тежкото ежедневие, да покарат водни ски, да хванат малко риба. В онази вечер Ейми се страхува, че ще изгори. Заедно с другите туристи до водата, страхувайки се от огъня, всичко край тях тъне в мрак.\r\n                \n                \n                Стотици нощуват край водата. Но въздухът, който дишат, е не по-малко опасен. Двойката от Мелбърн Рафаел Корман и Юки прекарват вечерта в колата си край брега. Юки  и изпитва затруднение да диша. Те трябвало да бъдат на къмпинг, но след предупреждението на властите, се отказали да пътуването си и тръгнали обратно към Малкота. Докато пътуват, преминават през много затворени пътища. \r\nНа следващия ден Рафаел се събужда в 8 сутринта, но .\r\n\". Нямаше слънце, нямаше никаква светлина, която да идва от небето“, разказва той.\r\nОчите му се насълзили от дима. Огънят вече бил толкова близо до града, че пушекът бил закрил небето.\r\n\"Тогава се притеснихме най-много. Когато нямаше слънце и всичко беше тъмно, тогава наистина се почувствахме така, сякаш настъпва Апокалипсиса“, спомня си Рафаел.\r\n\r\nДоминик Ван Дер Мерве и неговият брат остават, за да защитят родния дом на баща си. Останалата част от семейството тръгва да бяга от пламъците. През нощта те насрочват аларми на всеки час, за да държат ситуацията под око. В 7 и 30 те вече обикалят из цялата къща и градината с маркуч в ръка, опитвайки се да държат всичко мокро..\r\n\"Звучеше като двигател на самолет, далечен самолет зад хълма. След това първото, което видяхме от огъня, бе черното небе над нас, което се оцвети в червено“, разказва Доминик. За кратко време пламъците били на 200 метра от дома му. Газови бутилки \"“. Жарта започва да пада в дома на Доминик и да причинява малки пожари. Някои пламват точно на пътя им за изход – към лодката в подножието на хълма.\r\n\"Тогава всичко стана прекалено истинско. До този момент беше просто зловещо, но след това ни заля адреналин и всячески се опитвахме да изгасим пожарите“, разказва Доминик. В продължение на два часа той се опитва да спаси къщата си. Огънят я подминава, но .\r\nНяколко километра по-надолу започват да пищят аларми, жаравата пада на брега и запалва малки огнища. Но онези, излезли на брега, били подготвени.\r\n\"Хората не се паникьосаха, бяха сдържани. Всички имаха кофи с вода, с които гасяха малките пожари. 69-годишният Уол Лосън остава на брега, за да защити палатките и караваните. Със съпругата му намерили път за бягство, а техен приятел ги чакал в лодка във водата.\r\n\"Много пъти се питах  и да избягам, но се радвам, че останах. Не искам да драматизирам, това, което ние направихме е нищо в сравнение с работата на пожарникарите, но все пак помогнахме“, казва Лосън.\r\n\r\nВятърът е променил посоката си, а най-голямата опасност вече я няма. Но къщите са унищожени. Главният път към града е затворен. Небето бавно става оранжево, а след това – мръсно сиво. Хората в къмпинга на брега обаче , че палатките оцеляват, а домовете горе – не.\r\nПрез следващите дни военните доставят храна и вода на блокираните в града хора. Хеликоптери и лодки ги извозват далеч от мястото. Съпругата на Лосън, Фран, се качва на една от лодките за 20-часово пътуване Мелбрън. Но Уол остава, за да помогне на хората да се справят със следващата серия пожари. \r\n ", "date": "2020.01.05", "title": "Огнен ад: Апокалипсисът в Австралия от първо лице "}
{"url": "https://www.dnes.bg/notifikacii/2020/01/05/moje-li-otmyshtenieto-na-teheran-sreshtu-vashington-da-se-nasochi-kym-petrola.434923", "text": "Събитията през 2019 г. показаха колко уязвими могат да бъдат доставките на петрол. През изминалата година Иран беше обвинявана за редица нападения срещу петролни танкери, тръбопроводи и нефтопреработвателния комплекси в Близкия изток.  \r\nГолемият въпрос сега е дали след убийството на един от най-влиятелните ирански генерали Касем Солеймани сред целите при потенциалния отговор на Техеран срещу Вашингтон може да бъде петролната индустрия, пише Джулиан Лий в свой анализ за\r\nКъм момента няма конкретна причина, поради която да се счита, че отмъщението на Иран ще бъде насочено срещу петрола. Но и най-добре пазените инсталации за производство на петрол станаха обект на различни нападения. Най-големият удар би бил срещу множеството петролни танкери в Ормузкия проток, което би нарушило доставките на петрол. Близо 34 млн. барела суров петрол са преминали през изминалия месец от Саудитска Арабия, Кувейт и Ирак през протока, за да стигнат до крайните си цели в Персийския залив и САЩ, показват изчисления на Bloomberg.\n                \n                \n                \r\nНападенията през септември срещу нефтопреработвателните комплекси на Saudi Aramco в Саудитска Арабия прекъснаха производство на 5.7 млн. барела петрол дневно. Тогавашните събития послужиха като сигнална лампа за сигурността в петролната индустрия. \n\r\nОтговорност за тази атака поеха подкрепяните от Иран бунтовници хути в Йемен. Терористичният акт доведе до осезаемо покачване на цените на петрола, но то се задържа за кратко.\n\r\nСега ситуацията изглежда по-различно. Цените на петрола се покачват от октомври миналата година и убийството на Солеймани ги изпрати до най-високото ниво от април. Прогнозите за повишено търсене на петрола не са се подобрили, но първата фаза от търговската сделка между Китай и САЩ вдъхва оптимизъм на пазарите. Погледите са насочени и към споразумението между страните членки на ОПЕК. \r\nСаудитска Арабия обещава да съкрати производството си на петрол допълнително с 400 хил. барела на ден. Така страната ще добива петрол със същите нива от март.\n\r\nПоследните данни за петролната индустрия в САЩ показват, че през октомври производството на петрол се е увеличило със 170 хил. барела на ден спрямо предходния месец. Но дневното производство все още е с близо 90 хил. барела по-малко от предварителните очаквания на правителствената агенция в областта на енергетиката на САЩ.\n\r\nСегашната ситуация и затегнатият пазар означават, че потенциална атака срещу регионални нефтопреработвателни комплекси би имала по-силен ефект от нападенията през септември. Това е солидна причина петролните пазари да бъдат разтревожени.", "date": "2020.01.05", "title": "Може ли отмъщението на Техеран срещу Вашингтон да се насочи към петрола?"}
