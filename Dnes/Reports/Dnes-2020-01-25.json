{"url": "https://www.dnes.bg/index/2020/01/25/klimatichni-promeni-pishete-po-malko-imeili-za-da-spasite-sveta.437081", "text": "Всички са виждали предупреждението. В края на имейла то гласи: „Моля, помислете за околната среда, преди да принтирате“. Но хората, които се вълнуват от глобалното затопляне, може да помислят на първо място да не пишат толкова много имейли.\n\r\nВсе повече хора разчитат на електронните си пощи като организатор на живота им. Стари имейли, снимки и файлове от минали години остават непокътнати, очакващи да потърсите име, изгубен адрес или може би снимка на старо гадже. Проблемът е, че за съхранението на всички тези съобщения е необходима енергия. А въпреки вниманието на технологичната индустрия върху възобновяемите енергийни източници, появата на стрийминга и на изкуствения интелект само увеличава количеството на използваните фосилни горива за функционирането и охлаждането на сървърите.\n                \n                \n                \r\nКъм момента центровете за данни потребяват около 2% от електроенергията в света, но се очаква делът им да достигне 8% до 2030 г. Освен това само около 6 на сто от всички създадени някога данни се използват днес, показва проучване на компанията Hewlett Packard Enterprise. Това означава, че 94 на сто от тях остават в голямо „кибер сметище“, при това с огромен въглероден отпечатък.\n\r\n„Това се равнява на поддържането на авиационната индустрия за данни, които дори не използваме“, отбелязва пред Bloomberg Андрю Чой, старши анализатор в компанията Parnassus Investments в Сан Франциско.\r\nКърк Бресникер, главен архитект на Hewlett Packard Labs, казва, че центровете за данни използват енергия както за запазването на данните на потребителите, така и когато те ги използват по някакъв начин.\n\r\n„Ако искам да направя нещо с данните си, те трябва да преминат през център за данни. А ако смятате, че изтривате имейлите, когато изпразвате Ricycle Bin-а, грешите. Многобройни копия на имейли дори отпреди десет години се съхраняват на сървъри в цял свят. А за поддържането им е необходима енергия“, отбелязва Бресникер.\r\nОбемът на всички данни в света през 2018 г. е бил 33 зетабайта (1 зетабайт е равен на 1 трлн. гигабайта), но до 2025 г. той може да нарасне петкратно до 175 зетабайта, сочат данни на International Data Corp. Всеки ден светът произвежда около 2,5 квинтилиона байта с данни.\n\r\nВ този сектор „емисиите все повече излизат извън контрол“, казва Филип Зауати, главен изпълнителен директор на базираната в Париж компания Mirova, която се занимава с устойчиво управление на активи и е оценявана на 15 млрд. долара. „Трябва да намалим въглеродните емисии, а виждаме, че в IT сектора те се увеличават“, допълва Зауати.\n\r\nВ исторически план инвеститори, които ги е грижа за обществото, са привлечени от технологичните акции заради допускането, че това е индустрия с ниски въглеродни емисии. Някои обаче започват да преосмислят това.\r\nСпоред Чой проблемът става твърде голям твърде бързо. Колко снимки остават непокътнати в облака? Има ли реална полза от свързана с интернет четка за зъби? Струва ли си да се харчи енергия за базиран на изкуствения интелект модел, който позволява малко по-бързи доставки на храна? (Създаването на подобен модел произвежда толкова въглерод, колкото пет коли през целия им живот.)\n\r\nParnassus е съсредоточена върху Advanced Micro Devices и Nvidia, компании, които проучват по-ефективни технологии за съхранение. Но според Чой истинските решения може да изискват по-радикални идеи.\r\n„Може би данните са надценени като предимство за бизнеса, а никой не задава този въпрос. Ако малка група хора са единствените, които наистина се възползват от революцията с данните, какво правим тогава, използвайки цялата тази енергия?“, пита той.\n\r\nДо този момент основният отговор на технологичната индустрия е да купува повече възобновяема енергия с близо 6000 мегавата енергия от нефосилни горива през миналата година, което е три пъти повече от закупеното количество през 2017 г., сочат данни на BloombergNEF.\n\r\n„Нуждите на центровете за данни се променят толкова бързо, че повечето компании не могат да наваксат“, казва Кевин Хаген, вицепрезидент на стратегията за социално отговорно инвестиране в компанията за центрове за данни Iron Mountain. Миналата година тя е купила толкова много енергия от възобновяеми източници, че започнала да я използва за стимулиране на продажбите, уведомявайки клиентите си с колко могат да намалят въглеродния си отпечатък, като използват сървърите й.\n\r\nНо е възможно да няма достатъчно възобновяема енергия за задоволяване на търсенето от индустрията. Общата използвана електроенергия от Iron Mountain се е удвоила на годишна основа, казва Хаген.\n\r\nРазбирането на проблема може да помогне за насочването на вниманието на повече компании към последиците за климата от съхранението на електроника. Този месец Microsoft представи първия по рода си калкулатор на устойчивостта за клиентите си на облачни услуги, така че да могат да виждат генерираните емисии от използваните от тях данни.\n\r\n„Това е въпрос, който клиентите задават все по-често“, казва президентът на Microsoft Брад Смит. „Не мисля, че има съмнение, че ще станем свидетели на неумолим ръст на търсенето на технологии в цял свят през идните десет години“, допълва той.\n\r\nBloombergNEF предупреждават, че повишаването на енергийната ефективност и други технологични подобрения едва ли ще компенсират произведените парникови газове от данните, дори ако бъдат въведени бързо. Енергията, потребявана при работата на компютър, вероятно ще нарасне над два пъти с появата на изкуствения интелект, свързването на повече устройства и извършването на повече работа в облака.\n\r\nНо никой не знае колко енергия от фосилни горива се използва спрямо компенсираното количество. Бресникер казва, че технологичната индустрия е „напълно сляпа“ по отношение на истинската цена за съхраняването на данни.\n\r\nКартината е замъглена от постоянното подобряване на ефективността и паметта, увеличаването на енергията от възобновяеми източници и изкуствения интелект, насочен към ефективността на центровете за данни.\r\n„Не разбираме истински какъв е отпечатъкът“, отбелязва той.\n\r\nОще икономически новини четете в ", "date": "2020.01.25", "title": "Климатични промени? Пишете по-малко имейли, за да спасите света "}
{"url": "https://www.dnes.bg/obrazovanie/2020/01/25/kolko-chetat-uchenicite-ni-26-nikoga-ne-razlistvat-kniga.437061", "text": "Около 26% от българските ученици изобщо не четат книги или четат много рядко. Данните са на Института за изследвания в образованието, базирани на изследването ПИЗА, съобщи bTV.\n\n\n\r\nБлизо 28% са учениците, които са посочили, че изобщо не четат за удоволствие. \n\r\nПочти една трета от анкетираните - 33%, посочват, че предпочитат да четат книги на хартиен носител.\n\r\nБроят на книгите за деца млади хора в една от най-големите столични книжарници е 10 000 и продължава да се увеличава с всяка година. \n\r\nУчениците търсят предимно училищна литература, приключенски романи с илюстрации, а тийнейджърите – фентъзи и младежки романи.\n                    \n                    \n                \n                \n                \n                \r\nМотивацията за четене се определя от различни фактори. Сред основните са любопитство, конкуренция, признание и оценки, сочат данните на Института за изследвания в образованието.\n\r\nРазликата в четивната грамотност на учениците, които четат редовно художествена литература и тези, които не го правят, се равнява на двугодишно обучение в училище.", "date": "2020.01.25", "title": "Колко четат учениците ни? 26% никога не разлистват книга  "}
{"url": "https://www.dnes.bg/obshtestvo/2020/01/25/gripyt-povali-nad-5000-dushi-samo-za-sedmica.437077", "text": "Расте броят на заболелите от грип и остри респираторни заболявания, съобщава БГНЕС.\r\n\r\nЗа периода от 13 до 19 януари 2020 г. са \"регистрирани общо 6 317 случая на остри заразни заболявания срещу 5 748 случая за предходната седмица.\r\n\r\nОт тях 5 085 са случаите на грип и остри респираторни заболявания (ОРЗ) срещу 3 969 случая за предходната седмица, сочи справката за епидемиологичната обстановка в страната на здравното министерство.\r\n\r\nОбщата заболеваемост от грип и ОРЗ за страната за седмицата от 13 до 19 януари е 133,69 на 10 000 души.\r\n\r\nЗа посочения период в НРЛ \"Грип и ОРЗ\" са изследвани чрез Real Time RT-PCR 119 клинични проби (носогърлени секрети). Доказани са 28 грипни вируса A(H1N1)pdm09, 29 вируса A(H3N2) и 6 вируса B/Victoria.\r\n\r\n\r\n ", "date": "2020.01.25", "title": "Грипът повали над 5000 души само за седмица"}
{"url": "https://www.dnes.bg/stranata/2020/01/25/spasiha-alpinist-v-raiona-na-rilska-skakavica.437078", "text": "Планински спасители от Дупница и два словашки хеликоптера са спасили пострадал алпинист в района на водопада Рилска Скакавица. Това съобщи за БТА Божидар Джокин от Планинската спасителна служба, който е координирал спасителната акция днес.\n\r\nИнцидентът е станал след 13 часа, в района на водопада, където са се изчаквали група алпинисти. Единият от тях паднал и получил тежки наранявания. \n\r\nСлед подадения сигнал, петима спасители от Дупница отишли на място с моторни шейни от района на хижа \"Седемте езера\", за да окажат помощ.\n\r\nВ акцията са се включили и два хеликоптера от Словакия, които са били ангажирани с участие в състезанието за Световната купа в Банско.\n                    \n                    \n                \n                \n                \n                \r\nПострадалият мъж е от София, има множество фрактури, но беше изпратен за лечение в болницата \"Св. Анна\". \n\r\nГолям късмет беше това, че се включиха и хеликоптерите, каза Джокин.\n\r\nВодопадът Рилска Скакавица е най-високият водопад в Рила планина. Водите му се спускат от височина над 70 метра. Разположен е на 1750 метра надморска височина, уточниха спасителите.\n\r\n ", "date": "2020.01.25", "title": "Спасиха алпинист в района на Рилска Скакавица"}
{"url": "https://www.dnes.bg/balkani/2020/01/25/novo-silno-zemetresenie-udari-iztochna-turciia.437083", "text": "Земетресение с магнитуд 5.1 по Рихтер удари източната провинция Елязъг, която беше най-силно засегната от труса със сила 6,8 в петък вечерта. \n\r\n\r\nТова съобщи изследователският център “Кандили“ към университета „Мармара“, специализиран в сеизмологични проучвания, цитиран от БГНЕС.\r\n\r\nСпоред доклада вторият мощен трус е бил на дълбочина от 7.2 км.\r\n\r\nКъм момента няма съобщения за нови жертви и ранени.\r\n\r\nЗагиналите при земетресението от снощи са най-малко 22-ма, а ранените - над 1300.\r\n ", "date": "2020.01.25", "title": "Ново силно земетресение удари Източна Турция"}
{"url": "https://www.dnes.bg/blizak-iztok/2020/01/25/vinovniiat-za-svalianeto-na-ukrainskiia-samolet-v-aresta.437080", "text": "Властите в Иран са арестували военнослужещия, който е виновен за свалянето на украинския самолет на 8-и януари, при което загинаха 176 души. Това съобщи иранският министър на външните работи Мохамед Джавад Зариф в интервю за германското списание Spiegel, съобщи БНР. \n\r\n\r\nВ отговор на въпрос защо на иранските власти са били необходими три дни, за да признаят вината си за свалянето на украинския самолет, Зариф заявява: \"Това беше трудна ситуация в сложно време. ... Преди почти 32 години САЩ свалиха ирански пътнически самолет. Американският войник, отговорен за това, дори е получил медал\".\r\n\r\nОтначало иранските авиационни власти посочиха като причина за инцидента \"техническа неизправност\", но три дни по-късно военните признаха, че самолетът е бил свален от противовъздушната отбрана по грешка, след като служител е предположил, че самолетът е американска ракета.\r\n\r\n ", "date": "2020.01.25", "title": "Виновният за свалянето на украинския самолет - в ареста"}
{"url": "https://www.dnes.bg/index/2020/01/25/harmoniia-mejdu-choveka-i-prirodata-ne-ot-milioni-godini.436578", "text": "Въздействието на човека върху природата на нашата планета е започнало много по-рано и е било много по-мащабно, отколкото можем да си представим, признават учените. \n\r\nИзследователи от университета в Гьотеборг привеждат доказателства, че още преди появата на разумния човек на Земята нашите далечни предци може би са били причината за изчезването на цели видове животни, пише Би Би Си. \n\r\nУчените предполагат, че ускореното намаляване на популациите на големи млекопитаещи в Източна Африка, започнало преди около 4 милиона години, е било свързано с появата на първите хора на историческата сцена. \n\r\nСъдейки по откритите от изследователите изкопаеми останки, точно в този период в региона са живеели популации от древни хора. \n                \n                \n                \r\n„Днес както никога досега ние силно влияем върху света и видовете, които живеят в него. Това обаче още не означава, че някога преди човекът е живял в истинска хармония с природата“, казва един от авторите на труда, доктор Сьорен Фаурби. \n\r\n„Днес ние изключително успешно монополизираме природните ресурси и нашето изследване показва, че съдейки по всичко, с това успешно са се занимавали и нашите предци,“, казва той. \n\r\nУчените са анализирали динамиката на измиране на големи и малки хищници и нейното съотношение с динамиката на климата – промяната на температурите и нивото на валежите. \n\r\nТе също така са изучили промените в размера на мозъка на съществуващите тогава предци на човека – австралопитека и ардипитека. \n\r\nТака учените са установили някои закономерности. Изследователите са открили, че скоростта на измиране на големи хищници има връзка с ръста на обема на мозъка на древния човек и промяната на количеството растителност в региона. Връзка обаче нито с валежите, нито с разликите в температурите не е била установена. \n\r\nУчените са стигнали до извода, че ускореното изчезване на хищници в Източна Африка се обяснява най-добре с пряката конкуренция на тези животни с нашите предци за храната. \n\r\nПървобитните хора са отнемали прясно уловената плячка на древните хищници като саблезъбите тигри, обричайки ги на смърт от глад. \n\r\n„От резултатите следва, че същественото антропогенно влияние върху разнообразни видове е започнали милиони години по-рано, отколкото смятахме досега“, се казва в коментара на учените към изследването. \n\r\nЕдин от авторите – Александър Антонели от британското Кралско ботаническо дружество, също казва, че схващането, че древните хора не са оказвали особено влияние върху животинския свят около себе си, не отговаря на действителността. \n\r\n„Влиянието на нашия вид върху природата е много по-мащабно и продължително, отколкото изобщо сме можели да си представим“, казва той. \n\r\nКакто се казва в доклада, публикуван с подкрепата на ООН през миналата година, под заплаха от изчезване през следващите десетилетия са почти един милион вида растения и животни. \n\r\nВ друга неотдавнашно изследване се казва, че увеличаването на градовете, изсичането на гори за земеделски нужди и рязко повишеното търсене на риба сериозно са променили биосферата на почти три четвърти от сушата на нашата планета и над две трети от океаните. \r\n ", "date": "2020.01.25", "title": "Хармония между човека и природата? Не, от милиони години"}
{"url": "https://www.dnes.bg/technology/2020/01/25/facebook-se-srina-v-redica-strani-sasht-franciia-polsha.437082", "text": "Социалната мрежа Facebook се е сринала в редица страни. Това става ясно от данните на уебсайта Downdetector, който следи за прекъсвания в работата на най-популярните интернет страници, сред които и всички социални мрежи.\r\n\r\nСпоред портала прекъсванията са започнали около 17.00 ч. българско време. \r\n\r\nНай-голям брой докладвани прекъсвания са регистрирани в САЩ, Франция, Полша, Белгия и Великобритания, предава Нова тв.\r\n\r\nСпоред Downdetector 69% от потребителите се оплакват от проблеми с лентата с новини, 15% твърдят, че изобщо не са имали достъп до мрежата, а 14% не могли да влязат в профилите си.\r\n\r\nFacebookе една от най-големите социални мрежи в света. Основана е през февруари 2004 г. от 19-годишния тогава американски студент Марк Зукърбърг.\r\n\r\n\r\n\r\n ", "date": "2020.01.25", "title": "Facebook се срина в редица страни - САЩ, Франция, Полша"}
{"url": "https://www.dnes.bg/index/2020/01/25/merkurii-tranzitira-vyv-vodolei-nosi-promeni.437009", "text": "Преди да настъпи ретроградната Венера, едно друго астрологично събитие ще промени живота ни – транзитът на Меркурий във Водолей. Движението на планетата вече започна на 17 януари и ще продължи до 16 март.\r\n \r\nОсновното, което трябва да знаем за периода, е че той ще ни даде пълна свобода в общуването. Това означава, че някои ще имат успех в намирането на половинка, други ще подобрят комуникацията на работното място, а трети ще преоткрият колко е хубаво да споделиш с приятел.\r\n \r\nКакто вече стана ясно, хората няма да се притесняват да общуват открито и да показват чувствата си на другите. По време на транзита някои ще открият, че имат заложби, които са потискали и ще развият въображението и потенциала си за реализацията на новите си идеи.\r\n \r\nИ тъй като общуването ще бъде в основата на всичко, това означава и да започнете да участвате в повече групови занимания и проекти, както и да оставите различията настрани, за да можете да работите по-лесно в екип.\r\n \r\nАстролозите съветват да говорите повече за това, което чувствате, но да мислите преди да изречете каквото и да е. Причината е, че измежду хората, с които сте решили да споделяте, може да има някой, който не ви мисли добро.\r\n \r\n\r\n\r\n\r\n\r\n\r\n\r\n\r\n \r\n \r\n", "date": "2020.01.25", "title": "Меркурий транзитира във Водолей, носи промени"}
{"url": "https://www.dnes.bg/rusia/2020/01/25/putin-shte-ostane-na-vlast-pone-do-2024-ta-toi-ne-byrza-s-promenite.437071", "text": "Преди седмица руският президент излезе с предложения за промени в руската конституция. Според експертите, именно те ще гарантират политическото бъдеще на Путин, тъй като по сегашните правила шефът на Кремъл не би могъл да се кандидатира за трети мандат, пише .\n\r\nПредложените промени в конституцията ще предоставят повече правомощия на двете камари на парламента, респективно ще отслабят властта на президента. Предстои да се промени и ролята на Държавния съвет. Досега той функционираше като консултативен орган, състоящ се от губернаторите и правителствата на регионите. Сега предстои да бъде вписан в конституцията като нова институция, без да е ясно какви точно ще са функциите ѝ.\r\nВ своя реч Путин заяви, че ще има \"възможно най-широк обществен дебат\" по предложените промени. Планирано е и гласуване. Непосредствено след речта на Путин, произнесена на 15 януари, се събра работна група за обсъждане на реформите. Почти веднага Путин представи пред депутатите съответния законопроект, а в четвъртък (23.1.) Думата гласува с голямо мнозинство \"за\" проекта и вероятно през февруари ще го приеме и окончателно на второ четене.\n                    \n                    \n                \n                \n                \n                \r\n\r\nНа въпроса защо Путин бърза толкова с конституционните промени, неговият говорител Дмитрий Песков заяви, че инициативите на президента винаги са с приоритет. Макар Песков да не можа да каже кога ще бъдат приети всички изменения, той заяви, че \"естествено няма да ги отлагаме\".\n\r\nКакто се оказа, много от реформите вече са били подготвени от президентската администрация още преди Путин да ги спомене в речта си. Тази седмица работната група призна, че единствено е \"изглаждала формулировките\" и е \"доразвивала дадените от президента основни насоки\".\n\r\nНезависимият политолог Абас Галямов заяви пред Дойче веле, че \"Кремъл сам е разработил предложенията и не би позволил никому да ги променя\". Александър Пожалов, директор в руския Институт за социоикономически и политически изследвания, споделя това мнение. Той смята, че Думата най-вероятно ще предприеме само „незначителни изменения в рамките на обявените реформи\".\n\r\nПо информация на медиите, Кремъл иска още през април да подложи на обществено гласуване поправките в конституцията. За Абас Галямов планираното гласуване няма да е нищо повече от прах в очите на хората. То би трябвало да създаде у обществеността чувството за политическо участие, без действително да предоставя власт на избирателите. В момента хората имат остра потребност от \"участие в политическите процеси\", казва Галямов. \n\r\n\"И Кремъл се опитва да удовлетвори тази потребност\", смята той.\n\r\nОт изследване на държавния Институт за проучване на общественото мнение ФОМ се вижда, че в края на миналата година 68% от руснаците са били \"за\" промяна в конституцията, тъй като тя, според мнението на мнозина, вече не е актуална.\n\r\n\r\nРуските медии нееднократно определяха предлаганата от Путин конституционна реформа като „изненадващ ход за заобикаляне на законите\". Според анализаторите, бързината, която Кремъл налага, би могла да бъде и признак на страх. Путин може и да желае широк обществен дебат за поправките в конституцията, но неговото правителство иска на бърза ръка да предотврати подобно нещо, обяснява Галямов. Защото е ясно, че предложенията на хората биха могли \"да взривят цялата система\".\n\r\nПрезидентът добре помни \"грешките на своите предшественици\", посочва Галямов. Един от примерите е свързан с Перестройката от времето на Горбачов – онази обширна програма за политически и икономически реформи и либерализация от 80-те години на миналия век, която, според мнозина, е довела в крайна сметка до разпадането на СССР.\n\r\nНо Кремъл може и да бърза, за да попречи на управляващия елит в Русия да стигне до някои странни идеи, казва политологът Александър Пожалов. Предложенията на Путин неизбежно ще създадат пукнатини в утвърдената политическа система и различни политически групи биха могли да се опитат да атакуват властта. \"Колкото по-дълго се дискутират реформите, толкова по-вероятно е да бъде оказан натиск над президента или пък да възникнат вътрешни конфликти в името на изменения или блокиране на реформите\", казва той. \r\n\r\nКремъл настоява за промените, но същевременно иска да държи ситуацията под контрол. По конституция Путин няма право да се кандидатира за трети последователен път като президент през 2024 година.\n\r\nПрез 2008 г. той заобиколи закона, като стана премиер за един мандат, а през 2012-та се върна обратно в президентството. Анализаторите казват, че сега може да остане на власт като председател на Държавния съвет. Този орган ще бъде включен в конституцията и влиянието му може да се увеличи. Друга възможност е Путин да поеме роля с разширени правомощия в парламента, или пък в руския Съвет за сигурност. Той би могъл да стане и министър-председател.\n\r\nСпоред Пожалов, няма съмнение, че Путин ще остане на власт до 2024-та. Това ще му позволи да прецени какъв е практическият ефект от неговите конституционни промени и евентуално да предприеме съответни корекции. Що се отнася до бъдещето, Пожалов смята, че Путин ще си запази всички възможни опции открити. \"Бързината е важна, но няма смисъл спектърът на потенциалните възможности да се ограничава прекалено рано.\"\r\n   ", "date": "2020.01.25", "title": "Путин ще остане на власт поне до 2024-та, той не бърза с промените"}
{"url": "https://www.dnes.bg/eu/2020/01/25/5000-bandi-pecheliat-po-110-miliarda-evro-godishno.437079", "text": "Пет хиляди престъпни групировки в Европа заработват и печелят по 110 милиарда евро годишно. Данните са на европейския комисар по вътрешните работи Илва Йохансон, която съобщи, че европейските власти разследват повече от пет хиляди престъпни групировки. Чистата им печалба е над 110 милиарда евро.\n\r\nДанните бяха оповестени на неформална среща на министрите на вътрешните работи на ЕС в Загреб, съобщи БГНЕС.\n\r\nНа срещата европейските министри обсъдиха борбата срещу организираната престъпност, тероризма, трафика на хора, защитата на децата от престъпления в интернет, а също и миграцията и противодействието на трафика на хора.\n\r\nСлед срещата комисар Йохансон заяви, че ЕС е готов работи по приемането на план за изземване на незаконно придобитите средства, съобщават и хърватски медии.\n                    \n                    \n                \n                \n                \n                \r\nХърватският министър на вътрешните работи Давор Божинович, който ръководи неформалната среща, заяви, че гражданите имат право да очакват правителствата да защитят тяхната сигурност.\n\r\nКомисарят по правосъдие в ЕК Дидие Рейндерс обяви, че през февруари ще бъде обсъден първият доклад за върховенство на закона на ЕС. Документът ще дава препоръки и насоки на европейски държави, които нямат независима съдебна система.\n\r\n“Бихме искали да видим първия годишен доклад за върховенството на закона, поставен на масата по време на германското председателство”, допълни Рейндерс.\n\r\nГермания ще поеме председателството на ЕС от Хърватия на 1 юли тази година. \r\n ", "date": "2020.01.25", "title": "5000 банди печелят по 110 милиарда евро годишно"}
{"url": "https://www.dnes.bg/sofia/2020/01/25/i-pernichani-na-protest-v-sofiia-kyde-ni-e-vodata.437057", "text": "\n\r\nСтотици  срещу водната криза в града им. \nШествието започна в 11.30 часа, като недоволните граждани блокираха бул. \"Цар Освободител\". Перничани настояват за решаване на водната криза в града и наказание за виновните за случилото се.\n\r\nКъм протестиращите се присъединиха и хора от София, Дупница и Бобов дол.\r\n\"Всички се обединяваме в това бедствие, тъй като всички страдаме - 100-хиляден областен град бедства и не е ясно кои са виновните. Нашите искания са за прозрачно разследване, за това прокуратурата да си свърши качествено работата и всички виновни да излязат на преден план\", обяви Александър Димитров, който е от инициаторите на шествието.\n                    \n                    \n                \n                \n                \n                \r\nСпоред протестиращите реакциите на отговорните институции са закъснели, а водната криза в Перник е показала, че държавата не разполага с план за действие при подобни ситуации.\n\r\nДенят на протеста не е избран случайно. На 25 януари трябваше да започне отмененият тази година фестивал \"Сурва\", който е най-мащабното културно събитие в Перник и региона.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВодният режим в града започна на 18 ноември 2019 година. В понеделник кметът на Перник Станислав Владимиров съобщи, че до две седмици язовир \"Студена\" ще достигне мъртвия си обем. \n\r\nСлед като правителството обяви план за решаване на кризата миналата събота, в четвъртък официално поиска от Столичния общински съвет да се използва водопреносната мрежа на София за да бъде насочена вода от язовир \"Бели Искър\" към Мало Бучино и оттам за Перник.\n\r\nСпоред \"Софийска вода\" няма техническа пречка да бъде използвана водопреносната мрежа на София.\n\r\nОчаква се в началото на следващата седмица, на извънредна сесия на Столичния общински съвет, да се гласува предложението софийската вода да потече към Перник.", "date": "2020.01.25", "title": "И перничани на протест в София: Къде ни е водата?"}
{"url": "https://www.dnes.bg/sport/2020/01/25/italianki-okupiraha-podiuma-na-vtoroto-spuskane-v-bansko.437059", "text": "Италианки окупираха първите три места във второто  в Банско.\r\n\r\nПобедителка стана  с време 1:29.31 мин., на втора позиция се нареди Марта Басино с 10 стотни изоставане, трета е Федерика Бриньоне (+0.14), съобщава БГНЕС.\r\n\r\nПобедителката от вчера Микаела Шифрин остана на четвъртото място. \r\n\r\nСъстезанието бе наблюдавано от близо 3 000 зрители на специалната трибуна.", "date": "2020.01.25", "title": "Италианки окупираха подиума на второто спускане в Банско"}
{"url": "https://www.dnes.bg/index/2020/01/25/kanadcite-kym-hari-i-megan-plashtaite-si-za-ohranata-i-smetkite.436945", "text": "Вече от няколко дни принц Хари и Меган Маркъл живеят щастливо на канадския остров Ванкувър в имение за 20 милиона долара.\r\nВсеки път, когато двойката излезе на разходка, тя е придружена от няколко бодигарда, които наскоро започнаха да снимат и колите на чуждестранните медии, които си позволяват да щракват \"без да искат позволение\" усмихнатите Хари и Меган. Но канадците питат –\r\nПремиерът на Канада Джъстин Трюдо и до днес не е отговорил на този въпрос, а вероятността на държавата да бъде връчена сметка за милиони долари е голяма. Според британските медии именно това ще стане – Канада ще поеме разходите по двамата херцози. Но по думите на Трюдо, дискусията още продължава. \n\nЗа да не се наложи със своите данъци да плащат охраната на Меган и Хари, няколко канадци започват петиция, която има за цел да накара двойката сама да си поеме разходите. Вече са събрани близо , съобщава The Independent.\r\n                \n                \n                \"Канадците пожелават на херцога и херцогинята на Съсекс. Постигането на тяхната цел е важно, тъй като канадците не трябва да плащат сметките на двойката“, гласи текстът към петицията.\r\nАарон Вудрик, директор на Федерацията на данъкоплатците в Канада, казва, че кампанията не е срещу Хари и Меган, а има за цел да държи данъците на гражданите ниски, а правителството – честно.\r\n\"През последните няколко седмици получих много обаждания от хора, които казваха, че приветстват двойката тук, но не искат да й плащат сметките. В последно време това чувство стана още по-ясно. , но някои хора виждат Хари и Меган като заможни звезди, а не членове на кралското семейство. Те са тук точно заради това – да се откъснат от кралското семейство. Но част от начинанието е да си плащат сами сметките“, обяснява Вурдик.\r\nСпоред експерти, цитирани от Globe and Mail, годишната сметка за охраната на Меган и Хари и синът им Арчи може да достигне\r\n\"Мисля, че те или са обикновени граждани, или членове на кралското семейство. Не може и двете. Ако са обикновени граждани, то значи нямат нужда от охрана. И в двата случая – Канада не трябва да плаща“, казва 70-годишният Брус Уелш, който е бивш музикант и радио водещ в Сидни.", "date": "2020.01.25", "title": "Канадците към Хари и Меган: Плащайте си за охраната и сметките!"}
{"url": "https://www.dnes.bg/notifikacii/2020/01/25/i-radev-izprati-telegrama-do-erdogan-zaradi-trusa.437060", "text": "Държавният глава Румен Радев изрази съболезнования на своя турски колега президента Реджеп Тайип Ердоган по повод , при което загинаха много хора и бяха причинени големи материални щети. \n\n\n\"В този труден момент България е съпричастна с трагедията на своите съседи и е готова да окаже подкрепа за преодоляване на последиците от земетресението\", пише в позицията на държавния глава. \n\r\n към семействата и близките на загиналите, както и надежда за бързото възстановяване на пострадалите при природното бедствие.\n                \n                \n                \r\nСъщевременно броят на жертвите на силния трус с магнитуд 6,8 по скалата на Рихтер се увеличава и вече достигна 22. Над 1030 души са ранени.\n\r\n където е епицентърът на труса, пристигат спасителни екипи и помощи от редица турски градове.", "date": "2020.01.25", "title": "И Радев изпрати телеграма до Ердоган заради труса"}
{"url": "https://www.dnes.bg/stranata/2020/01/25/slynchevo-i-toplo-v-nedelia-gradusite-na-mesta-do-14-c.437062", "text": "През нощта ще е ясно с разкъсана висока облачност. Утре от юг облачността, предимно средна и висока, бързо ще се увеличава. \r\n\r\nЩе духа слаб до умерен вятър от запад-югозапад. Минималните температури ще са от минус пет до нула градуса, а максималните - между девет и 14 градуса, прогнозират синоптиците от НИМХ.\r\n\r\nНад Черноморието облачността ще се увеличава. Ще духа слаб до умерен югоизточен вятър.\r\n\r\nМаксималните температури ще между осем и 11 градуса.\r\n\r\nТемпературата на морската вода ще е седем - осем градуса. \r\n\r\nВълнението на морето ще бъде един - два бала.\r\n\r\nНад планините облачността ще е значителна. Ще духа до умерен вятър от запад-югозапад. Максималната температура на 1200 метра ще е около четири градуса, а на 2000 метра - около минус един градус.\r\n ", "date": "2020.01.25", "title": "Слънчево и топло в неделя, градусите на места до 14°C"}
{"url": "https://www.dnes.bg/stranata/2020/01/25/malyk-samolet-padna-v-gora-do-s-byzen-dvama-sa-postradali.437063", "text": "Малък самолет падна близо край селскостопанско летище до русенското село Бъзън. \r\n\r\nДве ултралеки машини са решили да кацнат на малкото летище, но не са уведомили собственика на аеропорта. \r\n\r\nЕдиният от тях с двама човека екипаж каца успешно. \r\n\r\nДругият обаче излиза от пистата  и се забива в дървета около нея заради силния вятър, съобщи Нова тв.\r\n\r\nПри инцидента са пострадали двама души.\r\n\r\nЕкипи на Спешна помощ са ги откарали в една от русенските болници. \r\n\r\nОще няма информация за състоянието им. \r\n\r\nНа мястото са изпратени екипи на пожарна и полиция. \r\n\r\nСобственикът на летището каза за Нова тв, че екипажите не са го известили за планирано кацане. \r\n\r\nИ в двата самолета са били по двама човека, всички българи. \r\n\r\nТози тип полети, според собственика на летището, не са туристически, правят се с цел забавление.\r\n ", "date": "2020.01.25", "title": "Малък самолет падна в гора до с. Бъзен, двама са пострадали "}
{"url": "https://www.dnes.bg/world/2020/01/25/v-sloveniia-se-poiaviha-uniseks-wc-trygnaha-kritiki.437065", "text": "Появата на първите унисекс тоалетни в Словения предизвика идеологическа и политическа полемика, а специално внимание привлече премахването на класическите писоари във факултета по политически науки в Люблянския университет, съобщава агенция Хина.\n\r\nСред обществеността се появиха коментари, че това е \"левичарска провокация\" и модно налагане на така наречената \"джендър идеология\" в образователната система. Други пък смятат, че това е положително явление в духа на съвременните ценности, съобщават словенските медии, цитирани от \"\".\n\r\n\"Имаме много транссексуални хора, които се чувстват застрашени в класическите тоалетни, защото търпят нападки заради различността си. Живеем в 21 век и желаем такива хора да се чувстват сигурни, това е най-малкото, което можем да направим\", каза за портала Siol.net деканът на факултета Моника Голоб.\n                    \n                    \n                \n                \n                \n                \r\n\"Ако искаме да бъдем прогресивни, трябва да гарантираме на по-голям брой хора да се чувстват удобно и това е крачка напред в тази посока\", коментира за словенските медии Нина Пеич, директор на Института за равенство на половете.\n\r\nСъвсем друго мнение за унисекс тоалетните имат консервативните портали и организации. Порталът Домовина попита дали махането на писоарите в елитно образователно заведение, в което са учили много словенски политици, не е \"символична кастрация\" на мъжкия род и имитация на модните тенденции в чужбина.\n\r\n\"Не става дума за тоалетни, а за идеология, която все по-агресивно прониква в нашето общество, изнудвано от ЛГБТИ общността. Агресивно малцинство налага своите виждания и начин на живот на цялото общество\", посочва Домовина.", "date": "2020.01.25", "title": "В Словения се появиха унисекс WC, тръгнаха критики"}
{"url": "https://www.dnes.bg/world/2020/01/25/zaradi-koronavirusa-stroiat-vtora-bolnica-v-uhan.437066", "text": "В китайския град Ухан ще започне строеж на втора болница за лечение на пациенти с новия коронавирус, съобщи днес държавният в. \"Женмин Жибао\", цитиран от Ройтерс. \n\r\n\r\nБолницата ще разполага с 1300 легла и по план до две седмици трябва да е завършена.\r\n\r\nСтроителството на първата болница, предназначена за пациенти с новото заболяване, е в ход и се очаква да приключи до 3 февруари.\r\n\r\nВластите в курортния град Саня на южния китайски остров Хайнан съобщиха днес, че са затворили всички туристически обекти в града, за да предотвратят разпространяване на коронавируса.\r\n\r\nПо-рано днес столицата на едноименната провинция Хайнан - град Хайкоу - съобщи, че въвежда 14-дневно централизирано медицинско наблюдение на туристи от провинция Хубей, откъдето тръгна новия коронавирус.\r\n\r\nГрад Саня е една от най-предпочитаните от туристи дестинация за отбелязване на Лунната нова година, посочва Ройтерс. /БТА/", "date": "2020.01.25", "title": "Заради коронавируса строят втора болница в Ухан"}
{"url": "https://www.dnes.bg/rusia/2020/01/25/moskva-za-izgonenite-diplomati-nedrujeliubno-i-provokativno.437064", "text": "Министерството на външните работи в Москва разглежда експулсирането на руски дипломати от София като неприятелска и провокационна стъпка. Ведомството предупреждава българските власти за евентуални ответни мерки. Това се казва в разпространен днес коментар на руското външно министерство, предаде ТАСС, цитирана от БТА\n\r\n\"На 24 януари българските власти взеха решение да изгонят от страната дипломат от Посолството и служител от Търговското представителство на Руската федерация в България. Не бяха представени никакви ясни и убедителни доказателства, обосноваващи това решение\", заявява министерството в текста, качен на сайта му.\n\n\n \"Преценяваме тази стъпка на официална София като открито неприятелска и провокационна, рязко противоречаща на конструктивния, традиционно изпълнен с взаимно уважение характер на руско-българските отношения. Запазваме си правото да вземем ответни мерки\", се посочва в коментара.\n                    \n                    \n                \n                \n                \n                \r\nБългарската прокуратура изпрати на Министерството на външните работи писма относно двама руски граждани, които са събирали информация, представляваща държавна тайна, с цел издаването й на чужда държава или чужда организация - престъпление по чл. 104, ал. 1 от НК, съобщи вчера пресцентърът на МВнР.\n\r\nДосъдебните производства срещу руските граждани са прекратени, тъй като те се ползват с дипломатически имунитет. В рамките на своята компетентност МВнР обяви с ноти за \"персона нон грата\" един руски дипломат, а за \"неприемлив\" - член на техническия персонал на руското посолство в София.\n\r\nРуският посланик Анатолий Макаров бе повикан в МВнР, за да получи нотите. На двамата бе даден срок от 48 часа за напускане на страната.\r\n ", "date": "2020.01.25", "title": "Москва за изгонените дипломати: Недружелюбно и провокативно!"}
{"url": "https://www.dnes.bg/crime/2020/01/25/plamnaha-desetki-koli-v-avtomorga-v-haskovo.437067", "text": "Десетки коли горят в пожар в автоморга в района на сточна гара в Хасково.\r\n\r\nГъст черен дим се разпростира над целия град. \r\n\r\nНа място са 4 противопожарни екипа - 3 от Хасково и един от Харманли, съобщи директорът на областната пожарна Николай Вълчев, цитиран от БТА. \r\n\r\nСигнал за бедствието е бил подаден около 13.00 часа днес. \r\n\r\nЗасега не са ясни причините за възникването и разпространението на огъня, уточни Вълчев.\r\n ", "date": "2020.01.25", "title": "Пламнаха десетки коли в автоморга в Хасково"}
{"url": "https://www.dnes.bg/crime/2020/01/25/vyzrastna-jena-izgoria-pri-pojar-v-kyshtata-si.437069", "text": "Пловдивските огнеборци за минути загасиха пожар, пламнал в 7:40 ч. тази сутрин в къща  в кв.\"Кючук Париж\". \r\nЕкипът на РДПБЗН  е изпратен на сигнал за дим от къща на ул. „Г. Кондолов\" в Пловдив.\r\n\r\nВ резултат на бързите действия пожарникарите са загасили навреме пламъците, обхванали много малка площ - около квадратен метър, в една от стаите. \r\n\r\nВ помещението обаче е открито тяло на 81-годишна жена. \r\n\r\nПредстои да бъде изяснена причината за настъпилата смърт, но се предполага, че  не е в резултат на пожара.\r\n\r\nПри първоначалния оглед е установено, че запалването е възникнало от печка на твърдо гориво.\r\n ", "date": "2020.01.25", "title": "Възрастна жена изгоря при пожар в къщата си "}
{"url": "https://www.dnes.bg/science/2020/01/25/nasa-predupredi-za-opasen-asteroid-koito-doblijava-zemiata.437070", "text": "Потенциално опасен астероид с диаметър от 440 до 990 метра се приближава до Земята, съобщи сайтът на НАСА, цитаран от БНР.\r\n\r\nКосмическото тяло е обозначено с числото 163373 и на 15 февруари ще се доближи по своя път на минимално разстояние до нашата планета. \r\n\r\nТо ще бъде 15 пъти по-голямо от дистанцията между Земята и Луната.\r\n\r\nАстероидът е бил открит през 1995 година.\r\n\r\nТой се отнася към групата на \"Аполоните\", като неговата траектория се пресича с орбитата на Земята. \r\n\r\nПоради тази причина е причислен към списъка на потенциално опасните.\r\n\r\nСледващия път астероидът 163373 ще прелети край нашата планета през 2075 година.", "date": "2020.01.25", "title": "НАСА предупреди за опасен астероид, който доближава Земята"}
{"url": "https://www.dnes.bg/balkani/2020/01/25/sled-silnoto-zemetresenie-v-turciia-niama-opasnost-ot-trusove-u-nas.437068", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        22 са вече жертвите, а над хиляда – ранените след разрушителното земетресение, което разлюля снощи Източна Турция. Продължават спасителните операции. Трусът е бил усетен в Израел, Сирия и Ирак. \n\n\r\n\r\nПо данни на българското МВнР няма данни за пострадали наши сънародници.\r\n\r\nСеизмологът Тихомир Илиев от Института по сеизмология към БАН коментира темата пред Bulgaria ON AIR.\r\n\r\n\"Нямаме данни за усещане на наша територия, което е добре. За цялата нощ имаме малко над 30 афтършока, като малко над 20 с магнитуд над 4 по Рихтер. Очаква се да продължат около седмица. За момента няма нещо притеснително. Можем да бъдем спокойни. Няма рискове от това земетресение за нас\", каза той.\r\n ", "date": "2020.01.25", "title": "След силното земетресение в Турция няма опасност от трусове у нас"}
{"url": "https://www.dnes.bg/stranata/2020/01/25/stotici-myrtvi-ribi-v-reka-marica.437072", "text": "Полицията, РИОСВ и Басейнова дирекция в Пловдив проверяват сигнал за много умрели риби в коритото на река Марица. Това съобщи за DarikNews директорът на ОДМВР-Пловдив Йордан Рогачев. \r\n\r\nИнспекцията започнала в събота сутринта, след като полицай алармирал за проблема в района на Община Стамболийски. При проверката на място било установено, че проблемът по-скоро идва от Пазарджик. \r\n\r\n\"Веднага се обадихме на колегите в РИОСВ - Пазарджик и в момента двете ни дирекции проверяват какво се е случило\", каза директорът на пловдивската екоинспекция Стефан Шилев. \r\n\r\nЩе бъдат взети проби от водата в реката, за да се установи има ли превишени стойности на отровни вещества в нея. Вероятно ще бъдат взети проби и от мъртвата риба, които да бъдат изпратени в БАБХ. \r\n\r\nИздадена е заповед да не се изнася нищо от речното корито, докато не се установи причината за измирането на рибата. \r\n ", "date": "2020.01.25", "title": "Стотици мъртви риби в река Марица"}
{"url": "https://www.dnes.bg/politika/2020/01/25/kristalina-georgieva-syvetva-investiraite-v-horata.437073", "text": "Разходната част на българския бюджет трябва да се подобри, като се насочат повече пари към инвестиции в хората, заяви в специално интервю за БНР управляващият директор на Международния валутен фонд Кристалина Георгиева. \r\n\r\nПо думите ѝ страната ни има стабилна фискална рамка, което ѝ позволява да направи ключови за развитието капиталовложения в образование.\r\n\r\n\"Най-важно за България е да инвестира в хората. В образование на децата от 0 до 5-годишна възраст, когато много от това, което те ще бъдат един ден, се формира. Да дава възможност за квалификация и преквалификация. Да стимулира бизнесът да инвестира в хората“, каза тя. \r\n\r\n ", "date": "2020.01.25", "title": "Кристалина Георгиева съветва: Инвестирайте в хората!"}
{"url": "https://www.dnes.bg/akoshtete-vqrvaite/2020/01/25/novolunie-vyv-vodolei-gnevyt-i-lipsata-na-samokontrol-vrediat.436835", "text": "На 24 януари ще настъпи новолунието в знака на Водолей. Това е отлично време да се съсредоточим върху бъдещето, нещо, което Водолеят прави. Намираме се в началото на 2020-а и е добре да помислим къде отиваме, какво искаме да постигнем.\r\nПериодът е подходящ да се възползваме максимално от своите възможности и да преследваме своите цели. Новолунието във Водолей ще ни помогне да се почувстваме по-независими, да правим нещата по нови и различни начини. Можем да експериментираме повече, да покажем своята собствена индивидуалност, да се чувстваме комфортно със себе си.\r\nВодолеят е знак, който управлява промените, така че може да искаме да променим статуквото. Периодът е подходящ да започнем да се съсредоточаваме върху промените, които могат да доведат до повече възможности за бъдещето, чувствайки се по-комфортно от очакваното в събитията, които ни се случват. Ще трябва да се съобразим с някои промени и разбира се да не действаме импулсивно.\r\n                    \n                    \n                \n                \n                \n                Някои обстоятелства може да ни изглеждат несправедливи. Гневът, липсата на самоконтрол, могат да ни навредят дори по отношение на любовта. Промените във външния вид или отношенията, биха могли да доведат до нов път, който да отвори живота ни за много повече възможности. Това новолуние е подходящо за раздяла с лоши навици, зависимости.\r\nНоволунието във Водолей ще ни покаже как да бъдем по-отворени и гъвкави към новото, да бъдем по-активни по отношение на положителните промени. Ако се чувствате неспокойни, помислете какво ви кара да се чувствате по този начин. В инициативността ще постигнем успехи, а в любовта ще можем да постигнем повече хармония и по-високо ниво на разбиране.\r\nНастъпва момент на освобождаване, прекратяване на взаимоотношенията и всичко, което ни задържа. Ключовите думи за това новолуние са свобода, независимост, приятелство, идеали, надежди, мечти, желания, оригиналност и автентичност. Ако посеем семената в тези области, ще очакваме и плодовете им. Какво ви очаква според зодията?\r\n– Намерете конкретни начини да реализирате вашите идеи през следващите няколко месеца.\r\n – Положително развитие по отношение на работата, повишение или нова работа.\r\n", "date": "2020.01.25", "title": "Новолуние във Водолей - гневът и липсата на самоконтрол вредят"}
{"url": "https://www.dnes.bg/sofia/2020/01/25/tejkata-tramvaina-katastrofa-veroiatno-zaradi-choveshka-greshka.437039", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n е най-вероятната причина за тежката трамвайна катастрофа, при която загина млад мъж. Ватманът на едната от мотрисите не е реагирал навреме, . \n\r\nСпоред експертите от  обаче районът не е добре обезопасен, а инфраструктурата там е стара. \n\n\"Имаме данни, че не е предприела необходимите мерки за спиране на трамвая. Не го е управлявала безопасно с оглед на пътната ситуация\", каза още инж. Иво Василев.\n                    \n                    \n                \n                \n                \n                \r\nТрамваят е бил в пълна техническа изправност и наскоро е минал през основен ремонт и е бил боядисан. По думите на инж. Василев ватманката не е била предупредена, че има струпване на трамваи заради авария и не е очаквала подобно нещо. Според него обаче уведомяването на четвърти минаващ оттам трамвай не е задължително.\n\r\n\"Тя следва да си следи пътната обстановка. Тя от 31 години управлява трамвайни мотриси и е изпадала в такива ситуации стотици пъти\", коментира инж. Василев.\n\r\nВ момента ватманката е в неврохирургията на  Тя е с комоцио. Веднага след като бъде изписана от нея ще бъде поискано обяснение. След фаталният инцидент възникна и въпросът дали трасето е обезопасено. На мястото на инцидента има отвор в оградата, откъдето хората често минават. \n\r\nСпоред експертите от Института за пътна безопасност тревожното е, че в Бюджета на общината за тази година са отделени 3 пъти по-малко средства спрямо миналата година за трамвайна инфраструктура - от милион и половина на 500 000 лева. \n\r\n\"В района на сблъсъка инфраструктурата е много стара, сигурно на 15 години\", заяви Емил Марков от Института по пътна безопасност.\n\r\nОт Столичния електротранспорт обещаха най-късно до другата седмица отворът в оградата да бъде поправен.", "date": "2020.01.25", "title": "Тежката трамвайна катастрофа - вероятно заради човешка грешка"}
{"url": "https://www.dnes.bg/obshtestvo/2020/01/25/sniag-li-prolet-v-kraia-na-ianuari-gradusite-goniat-15.437040", "text": "Вместо сняг,  ще ни радва до края на януари, категорични са синоптиците.\n\r\nЗатоплянето, което започна от вчера, ще продължи и през уикенда и на много места градусите ще подгонят необичайните за края на януари 15 над нулата. Сутрините ще останат студени, като минималните температури твърдо ще останат под нулата, но през деня бързо ще се затопля.\n\r\n, следобед с разкъсана висока облачност. Максималните температури на места ще достигнат 14-15 градуса, за София – 11.\n\r\nВ неделя ще остане все така топло и градусите отново ще бъдат около 15. Облачността постепенно обаче ще се увеличава, като в нощта срещу понеделник и в понеделник от запад на изток слабо ще превали, на повече места основно в Западна и Южна България.\n                    \n                    \n                \n                \n                \n                \r\n но още във вторник облачността ще се разкъса и ще намалее до слънчево време. Така още от вторник градусите на много места в страната отново ще подгонят 15, каквито ще останат до началото на февруари.\n\r\nА за любителите на зимните спортове остава успокоението, че  Днес в Банско ще се проведе и втория старт от Световната купа за жени, след като вчера голямата звезда на алпийските ски Микаела Шифрин спечели спускането. ", "date": "2020.01.25", "title": "Сняг ли? Пролет в края на януари, градусите гонят 15 "}
{"url": "https://www.dnes.bg/politika/2020/01/25/mvnr-obiavi-za-persona-non-grata-ruski-diplomat.437041", "text": " обяви с ноти за \"персона нон грата\" един руски дипломат, а за \"неприемлив\" - член на техническия персонал на руското посолство в София, съобщиха от Външното ни министерство.\n\r\nТова стана факт, след като Прокуратурата на Република България изпрати на Министерството на външните работи писма относно , представляваща държавна тайна, с цел издаването й на чужда държава или чужда организация – престъпление по чл. 104, ал. 1 от НК. \nДосъдебните производства срещу руските граждани са прекратени, тъй като те се ползват с дипломатически имунитет.\n                    \n                    \n                \n                \n                \n                \r\nЗаради случилото се  бе повикан в МвнР снощи, за да получи нотите. На двамата е даден 48 часа срок да напуснат страната.\n\r\nНа страницата си във Facebook руското дипломатическо представителство у нас съобщи, че e получило съответните ноти от българска страна. \n\r\n\"Не са предоставени доказателства, потвърждаващи осъществяването от тяхна страна на дейността, несъвместима със статута им\", се казва в съобщението.\n\r\nВъпреки това от руското посолство декларират, че двамата служителите ще напуснат страната в указания в нотата срок.\n\r\n\"Смятаме решението на българските власти да разпространи тази информация в публичното пространство преди посолството да бъде официално уведомено, за неотговарящо на традиционно конструктивния дух на отношенията между държавите ни\", се казва още в позицията.\n\r\nОчаква се скоро Русия да предприеме и реципрочни мерки спрямо български дипломати в Москва.", "date": "2020.01.25", "title": "МВнР обяви за \"персона нон грата\" руски дипломат"}
{"url": "https://www.dnes.bg/balkani/2020/01/25/jertvite-ot-silniia-trus-v-turciia-nai-malko-19.437042", "text": "Най-малко 19 души са загинали след  с магнитуд от 6,8 по Рихтер, което удари Източна Турция в петък вечер, съобщи Анадолската агенция, като се позовава на информация на властите. \nСъобщава се за близо 900 ранени. \r\n\r\n\"Под останките на сградите в град Елязъг има повече от 30 души\", заяви министърът на здравеопазването на Турция Фахретин Коджа. Издирвателно-спасителните операции продължават.\r\n\r\nОфициалните власти съобщиха за над 100 вторични труса, като най-силния от които е бил 5,4 по Рихтер.", "date": "2020.01.25", "title": "Жертвите от силния трус в Турция – най-малко 19"}
{"url": "https://www.dnes.bg/sport/2020/01/25/eriksen-vse-po-blizo-do-inter-shte-vzima-3-pyti-poveche.437043", "text": " е близо до преминаване в Интер, където ще взима 3 пъти по-голяма заплата, отколкото в Тотнъм.\r\n\r\nСпоред \"Скай Италия\" двата клуба са близо до постигането на споразумение за трансфер на стойност 20 милиона евро. Именно това бе сумата, която лондончани искаха още от самото начало на преговорите.\r\n\r\nТвърди се, че датчанинът ще подпише договор за 4 години и половина и ще получава по около 310 000 евро седмично, като в зависимост от бонуси сумата може да скочи до 380 000.\r\n\r\nИнтер твърдо искаше да привлече Ериксен в редиците си и ако информацията е вярна, това явно ще се случи, след като и желанието на играча е да си тръгне от Северен Лондон.\r\n", "date": "2020.01.25", "title": "Ериксен все по-близо до Интер, ще взима 3 пъти повече"}
{"url": "https://www.dnes.bg/notifikacii/2020/01/25/franciia-potvyrdi-tri-sluchaia-na-noviia-virus-v-stranata.437044", "text": "Франция потвърди за три случая в страната на появилия се в Китай коронавирус, предаде Ройтерс.\r\n\r\nДвама от заразените се лекуват в болница в столицата Париж, а третият – в Бордо.\r\n\r\nАвстралия също обяви за първия случай на коронавирус на своя територия, като заразеният е 50-годишен китайски гражданин, пристигнал в Австралия от Гуанджоу на 19 януари.\r\n\r\nСъщевременно броят на починалите от коронавируса в Китай вече достигна 41 души, заразените са над 1000.\r\nКакто Dnes.bg съобщи, в четвъртък Световната здравна организация определи, че смъртоносна вирусна епидемия, която накара Китай да ограничи движението на около 20 милиона души, все още не представлява международна спешна ситуация в областта на общественото здраве.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2020.01.25", "title": "Франция потвърди: Три случая на новия вирус в страната"}
{"url": "https://www.dnes.bg/index/2020/01/25/psihoanaliza-za-diktatora-na-divanyt-na-stalin.436520", "text": "След като се сдоби с руско гражданство, Жерар Депардийо се преобрази като Сталин. Под режисурата  на френската актриса Фани Ардан, ще познаем актьора като съветския диктатор във филма \"Диванът на Сталин\".\r\nСнимките протичат в Португалия, а френско-португалската продукция е продуцирана от \"Леопардо Филмс, като \"Мосфилм\" участва с предоставянето на реквизита и костюмите. Всъщност костюмът за Депардийо се прави по исторически образци от френската страна заради нестандартните размери на звездата.\r\nДействието на продукцията ни връща към 50-те години на отминалия век.  През 1950 година Йосиф Сталин се оттегля за три дни в уединеното имение на  граф Николай Михайлович. Придружен е от любовницата си Лидия. Остават му  три години живот и той чувства, че последните му дни наближават. В такива моменти идва и равносметката - в кабинета, където спи, има диван,  подобен на онзи на Фройд в Лондон. Сталин предлага на Лидия да играят на  психоанализа, за да разбере какво е правил \"Виенският шарлатанин\".\r\n                \n                \n                Режимът е според ритуала на Сталин - не се ляга преди развиделяване,  никога преди 4 сутринта и не се става, докато той не си отвори очите.  После разказва виденията си от нощта, а Лидия трябва да ги тълкува.  Някой са реални, други са неслучайни.\n\r\nЗаснемайки \"Диванът на Сталин\", Фани Ардан има вече опит в киното като режисьор. До този момент вече са готови  \"Натрапчиви мисли\" и \"Пепел и кръв\", а с този филм адаптира за големия екран едноименния роман на Жан-Даниел Балтаса.\r\nВ ролите ще видим още Еманюел Сение, Пол Ами, Франсоа Шато, Лина Пиколи-Трюфо, Филип Леру. Гледайте \"Диванът на Сталин\" на 25 януари от 22.45 часа по телевизия .", "date": "2020.01.25", "title": "Психоанализа за диктатора на \"Диванът на Сталин\""}
{"url": "https://www.dnes.bg/obshtestvo/2020/01/25/niama-danni-za-postradali-bylgari-sled-trusa-v-turciia.437045", "text": "Няма информация за пострадали български граждани при , което отне живота на най-малко 19 души, съобщиха от пресцентъра на Министерството на външните работи. \n. Броят на жертвите от земетресението в Източна Турция нарасна на 19 човека. \r\n\r\nСтотици са ранените хора, а хиляди са повредените сгради.\r\n\r\nПри необходимост българските граждани могат да се свържат с посолството ни в Анкара на телефони : + 90 312 467 20 71; + 90 312 427 51 42; + 90 533 376 37 69", "date": "2020.01.25", "title": "Няма данни за пострадали българи след труса в Турция"}
{"url": "https://www.dnes.bg/index/2020/01/25/godinata-na-beliia-metalen-plyh-idva-kakvo-ni-ochakva.437001", "text": "Според китайския хороскоп, на 25 януари настъпва годината на Белия метален плъх – животното, което ще промени доста съдби. Какво да очакваме, разказва астрологът Петя Георгиева.\r\nЖивотното ще властва до 11 февруари догодина, когато ще отстъпи мястото си на Бика, който също ще е бял. Според специалиста, той ще довърши онова, което е започнала Мишката (Плъхът) и ще подготви почвата за идването на енергичния Тигър.\r\n \r\n\r\n \r\nЦветът на Мишката (Плъха) се свързва с метала, който носи качества като твърдост, упоритост и решителност. По думите на Георгиева, хората, които ги притежават, ще постигнат целите си много по-лесно от останалите.\r\n \r\n„Белият цвят от своя страна символизира чистотата, което подсказва, че трябва да се освободим от мрачните си мисли и да сме чистосърдечни. За предпочитане е белият, сребристият и гълъбовосивият цвят да присъстват ежедневно в облеклото и аксесоарите ни, макар и в дребни елементи“, съветва астрологът.\r\n \r\n\r\n \r\nДокато западните цивилизации не тачат Мишката като животно, в източните тя е едно от 12-те небесни създания, които Буда избира. С животното започва всеки 12-годишен цикъл.\r\n \r\nРеализъм, трезво мислене, хитрост, последователност и адаптивност са присъщи на Белия метален плъх. Освен това той е талантлив, прозорлив и любвеобилен. Благодарение на тези си качества той постига успех там, където другите се провалят. Той не толерира високомерността и обича да прави всичко без да вдига много шум.\r\n \r\n\r\n ", "date": "2020.01.25", "title": "Годината на Белия метален плъх идва! Какво ни очаква? "}
{"url": "https://www.dnes.bg/politika/2020/01/25/borisov-izprati-syboleznovatelna-telegrama-do-erdogan.437047", "text": " изпрати съболезнователна телеграма до президента на Република Турция Реджеп Тайип Ердоган по повод , причинило човешки жертви, съобщава от пресцентъра на МС. \nВ нея Борисов изразява надежда, че навременните и професионални действия на спасителните екипи и медицинските служби ще помогнат за спасяването на хора от засегнатите сгради. \r\n\r\nМинистър-председателят на България пожелава бързо възстановяване на всички пострадали от земетресението.\r\n ", "date": "2020.01.25", "title": "Борисов изпрати съболезнователна телеграма до Ердоган"}
{"url": "https://www.dnes.bg/politika/2020/01/25/posolstvoto-na-sasht-u-nas-privetstva-goneneto-na-ruskite-diplomati.437048", "text": "приветства предприетите напоследък действия на българското правителство за защита на независимостта и суверенитета на страната срещу злонамерено влияние, включително съобщението от 24 януари за експулсирането на двама служители в руското посолство за шпионаж и това от 23 януари за повдигнати обвинения за опит за предумишлено убийство срещу трима руски граждани. Това става ясно от позиция на посолството на САЩ у нас, публикувано на сайта на институцията.\n\r\n\"Подкрепяме дългосрочните усилия на институциите, участващи в разследването и в разкриването на нарушения на българското законодателство. България е силен съюзник в НАТО и партньор в рамките на ЕС и има неотменимо право да определя собственото си бъдеще\", се чете в изявлението. \n\n\"Посолството на САЩ в София обръща внимание на появилите се наскоро убедителни сведения за поредица от злонамерени действия от страна на представители на руското правителство на българска територия, които доведоха до експулсирането на трима служители в руското посолство и отнемането на визите на други двама по подозрения в шпионаж в последните четири месеца.\n                    \n                    \n                \n                \n                \n                \r\nПравителството на България представи доказателства за подпомагани от Русия злонамерени дейности, осъществявани на територията на България в продължение на години. Както българските следователи обясняват в прессъобщение от декември 2019 г., неколцина от руските агенти, отговорни за случая с отравянията в България, са били замесени в други злонамерени дейности в Европа“, заявяват от посолството на САЩ у нас.\n\r\nКакто е известно, в петък вечер  един руски дипломат, а за \"неприемлив\" - член на техническия персонал на руското посолство в София.\n\r\nТова стана факт, след като Прокуратурата на Република България изпрати на Министерството на външните работи писма относно двама руски граждани, които са събирали информация, представляваща държавна тайна, с цел издаването й на чужда държава или чужда организация. Досъдебните производства срещу руските граждани са прекратени, тъй като те се ползват с дипломатически имунитет.\n\r\nЗаради случилото се руският посланик Анатолий Макаров бе повикан в МВнР снощи, за да получи нотите. На двамата е даден 48 часа срок да напуснат страната.\n\r\nНа страницата си във Facebook руското дипломатическо представителство у нас съобщи, че e получило съответните ноти от българска страна. \"Не са предоставени доказателства, потвърждаващи осъществяването от тяхна страна на дейността, несъвместима със статута им\", се казва в съобщението.\n\r\nВъпреки това от руското посолство декларират, че двамата служителите ще напуснат страната в указания в нотата срок.\n\r\nОчаква се скоро Русия да предприеме реципрочни мерки спрямо български дипломати в Москва.", "date": "2020.01.25", "title": "Посолството на САЩ у нас приветства гоненето на руските дипломати"}
{"url": "https://www.dnes.bg/obshtestvo/2020/01/25/pyrvenci-sme-po-vnos-na-suho-mliako-kakvo-sirene-i-kashkaval-iadem.437049", "text": "България е сред първенците по  в Европа. Данни от 2019 година показват, че за четири месеца страната ни е внесла 2 736 тона сухо мляко. Това е повече, отколкото Унгария, Чехия, Гърция, Португалия, Румъния и Финландия, съобщава Нова телевизия.\n\r\nВ мандра в силистренското село Искра всеки ден се произвеждат между два и четири тона сирене и кашкавал. Минимум шест литра мляко са нужни за производството на един килограм сирене, двойно повече - за килограм кашкавал. \n\"Най-хубавият български млечен продукт става от истинско мляко. Самият потребител е свикнал с този вкус. За нас е логично в качествени продукти да не влагаме друго освен български млека, изкупени от български ферми\", каза собственикът на мандрата Илхан Шахин.\n                    \n                    \n                \n                \n                \n                \r\nВсеки литър мляко струва на мандрата между 65 и 85 стотинки, а простите сметки показват, че няма как килограм кашкавал да излезе от производителя за по-малко от 13 лв., а сирене за 8 лв.  \n\r\nТака по всяка вероятност ако купувате , то в него има сухо мляко.\n\r\n\"Цената е един от най-добрите ориентири, но не е единственият. Попадали сме на скъпи продукти, които са били очевидни ментета. Наистина няма как да има сирене за пет лева, но това, че струва 12 лв. – също не е гаранция\", посочи д-р Сергей Иванов от Асоциация \"Активни потребители”.\n\r\nСпоред експертите основната причина за вноса на сухо мляко е липсата на българска суровина. \"Когато животновъдството не може да даде достатъчно количество сурово мляко, тогава производителите закупуват млечната суровина отвън. Ние имаме дефицит, но и съществуват производители, които са изцяло в един сектор, в който се опитват да свалят цената по всякакъв начин\", добави Иванов.\r\n ", "date": "2020.01.25", "title": "Първенци сме по внос на сухо мляко. Какво сирене и кашкавал ядем?"}
{"url": "https://www.dnes.bg/sofia/2020/01/25/v-denia-na-surva-pernichani-na-protest-v-sofiia-zaradi-vodata.437046", "text": " ще се проведе в София заради водната криза. Участниците ще се съберат на площад  \"Княз Александър Първи\" в 11.30 ч. и с хлопатари и звънци ще се отправят към пл. „Независимост”. Шествието е под надслов \"Сурва от Перник\", а организатор е Инициативен комитет \"Спаси Перник\". \n\n\n\n\r\nПерничани продължават да отстояват исканията си, свързани с предприемането на неотложни мерки и трайно решаване на  и търсенето на отговорност и правосъдие за всички виновни лица, съобщава БНР.\n\r\nСпоред протестиращите реакциите на отговорните институции са закъснели, а водната криза в Перник е показала, че държавата не разполага с план за действие при подобни ситуации.\n                    \n                    \n                \n                \n                \n                \r\nДенят на протеста не е избран случайно. На 25 януари трябваше да започне , който е най-мащабното културно събитие в Перник и региона.", "date": "2020.01.25", "title": "В деня на \"Сурва\": Перничани на протест в София заради водата"}
{"url": "https://www.dnes.bg/za-da-se-razbirame/2020/01/25/5-neshta-s-koito-toi-pokazva-che-vi-ceni.436955", "text": "В една връзка всеки изразява по различен начин своята любов. Привързаността е много важна, защото тя не присъства във всяка връзка. Проявявайки привързаност, ние показваме какво ценим в тези взаимоотношения, в половинката си. Какво разкрива за неговата привързаност?\r\n\r\nАко вашият партньор е готов да ви изслуша, да ви окаже своята подкрепа в трудни моменти и моментите на радост, това е показател, че той е не само добър слушател, но показва, че цени доверието във вашата връзка. Също така, отдава значение и на комуникацията, което пък задълбочава взаимоотношенията ви.\r\n\r\nВ първите месеци на връзката, влюбените обикновено се гушкат повече. Ако след първоначалната еуфория този вид близост, както и целувките все още се случват между вас, това е показател, че той цени времето прекарано с вас. С тези жестове на интимност той се опитва да ви предаде своите емоции, без да използва думи.\r\n                    \n                    \n                \n                \n                \n                \r\nВ една връзка двама души имат общи и индивидуални цели. Вторите, обикновено се отнасят до нашите желания да се развиваме професионално. Ако той подкрепя вашите идеи, не се притеснява от успехите ви, а се гордее с вас, означава, че цени личното ви пространство, че ви цени като личност.\r\n", "date": "2020.01.25", "title": "5 неща, с които той показва, че ви цени"}
{"url": "https://www.dnes.bg/obshtestvo/2020/01/25/tormoziat-ni-dva-shtama-grip-po-chesto-se-razboliavat-deca.437050", "text": " тормозят българите тази зима. \"Все още има паралелна циркулация на двата щама грип – H1N1 (свински грип) и новия H3N2 (\"Канзас\"), който очаквахме.  Последната седмица преобладават случаи на втория, особено в областите, които обявих грипна епидемия\", обяви г в предаването \"Тази събота\" по bTV. \n\n\nПо думите му през този зимен сезон по-често се разболяват деца, защото щамът \"Канзас\" генетично прилича на някои от щамовете, с които по-възрастното население вече се е срещало и те имат някаква степен на защита. \n                    \n                    \n                \n                \n                \n                \r\nМладите хора, които не са се срещали с този вирус, се разболяват по-бързо и малко по-тежко, уточни епидемиологът. Именно затова в някои области бързо беше обявена грипна ваканция.\n\r\nДоктор Кунчев посъветва родителите да ограничат контактите на децата по време на извънредните ваканции.\n\r\nЕкспертът коментира и новия коронавирус, който вече стигна и до Европа. По думите на Ангел Кунчев ние сме готови да го посрещнем, колкото и другите европейски страни.\n\r\n\"Това е третият коронавирус, с който се сблъсква човечеството. Имаме някаква степен на готовност и за по-бърза диагностика, и за реакция. Абсолютна защита няма, можем да намалим риска, което правим\", коментира главният държавен инспектор.", "date": "2020.01.25", "title": "Тормозят ни два щама грип, по-често се разболяват деца"}
{"url": "https://www.dnes.bg/world/2020/01/25/evakuirat-hiliadi-vyv-veneciia-zaradi-bomba-ot-vsv.437051", "text": "Хиляди жители и гости на  ще бъдат евакуирани временно заради открита , предаде ДПА.\r\n\r\nГрадската управа каза, че трафикът по въздух и вода ще бъде преустановен на 2 февруари, за да може 220-килограмова бомба да бъде обезвредена. по време на операцията по обезвреждането.\r\n\r\nБомбата бе открита близо до промишленото пристанище Маргера, което е далеч от историческия център на града. \r\n\r\nПо време на обезвреждането на бомбата обаче  от континенталната част на града. Двете части са свързвани или по море с корабчета или чрез Моста на Свободата, по който преминават колите, влаковете, автобусите и трамваите.\r\n\r\nЗаради обезвреждането на 2 февруари в 5 ч. по Гринуич около 3500 души ще напуснат временно домовете. Шест хотела също ще бъдат засегнати.", "date": "2020.01.25", "title": "Eвакуират хиляди във Венеция заради бомба от ВСВ"}
{"url": "https://www.dnes.bg/health/2020/01/25/greshki-koito-pravite-s-vyglehidratite-kogato-spazvate-dieta.436954", "text": "Искате да отслабнете. Пробвали сте всякакви диети, но резултатите или са нетрайни, или изобщо ги няма. Преди да побързате да обвините въглехидратите, както повечето хора правят, помислете дали не допускате някои грешки с тях, които всъщност са в основата на наднорменото тегло и неуспехите в отслабването. Ето и най-често срещаните сред тях.\r\n\r\nСамо защото името им е еднакво не означава, че всички въглехидрати са еднакви и можете да ги консумирате в еднакви количества. Демонизирането на въглехидратите и пълното им изключване също е вредно за организма. Какво да правите тогава?\r\nЗапознайте се подробно с разликите между отделните видове въглехидрати. Наблегнете на полезните въглехидрати, които се разграждат бавно в организма и не повишават рязко нивата на кръвната захар, каквото действие имат простите въглехидрати, например захарите. Забравете за тестените сладкиши, торти, захарни изделия, пържени картофи, изобщо всички храни лишени от хранителна стойност.\r\n                    \n                    \n                \n                \n                \n                За сметка на тях поставете акцент върху зеленчуците и плодовете. Бобовите храни са сред първенците по полезно въздействие върху кръвната захар въглехидрати.\r\n\r\nВъглехидратите са жизненонеобходими на клетките в организма, за да може да функционират и да се делят нормално. Въглехидратите са и основният източник на енергия. Те са веществата, от които мозъкът, нервната система и черният дроб пряко се нуждаят. Без въглехидрати черният дроб не може да синтезира редица важни ензими, без които правилното храносмилане е невъзможно. Ето защо, пълното премахване на въглехидратите от диетата е опасно и не трябва да се прилага просто за отслабване. Ако се налага, то се извършва под лекарски контрол.\r\n", "date": "2020.01.25", "title": "Грешки, които правите с въглехидратите, когато спазвате диета"}
{"url": "https://www.dnes.bg/stranata/2020/01/25/vyzrastna-jena-zagina-pri-pojar-v-plovdiv.437053", "text": "81-годишна жена загина при пожар в Пловдив, съобщава \"Фокус\".\r\n\r\nСигналът за огъня е подаден към 7.40 часа тази сутрин. Екип на пожарната е изпратен на сигнал за дим от къща на ул. \"Г. Кондолов\".\r\n\r\nВ резултат на бързите действия пожарникарите са загасили навреме пламъците, обхванали малка площ в една от стаите. В помещението обаче е открито безжизненото тяло на 81-годишна жена.\r\n\r\nПредстои да бъде изяснена причината за настъпилата смърт.\r\n\r\nОт първоначалния оглед е установено, че запалването е възникнало от печка на твърдо гориво.\r\n ", "date": "2020.01.25", "title": "Възрастна жена загина при пожар в Пловдив"}
{"url": "https://www.dnes.bg/obshtestvo/2020/01/25/fenove-na-botev-pred-gryckoto-posolstvo-spravedlivost-za-tosko.437054", "text": "\n\r\nФенове на пловдивския Ботев се събраха на . Те настояват за обективно разследване на  в Солун. \n\n28-годишният мъж беше убит в гръцкия град след местното дерби ПАОК – Арис след нападение на ултраси на ПАОК над българска група фенове.\r\n\r\nФеновете на Ботев дойдоха в София с организиран транспорт. Те настояват за обективно разследване на фаталния случай, както и за справедлив процес. \r\n\r\nБългария също прави разследване на убийството. Прокуратурата ще образува паралелно досъдебно производство под надзора на Софийската градска прокуратура, а делото ще е и под специалния надзор на ВКП.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\r\n ", "date": "2020.01.25", "title": "Фенове на Ботев пред гръцкото посолство: Справедливост за Тоско!"}
{"url": "https://www.dnes.bg/index/2020/01/25/pod-pylna-blokada-kakvo-se-sluchva-v-kitaiskiia-uhan.437052", "text": "Китайският  е напълно изолиран. Заради коронавируса никой не може да напуска 11-милионния град, военните са блокирали летища и гари, общественият транспорт не работи.\r\n\n                \n                \n                \r\nГайоз Цуцунашвили, който е лектор към Германската служба за академичен обмен DAAD, . Той е бил в града, когато се разчува за появата на новия опасен коронавирус. Преди забраната за влизане и излизане от Ухан, въведена от китайските власти на 23 януари, Цуцунашвили успява да замине със съпругата си и с двегодишния им син за Австралия. Но продължава да поддържа връзка с приятели и колеги, останали в Ухан. \n\n\n\"Разбрах за вируса от социалните мрежи още на 31 декември. Същия ден една от моите студентки ми разказа, че в Китай се е появила опасна болест. На 1 януари информацията стана официална, закриха рибния пазар, който вероятно е бил източникът на вируса. Истината е, че в началото хората не се отнесоха сериозно към проблема, животът си течеше както преди. Не забелязах големи промени\", разказва преподавателят.\n\r\n\r\n\"Веднага се сетих, че преди няколко години имаше подобна ситуация в южен Китай. Затова, разбира се, се изплаших. С течение на времето ситуацията с коронавируса се изостряше все повече. И в даден момент осъзнах, че положението е наистина сериозно\", посочи той.\n\r\n\"В самото начало нямаше подробна информация. Беше известно например, че са пристигнали хора от Пекин, закрили са пазара и са дезинфекцирали района. Това го съобщиха. Но нямах чувството, че съм добре информиран\", посочи Гайоз Цуцунашвили.\n\r\nТой е успял да напусне Китай преди близо седмица. \"Като преподавател в университета имам определени задължения. Освен това от Министерството на външните работи не дойдоха предупреждения, че трябва незабавно да напуснем страната. Направих всичко възможно, за да уредя нещата си максимално бързо, след което отлетяхме за Австралия.\n\r\n\r\nПостоянно съм във връзка с тях. Направих списък и го изпратих в германското посолство в Пекин - те искаха да разполагат с имената и координатите на германците, останали в Ухан. Много от приятелите ми напуснаха града, но там все още има около 30 германски граждани. Единият има висока температура, болен е. Той е под лекарско наблюдение, но не е ясно дали е заразен именно с новия вирус\".\n\r\nПреподавателят споделя, че все повече хора в Ухан са излизали навън с предпазни маски. \"Сега вече това е задължително в Ухан. Освен това хората бяха много изнервени - това бе видимо. А сега научихме, че градът е напълно изолиран - не можеш да го напуснеш. Получих предупреждение от китайското външно министерство, че никой не може да напуска града. Всички жители на Ухан са го получили.\n\r\nХора, останали там, ми разказаха, че военните са затворили летищата и гарите, общественият транспорт също не работи - не се движат нито автобусите, нито метрото. Хората панически изкупуват продуктите в супермаркетите. Запасяват се с храна, защото не знаят какво ги чака. Германците, които са останали в града, ми изпратиха няколко видеа. На тях се вижда, че в супермаркетите е пълно с хора. Понякога се стига и до бой\".\n\r\nПо думите на Цуцунашвили в магазините има дефицит най-вече за пресните продукти, за плодовете и зеленчуците - те не достигат.\n\r\n\"Казаха ни, че трябва да избягваме струпванията на много хора и да се въздържаме от използването на обществения транспорт. Тогава мнозина се отправиха към летището, за да напуснат града. До 10 часа сутринта в четвъртък това все още беше възможно. Хората се опитваха да си купят и билети за влак, за да напуснат града.\n\r\nНякои успяха, други - не. И тогава съвсем неочаквано съобщиха, че изолират града. От 10 часа сутринта вече никой не можеше да излиза и да влиза. Това, разбира се, предизвика паника сред населението. Сега всички са недоволни, че вече не могат да напуснат града. Ситуацията е необичайна, но няма какво да се направи - изискванията на властите трябва да се изпълняват. Мисля, че те правят всичко, което зависи от тях, за да запазят ситуацията под контрол\".\r\n   ", "date": "2020.01.25", "title": "Под пълна блокада: Какво се случва в китайския Ухан?"}
{"url": "https://www.dnes.bg/sport/2020/01/25/rusiia-obra-medalite-pri-sportnite-dvoiki-v-grac.437055", "text": "Руски двойки спечелиха всички медали при спортните дуети на европейското първенство по фигурно пързаляне, което се провежда в Грац.\r\n\r\nАлександра Бойкова и Дмитри Козловски спечелиха своята първа европейска титла, като събраха сбор от 234.58 точки и изненадващо победиха категорично фаворитите и двукратни европейски шампиони  Евгения Тарасова и Владимир Морозов, които останаха втори с 208.64 точки. \r\n\r\nБронзовите медали завоюваха Даря Павлюченко и Денис Ходикин с 206.53 точки.", "date": "2020.01.25", "title": "Русия обра медалите при спортните двойки в Грац"}
{"url": "https://www.dnes.bg/notifikacii/2020/01/25/kitai-razshiriava-karantinata-za-noviia-koronavirus.437056", "text": "Властите в  в Централен Китай обявиха, че разширяват обхвата на мерките за ограничаване на разпространението на новия вирус, който вече отне живота на 41 души в страната, предаде Франс прес. \n\n\nКъм 13-те града, които вече са под карантинта в провинцията, са добавени още пет. По изчисления на АФП това означава, че изолирани от света вече са 56 милиона души. \n\r\n\n\r\nКитайските власти съобщиха, че въвеждат национални мерки за откриване на новия вирус във влакове, автобуси и самолети, за да се спре разпространението му. На място ще има точки за преглед и всички пътници със симптоми на пневмония ще бъдат откарвани незабавно в медицински центрове, съобщи Националната здравна комисия, цитирана от БТА.\n                \n                \n                \r\nСъщевременно в китайския град Ухан ще започне строеж на втора болница за лечение на пациенти с . Болницата ще разполага с 1300 легла и трябва да бъде завършена за 2 седмици.\n\r\nСтроителството на първата болница, предназначена за пациенти с новото заболяване, е в ход и се очаква да приключи до 3 февруари.\r\n ", "date": "2020.01.25", "title": "Китай разширява карантината за новия коронавирус"}
{"url": "https://www.dnes.bg/health/2020/01/25/ima-li-risk-ot-goreshtata-vana-i-saunata-za-bremennite.436956", "text": "Бременните жени се нуждаят от повече почивка и релакс, за да успокоят напрегнатите мускули и нерви в променящото се заради бременността тяло. Не всички видове почивка обаче са подходящи. Ако сте свикнали да разпускате в сауната или в джакузито, бременността не е особено подходящ момент за този вид релакс.\r\nОсновният риск при влизането в сауна или гореща вана при бременните е прегряването, замайването, опасността от припадък и дехидратация. Тези състояния влияят зле на развиващия се плод, заради което подобни релаксиращи практики не се препоръчват по време на бременност.\r\nПромени в тялото при бременност, за които не сте подозирали\r\nИзследване на австралийски учени от 2018 година констатира тази опасност за бременните от екстремно високите температури в сауната и джакузито, заради които учените не препоръчват употребата им, особено през първите 12 седмици от бременността.\r\n                    \n                    \n                \n                \n                \n                Всякакви активности, увеличаващи температурата в малкия и големия таз, са непрепоръчителни.\r\n", "date": "2020.01.25", "title": "Има ли риск от горещата вана и сауната за бременните?"}
{"url": "https://www.dnes.bg/obshtestvo/2020/01/25/zakonyt-za-gorivata-vliza-v-sila-ot-dnes.437058", "text": "влиза в сила от днес след повече от година на протести и спорове по основни текстове.\r\nНародното събрание го гласува окончателно с всичките промени, договорени от правителството и браншовите организации. Консенсус бе постигнат трудно, но с очакванията да гарантира конкуренцията на пазара, ограничаването на сивия сектор и увеличаването на постъпленията в бюджета, . \nБензиностации и складове за горива ще бъдат запечатвани за две години, ако продават контрабандно гориво, а цистерните, които го превозват, ще бъдат спирани от движение за една година, пише БНР. Земеделските производители излизат от обхвата на закона, но подлежат на санкция, ако осъществяват търговия с горива, без да са регистрирани за дейността.\n                    \n                    \n                \n                \n                \n                \r\nБроят на изискванията в наличност на бутилки за пропан бутан се намалява от десет хиляди на хиляда, намалява се и прагът за регистрация на фирмите и изискваните банкови гаранции, които ще зависят от годишния оборот, коментира Иван Касилски от Асоциацията на търговците на горива.\r\n\"Ние направихме един закон, който, първо, да е удобен за държавата и държавната хазна  и второ, да има конкуренция в България. Да има една нормална среда за работа, да има един баланс между държавата и бизнеса, който го постигнахме\", добави той.\r\n", "date": "2020.01.25", "title": "Законът за горивата влиза в сила от днес"}
{"url": "https://www.dnes.bg/football/2020/01/25/sauditskiiat-princ-dal-340-mln-paunda-za-niukasyl.437074", "text": "Саудитският принц Мохамад бин Салман е купил Нюкасъл срещу 340 млн. паунда, гръмнаха медиите в Англия. \r\n\r\nИнформацията идва от “Wall Street Journal” и според нея сегашният собственик на клуба Майк Ашли и милиардерът са постигнали договорка за сделката.\r\n\r\nОчаква се всичко да приключи в близките дни, въпреки че медиите в Англия не изключват и провал на преговорите заради Ашли, пише .\r\n\r\nПринц Салман е много запален по спорта и беше в основата на това Саудитска Арабия да приеме мача за световната титла в тежката категория на професионалния бокс между Антъни Джошуа и Анди Руис. Миналата година милиардерът опита да купи Манчестър Юнайтед, но собствениците на „червените дяволи“ не приеха предложението му.", "date": "2020.01.25", "title": "Саудитският принц дал 340 млн. паунда за \"Нюкасъл\"?"}
{"url": "https://www.dnes.bg/world/2020/01/25/kitai-spira-grupovite-turisticheski-pytuvaniia.437075", "text": "Новият вирус, появил се в Китай и плъзнал из Азия, помрачи първия ден от Годината на Металния плъх в голяма част от региона. Тържествата за лунната Нова година са отменени в континентален Китай и ограничени в полуавтономния град Хонконг, предаде БТА като цитира Асошиейтед прес.\n\r\nВ Пекин днешният ден обикновено е празничен - из града бият много барабани и се разнасят дракони. Тази година обаче китайската столица, парализирана заради новия вирус, се е превърнала в град фантом, констатира Франс прес.\n Двата големи столични парка, посрещнали 1,4 милиона посетители по време на миналогодишните празненства, днес са затворили врати. За да намалят риска от заразяване, в последния момент властите отмениха тържествата. Никъде не се виждат Танцът на Лъва или Танцът на Дракона - страховити фигури, вдигнати над множеството; няма я и обичайната шумотевица от импровизираните оркестри с барабани и чинели, с която китайците пъдят на този ден злите духове.\n                    \n                    \n                \n                \n                \n                \r\nНад 1000 километра делят Пекин от град Ухан, центъра на епидемията, от чието начало миналия месец вече се заразиха близо 1300 души, 41 от които починаха.\n\r\nУхан и околните райони са отрязани от света и от четвъртък - фактически поставени под карантина.\n\r\nВ 20-милионната столица, където са регистрирани 35 случая на заразата, са затворили редица туристически обекти като Забранения град, бившия императорски дворец и части от Великата китайска стена.\r\nМеждувременно стана ясно, че Китай спира от 27 януари всички групови туристически пътувания в страната и в чужбина като част от усилията да ограничи разпространението на коронавирус, заразил над 1300 души.\n\r\nВ съобщението на китайската Асоциация на туристическата индустрия се отбелязва, че пътуванията на туристически групи в страната са спрени още вчера.\n\r\nСъщевременно президентът Си Цзинпин заяви, че страната е изправена пред \"тежка ситуация“ с оглед на \"укоряващото се разпространение на коронавируса\".\n\r\n\"Затова е необходимо да се засили централизираното и обединено ръководство на Централния комитет на партията“, каза Си, цитиран от официалната агенция Синхуа.\n\r\n\"Докато имаме непоколебимо доверие, работим заедно, с научна превенция и лечение и с прецизни политики, ние в крайна сметка ще успеем да спечелим битката“, добавил президентът и генерален секретар на ЦК на Китайската комунистическа партия на заседание на Политбюро на ЦК за мерките за борба с разпространението на коронавируса.\n\r\n\r\n ", "date": "2020.01.25", "title": "Китай спира груповите туристически пътувания"}
{"url": "https://www.dnes.bg/mish-mash/2020/01/25/birata-stimulira-mislovniia-proces-i-oshte-neshto-za-pivoto.437076", "text": "Руски сайтове, цитирани от БГНЕС, разказват най-интересните факти за бирата, които дори и заклетите й любители не знаят.\n\r\n1. Бирата е една от най-старите приготвяни напитки в света. Тя вероятно датира от началото на неолита, тоест около 9500 г. пр. Хр.\n\r\n2. Първите професионални пивовари са били жени, наречени brewsters. Преди близо 7000 години в Месопотамия техните умения били смятани за толкова важни, че били единствените, на които било разрешавано да произвеждат напитката.\n\r\n3. Древните египтяни построили пирамидите, докато пиели бира. Според Патрик Макгаверн, археолог от университета в Пенсилвания, работниците в Гиза получавали около четири литра бира на ден. Не става ясно поради какви причини напитката е предлагана на работниците.\n                    \n                    \n                \n                \n                \n                \r\n4. Бирата е полезна за сърцето. Е, трябва да е в умерени количества. Според италиански изследователи, хората, които пият бира, са с 42% по-нисък риск от сърдечни заболявания в сравнение с трезвениците. За максимално добър ефект се препоръчва консумацията на една бира на ден с алкохолно съдържание до 5%.\n\r\n5. Бирата е естествена бариера срещу камъни в бъбреците. Проучване, публикувано в „Американския журнал по епидемиология“, изчислява, че една бутилка бира, консумирана всеки ден, намалява риска за камъни в бъбреците с около 40%.\n\r\n6. Бирата стимулира мисловния процес. Е, след 1-2 бири едва ли ще станете гений, но напитката стимулира креативността.\n\r\n7. Пивото е полезно за зрението. Канадски учени открили, че една бира на ден е достатъчна да повиши антиоксидантите в тялото ни и да предотврати катаракта на очите.\n\r\n8. Бирата понижава кръвното налягане. Изследователи от Харвард установяват, че умерената консумация на бира води до по-малка вероятност от високо кръвно налягане.\n\r\n9. Напитката заздравява плътността на костите. Според проучване на американския университет “Туфтс” хората, които пият по една-две бири на ден имат 4,5% по-висока плътност на костите, отколкото тези, които не пият бира изобщо. Според изследването, обаче, тези, които пият повече от две бири на ден, имат 5,3% по-ниска костна плътност.\n\r\n10. Бирата съдържа фибри, които помагат на храносмилането. Те поддържат редовната функция на стомаха, спомагат за храносмилането и намаляват нивата на холестерол.\n\r\n11. Само бирата и млякото съдържат молекулата никотинамид рибозид. Тя подобрява метаболизма в клетките, предпазва от затлъстяване, засилва мускалите, помага срещу стареенето на клетките и удължава живота.", "date": "2020.01.25", "title": "Бирата стимулира мисловния процес и още нещо за пивото"}
