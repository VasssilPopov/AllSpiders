{"url": "https://www.dnes.bg/politika/2019/01/11/nov-politicheski-sezon-prevyzmognati-li-sa-predizbornite-emocii.398991", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Новият парламентарен сезон започна със заявки на политическите партии за идните месеци. Всички те минаха под знака на предстоящите избори – за евродепутати и за местна власт.\n\n\n\r\n\"Както показа пакетът \"Мобилност\", темите в Европа са достатъчно важни и близки за България и не можем да си позволим да се подходи пренебрежително към европейските избори и се надяваме на висока избирателна активност\", коментира в студиото на \"Денят ON AIR\" депутатът от ГЕРБ Христо Гаджев.\n\r\nПо думите му задача на кандидатите в кампания е да покажат защо е важно да се гласува и защо Европа е важна за България.\n                    \n                    \n                \r\n\"Надявам се да успеем да превъзмогнем предизборните емоции и да се концентрираме върху важните въпроси за българските граждани и върху реализацията на управленската програма конкретно за управляващото мнозинство\", обясни депутатът пред.\n\r\nГодината обаче започна с разногласия относно закупуването на нов боен самолет. Според Гаджев позицията на БСП не дава никаква алтернатива. По неговите думи преговорите за Грипен са много по-сложни и правителството е избрало по-лекия вариант.\n\r\n\"И трите оферти имат плюсове и минуси, но и трите имат изисквания. Ако трябва да послушаме това, което БСП казват, трябва да прекратим и да върнем процеса наново с нов проект за инвестиционен разход\", подчерта още Гаджев.\n\r\nИдният вторник се очаква сделката за Ф-16 да влезе в парламента. Депутатът обясни, че от преговорите зависи кога ще получим самолетите.\n\r\nГаджев определи изборите, които се очакват тази година, като изключително важни.\n\r\n\"Ако началото е при европейските избори, краят на процеса е при местните. Много от общите политики в ЕС се решават в Европейския парламент. Тяхното отражение най-много се усеща в местната власт и в градовете\", заяви депутатът.\n\r\n ", "date": "2019.01.11", "title": "Нов политически сезон: Превъзмогнати ли са предизборните емоции?"}
{"url": "https://www.dnes.bg/akoshtete-vqrvaite/2019/01/11/zvezdi-razkazvat-za-seks-prejiviavaniiata-si-v-samoleti.398899", "text": "\r\n\"С Джон Леджънд пътувахме към Тайланд, за да видим родителите ми, бяхме в първа класа. Бяхме под одеалото. Струваше ми се, че трябваше да получим трофей за това.\"\r\n \r\n\r\n \r\n\"Правила съм секс в самолет много пъти. Но винаги са ме хващали. Много е трудно да не те хванат. Веднъж едно момче ни гледаше, докато правим секс на седалката.\"\r\n\r\n\r\n \r\n\"Случвало се е в частен самолет. Не харесвам обществените самолети.\"\r\n \r\n\r\n \r\nГуинет е направила това признание по време на играта \"Никога не съм...\" в предаването The Ellen Degeneres Show, но не е разказала подробности.\r\n \r\n", "date": "2019.01.11", "title": "Звезди разказват за секс преживяванията си в самолети"}
{"url": "https://www.dnes.bg/balkani/2019/01/11/v-makedonskiia-gostivar-hvanaha-tri-bylgarki-za-krajba.398980", "text": "Три български гражданки бяха арестувани вчера от полицията в македонския град Гостивар за кражба, съобщи полицията, цитирана от сайта МКД и телевизия Сител.\r\nНа 6 януари, Бъдни вечер по Юлианския календар, в Скопие бяха задържани други две българки, заподозрени за кражби.\r\nА още на следващия ден, на Коледа, полицията задържа още две българки, предава БТА.", "date": "2019.01.11", "title": "В македонския Гостивар хванаха три българки за кражба"}
{"url": "https://www.dnes.bg/obshtestvo/2019/01/11/hvanaha-laborant-za-promiana-na-alkoholna-proba-na-shofiori.398992", "text": "Началничка на лаборатория в бившата Окръжна болница в Пловдив прикривала пияни шофьори срещу крупна сума пари. В схемата работила с посредник, който издирвал шофьори, чиито алкохолни проби били положителни, съобщава Нова тв. От прокуратурата твърдят, че подкупите са в размер от  500 до 1000 лв. Престъплението е извършвано в специализирана химическа лаборатория. Изследванията са правени на апарат, а подменените стойности са вписвани в протоколи.\r\nЗа случая алармира Николай Ильов, който бил хванат от полицаи да управлява автомобила си с 0,67 промила алкохол в кръвта. Изпратили го на кръвна проба в Окръжна болница. Ден по-късно, по телефона му съобщават, че резултатът е 0,87 промила. Но получава и оферта - ако плати 1000 лв вместо на държавата, на тях, ще получи друг резултат, в който пробащат ще е отрицателна.\n                    \n                    \n                \r\nНиколай се свързва с полицията и заедно с полицай под прикритие, предава исканата сума на посредника в лечебното заведение. Задържана е шефката на лабораторията в болницата, д-р Йорданка Димитрова, която по-късно е освободена под гаранция. В ареста остава нейният помагач, който има криминално минало.\n\r\nВ лечебното заведение са изненадани от случая и твърдят, че вече са взели мерки стореното от задържаната лекарка да не се повтаря.\n\r\nНиколай не съжалява, че е подал сигнал в полицията. \"Аз съм грешен, че съм употребил, но някой може да е с 2,5 промила. Аз имам деца и моите деца може да са под техните колела\", допълни той.\n\r\n ", "date": "2019.01.11", "title": "Хванаха лаборант за промяна на алкохолна проба на шофьори"}
{"url": "https://www.dnes.bg/blizak-iztok/2019/01/11/bez-sleda-liubimata-dvoika-na-sauditska-arabiia-tia-v-zatvora-toi.398930", "text": "Броят на изчезналите в Саудитска Арабия активисти, борци за човешки права и жени, дръзнали да престъпят свещените правила шариата, вече не може да се брои на пръсти. Защото онези, изчезнали при \"мистериозни обстоятелства\" са твърде много. Защото страната държи консервативните и и варварски правила да останат точно такива, каквито са. Да се следват от обществото точно така, както трябва и хората да се държат в подчинение точно така, както е било винаги.\r\nРеволюционните постижения в областта на човешките права в Саудитска Арабия са само параван, който да замаже очите на Запада. Защото там все още продължават арестите на активисти. Продължават да изчезват хора. Там продължава да се убива.\n\r\n                    \n                    \n                Само преди дни целият свят разбра за историята на Рахаф Мохамед - 18-годишното момиче от Саудитска Арабия, което пое риска и напусна семейството си, отрече се от исляма и полетя към Австралия. Единственият проблем беше прикачващият и полет през Банкок, където я чакаха саудитски дипломат и тайландските власти. Момичето беше заплашено от депортация обратно в родната и страна, което беше напълно равнозначно на смърт.\r\nРахаф се барикадира в хотелската си стая и помоли всички хуманитарни организации за помощ. След 72 часа мъчение попадна под закрилата на ООН, а по-късно получи и право на убежище в Канада.\r\nНе всички обаче имат нейния късмет.  Двама от тях са саудитския комик Фахад ал Бухаири и съпругата му Луджан ал Хадлу.\r\nНаричат го Джери Зайнфелд на Саудитска Арабия. Фахад е първият професионален комедиант в кралството. Преди да изчезне, има милиони последователи в Twitter, а хуморът му е харесван от мнозина. Днес от него няма никаква следа, а за случая се говори изключително малко.\r\nДопреди няколко дни, когато американският писател Кърк Рудел разказва цялата история за срещата с Фахад и съпругата му и за една планирана вечеря, която никога не се случва.\r\nЗапознават се случайно преди няколко години, когато саудитският комик е в Лос Анджелис за снимките на телевизионно предаване. Двамата се срещат покрай професионален ангажимент и си разменят няколко приказки, които прерастнали в интересен разговор и така приятелството им пламнало.\r\n\"До Фахад стоеше жена. Представи я като своята съпруга, Луджан. Не познаваше никой в Лос Анджелис, затова се движеше с него цял ден. Бяха млади, готини, космополитни и наистина много мили. Заговорихме се за кариерата му на комедиант - нещо, което не е съществувало в страната му допреди. Това беше нещо изключително опасно в Саудитска Арабия\", разказва в профила си писателят.\r\nИ така започват да говорят за политика, за принц Мохамед бин Салман и това, че американската преса изключително много му симпатизира. Въпреки това Фахад и Луджан знаят, че борбата за човешки права в страната тепърва започва и има много дълъг път, който трябва да бъде изминат. Затова се местят в Дубай.\r\nСлавата на саудитския комик била достатъчно голяма. С милиони фенове в социалните мрежи и добро обществено положение, било много трудно някой да го закача, а това със сигурност помагало и на съпругата му Луджан.\r\nИ тогава американският писател замръзнал на място. Всъщност, оказало се точно обратното - Луджан не била случайна жена и нейната репутация била доста по-голяма, отколкото тази на Фахад.\r\nЛуджан ал Хадлу е един от активистите, които усилено се борят за правото на жените да шофират. През 2013 участва активно в кампанията и публикува видеа, на които управлява автомобил. Заради това, че се качва на автомобил, Луджан е арестувана през 2016  година, заедно с десетки други активисти  и \"изчезва\" за няколко дни и то малко след сватбата на двамата младежи.\r\nИ всичко това Кърк Рудел разбира в един единствен разговор. Обещават си да продължат комуникацията си и следващия път, в който са на едно и също място - задължително да вечерят. Разменят координатите си и в следващите няколко години поддържат връзка от време на време.\r\nПрез 2017 година Луджан отново е арестувана. Тогава американският писател се свързва със своя приятел, за да провери каква е ситуацията. В това време момичето вече е било освободено. Цялото преживяване било страшно, но всичко приключило с щастлив край, слава Богу.\r\nДо март 2018 година, когато Луджан и Фахад са завързани и отвлечени. Двамата били закарани обратно в Саудитска Арабия. Фахад по онова време бил в Йордания, а Луджан - в Обединените Арабски Емирства.\r\nОттогава са изминали 10 месеца. Луджан все още е в затвора. Баща и разказва, че момичето е подложено на брутални мъчения. Никой не знае къде е Фахад. Мъжът (или някой вместо него) е деактивирал профилите си в социалните мрежи. В момента от него няма никаква следа. Няма каквато и да е следа от миналата пролет.\r\nФахад и Луджан даже мистериозно са се развели.\r\n\"Те не се опитваха да са някакви революционери. Бяха млади, креативни хора, които се опитваха да творят и междувременно споделяха фундаменталните си разбирания за човешки права. Надявам се, че след като разказах историята им, тя ще достигне до повече хора. Хора, които имат нужната сила, за да направят нещо по въпроса\", пише в профила си в Twitter американският писател.", "date": "2019.01.11", "title": "Без следа: Любимата двойка на Саудитска Арабия. Тя в затвора, той... "}
{"url": "https://www.dnes.bg/eu/2019/01/11/kazusyt-s-prevozvachite-moje-li-da-sme-optimisti.398990", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Премиерът Бойко Борисов настоя пред председателя на Европейския парламент Антонио Таяни да бъде обмислена възможността пакетът \"Мобилност\" да бъде разглеждан от следващия парламент след евроизборите.\n\r\nБорисов направи това след последното гласуване на текстовете в Комисията по транспорт и туризъм в Европейския парламент, на което два от трите доклада по пакета бяха отхвърлени.\n\r\nС писмо до Таяни президентът Румен Радев също призова исканията на българските превозвачи да бъдат чути.\n\r\n\"Имаше шанс този пакет да бъде одобрен в много лош вариант. 2/3 от пакета бяха отхвърлени изцяло. Това ни дава възможност да помислим, че шансовете до края на този мандат той (пакетът \"Мобилност\" - бел. ред.) въобще да не мине, неимоверно са се увеличили\", заяви евродепутатът от ГЕРБ и ЕНП Андрей Новаков пред .\n\n\n\n                    \n                    \n                \r\nТой е на мнение, че се е създал правен хаос. В момента са чака правната служба на европарламента да обясни какво се прави в такива ситуации, тъй като по думите на Новаков това е пакет от три неразделни части, в който две от трите са отхвърлени за пореден път.\n\r\nГостът в предаването \"Денят ON AIR\" уточни, че третата част от пакета \"Мобилност\" е събрала мнозинство, но според него тя не може да се разглежда отделно от останалите две.\n\r\n\"Все още има какво да се върши. Ние сме нащрек. Не сме се отказали, не сме казали, че е окончателно, но имахме повод да се порадваме на този успех. Очаквам да опитат какво ли не\", предупреди Андрей Новаков.\n\r\nТой подчерта, че не се е фокусирал върху това да очаква лошия финал на казуса с превозвачите. И разясни, че отивайки разглеждането на пакета в следващия мандат на европарламента, ще спечелим поне една година време, което означава различни комисари, нови приоритети, както и повече лостове за влияние върху процесите.\n\r\nНоваков каза още, че очакваме ключова намеса по въпроса от страна на Румъния, която поема европредседателството. По думите му вече сме получили помощ от северната ни съседка в борбата с новите мерки срещу превозвачите.\n\r\n\"България е в лагера на справедливостта този път\", категоричен бе евродепутатът.\n\r\n ", "date": "2019.01.11", "title": "Казусът с превозвачите: Може ли да сме оптимисти?"}
{"url": "https://www.dnes.bg/rusia/2019/01/11/zadava-se-anshlus-na-belarus-poslednata-avantiura-na-kremyl.398820", "text": "Задава се аншлус на Беларус, казват не само опоненти на Кремъл, но и хора, спечелили неговото доверие. Алексей Венедиктов например сподели неотдавна размисли за \"взаимопроникването\" между икономическите, военните и политическите структури на двете страни. Отреждайки какви ли не съдби на Александър Лукашенко: от вицепрезидент на \"обединената държава\" до пенсионер в Крим. Венедиктов допусна впрочем и някоя \"трагична история\". Не е зле да се вслушаме в думите му - шефът на радио \"Ехото на Москва\" е persona grata в руските коридори на властта, нещичко подочува там и после го преразказва на любознателната аудитория.\n\r\n\"Взаимопроникване\" звучи по-прилично от \"аншлус\" или \"анексия\", но смисълът е все този. Русия поглъща Беларус, появява се нова държава и естествено й трябва нова конституция, която превръща Путин в пожизнен владетел. Това е най-разпространеното, но не и единствено обяснение за действията на Кремъл. \n                    \n                    \n                \r\nБеларус е много важна за Москва от военно гледище. Това е държава с ключово положение в геополитическото пространство \"между Русия и НАТО\" - присъединяването й към Русия коренно ще промени стратегическата конфигурация в тази зона, ще засили руските позиции, съответно и заплахата за съседните страни, пише Юрий Фьодоров, радио \"Свобода\", руска редакция.\n\r\nНа Запад често виждат в Беларус стратегически буфер, смекчаващ военнополитическия натиск от Русия. През октомври 2018 г., малко преди посещение в Минск, американският помощник-държавен секретар Уес Мичъл изтъкна, че \"именно държавният суверенитет и териториалната цялост на гранични държави като Украйна, Грузия и дори Беларус са най-сигурна крепост срещу руския неоимпериализъм\". Изненадващо изявление, но и вярно.\n\r\nРусия и Беларус са съюзници. Създадени са единна групировка за противовъздушна отбрана и съвместна групировка сухопътни войски. В мирно време войските, включени в тях, се намират в местата за постоянна дислокация, под обичайното си командване. При заплаха от война руските части ще пристигнат в Беларус и командването ще поемат беларуски генерали. Редовно се извършват общи учения. Министерствата на отбраната разработват всяка година планове за съвместни прояви, подсигуряващи функционирането на тези групировки. \n\r\nБлагопристойната фасада обаче прикрива сериозни разногласия.\r\nЦентърът за стратегически и външнополитически изследвания в Минск, близък до беларуското ръководство, посочи в доклад, че стратегията на Русия предвижда превръщане на Беларус \"в източник на многобройни предизвикателства и заплахи за сигурността и стабилността на страните от НАТО и Украйна\". С тази цел Москва настоява за \"неограничен едностранен достъп на руските Въоръжени сили на територията на Република Беларус, включително, за да действат от нейна територия към трети страни\" - освен това цели да подкопае \"стабилността на Беларус и дееспособността на беларуската държава, да отнеме от Минск възможността ефективно да контролира собствената си територия\", за да действат оттам против съседни и близкоразположени страни вредителски и криминални групировки*.\n\r\nС други думи, Минск е наясно с целта на Русия - да превърне Беларус в плацдарм за военна експанзия и \"хибридна агресия\" срещу Полша, Литва и Украйна. Перспектива, която не блазни беларуското ръководство. Ще посочим за пример случая с разполагането на руска военна база в тази страна. В началото на десетилетието Москва постави въпроса за постоянно военно присъствие, включително за създаване на въздушна база в Беларус. Минск направи всичко възможно това да не се случи. За известно време въпросът сякаш изчезна от дневния ред, но през последните месеци пак стана актуален с оглед на предстоящото излизане на САЩ от Договора за ракетите със среден и малък обсег. На Кремъл му се ще да сложи ядрените си ракети със среден обсег  най-близо до границите на натовската зона.\n\r\nТази перспектива не изпълва Минск с възторг. \"Нашите военни могат ефективно да действат, ако трябва, срещу всяка агресия и конфликт на територията на Беларус (. . .) Затова нямаме нужда от никакви бази\", заяви Александър Лукашенко. \n\r\nИ ако в Полша бъде създадена американска военна база, Беларус ще отвърне не с разполагане на руски войски в страната, а с разгръщане на собствени ракетни оръжия. Беларусите наистина започнаха да произвеждат по китайски лиценз ракети М20 (наречени там \"Полонез\"), чиято далекобойност може да се повиши до 500 километра. Според беларуски експерти Китай е потърсен, защото Русия не дава на Беларус модерни оръжия, разчитайки във военен план Минск изцяло да зависи от Москва. А Лукашенко по думите им убеждава САЩ да не засилват военното си присъствие в региона, не защото вижда опасност в това, а защото това ще отслаби позициите на Минск в преговорите с Кремъл за руска база.\n\r\nНакрая, трудно съвместими са ключовите стратегически ориентири на Русия и на Беларус. Кремъл се стреми НАТО да бъде отслабена, в идеалния случай - да се разпадне. А Лукашенко е убеден, че здравото трансатлантическо партньорство е \"основна опора на нашата планета и не дай боже да я разрушим. Убедени сме, че от сплотеността на страните в региона и от запазването на военнополитическата роля на САЩ в европейските дела зависи сигурността на целия континент (. . .) Без Америка тук за жалост няма да решим нито един въпрос, включително украинския конфликт\". Подобни изявления само озлобяват Москва.\n\r\nЗа дистанцирането на Минск от Русия обаче Кремъл трябва да вини само себе си. Ако новата студена война, започната от Москва, прерасне в гореща, Беларус, Полша и балтийските държави ще станат главен театър на военните действия с всички последици от това. И независимо как изглежда в нечии очи, Лукашенко изобщо не се кани да вади за Москва кестени от огъня, особено с риск да бъде разрушена страната му. \n\r\nБеларуският лидер естествено не поставя под съмнение съюза с Русия, но същевременно отправя сигнал, че няма да воюва с НАТО. А Русия схваща, че беларуският плацдарм е от критично значение за успех на евентуална военна авантюра в южната част на Балтика. Това мотивира и все по-твърдото й намерение да погълне Беларус.\n\r\nНо аншлусът на Беларус не се очертава като лесна разходка за Москва. Макар почти всички беларуси да хранят добри чувства към Русия, едва 5-6 на сто подкрепят идеята за влизане във федерацията. Беларуските елити, включително армейският генералитет и службите за държавна сигурност, чудесно разбират, че след \"взаимопроникването\" Кремъл най-напред ще сложи проверени кадри от Русия на всички що-годе значими постове в беларуските провинции на \"обединената държава\". \n\r\nТвърдо ще реагира и Западът. Поява на ударни руски дивизии в Беларус ще е крещящо доказателство, че следваща цел на Русия ще бъдат Варшава, Вилнюс, Талин, Рига. Тогава НАТО няма да има друг изход, освен да неутрализира твърдо експанзията на Москва. Прочее, аншлусът на Беларус ще стане последна авантюра за Кремъл.\n\r\n\r\n/БТА/\r\n ", "date": "2019.01.11", "title": "Задава се аншлус на Беларус? Последната авантюра на Кремъл"}
{"url": "https://www.dnes.bg/zvezdi/2019/01/11/ashtyn-kychyr-bil-gotov-da-umre-zaradi-brat-si.398891", "text": "Аштън Къчър е искал да дари сърцето си на близнака си, Майкъл Къчър, когато двамата били тийнейджъри. Майкъл бил диагностициран с кардиомиопатия и се нуждаел от трансплантация на сърце, когато бил на 13 г.\r\n \r\nМайкъл в момента живее с церебрална парализа и посочва, че е много благодарен на брат си за това, че е бил готов да се откаже от собствения си живот, за да го спаси.\r\n \r\nВ крайна сметка е бил намерен друг подходящ донор. \"Просто... не мога да намеря точните думи. Това е връзка, която не можеш да опишеш. Двамата сме дълбоко свързани. Уважавам го, ценя го и го обичам много, че беше готов да направи такава жертва за мен. Наистина не мога да го опиша с думи\", разказа Майкъл Къчър в предаването \"That 70s Show\".\r\n \r\nБратът на Аштън е споделял в предишни интервюта, че не иска хората да го съжаляват. \r\n \r\n", "date": "2019.01.11", "title": "Аштън Къчър бил готов да умре заради брат си"}
{"url": "https://www.dnes.bg/eu/2019/01/11/viktor-orban-razdeli-evropeiskiia-syiuz-na-dve-civilizacii.398931", "text": "Унгарският премиер Виктор Орбан даде в четвъртък първата си пресконференция за новата година. Той припомни, че през май предстоят избори за Европейски парламент и открои миграцията като основен проблем, свързан с този вот. Наложи се впрочем г-н Орбан да реагира и на събитията вътре в страната - от средата на декември в Унгария не стихват протести срещу поправки в трудовото законодателство и срещу цялата политика на кабинета.\n\r\n\"В Евросъюза ще има две цивилизации - заяви на 10 януари Виктор Орбан на правителствен брифинг в Будапеща. - Едната - смесена мюсюлманско-християнска на Запад, другата - традиционната европейско-християнска в Централна Европа.\" \n\r\nТака обрисува премиерът бъдещето на континента четири месеца преди главното събитие в политическия живот на ЕС - изборите за Европейски парламент. По думите му тъкмо проблемите с миграцията ще станат фокус на предстоящите избори и задачата на Будапеща е да формира парламентарно антимиграционно мнозинство: \"Единствено ние самите можем да решим какво да е нашето бъдеще\".\n                    \n                    \n                \r\nМеждувременно в Унгария се изострят предизборно и вътрешнополитическите борби - опозицията се кани да тръгне с единна листа на вота през май. \"Ако постъпи така, опозицията сама ще си изкопае гроба и не съм длъжен да й попреча\", заяви в четвъртък премиерът. Той впрочем едва ли държи ситуацията под контрол - от началото на декември в Будапеща и други градове продължават демонстрации срещу поправки в Кодекса на труда, а покрай това и срещу самото правителство, пишат Мария Кисельова и Галина Дудина, \"Комерсант\".\n\n\n\n\r\nС облаци сълзотворен газ, прекатурени елхи и коледни ясли - така посрещна Рождество унгарската столица.\n\r\nПовод за протестите станаха готвени поправки в унгарското трудово законодателство. Въпреки опитите на опозицията да провали гласуването на 12 декември парламентът прие промени в трудовия кодекс, увеличили броя на разрешените часове извънреден труд от 250 на 400 годишно, а срока за заплащането му - от една на три години.\n\r\nЗаконът посочва, че извънреден труд се полага само с писмено съгласие на служителя. Критиците му обаче твърдят, че това на практика не се спазва, а след поправките работодателите ще могат да принуждават персонала да се труди свръхнормено заради острия недостиг на работна ръка в страната. По последни данни на унгарското статистическо ведомство дефицитът на работна сила достига повече от 80 хил. работни места.\n\r\nСпоред политолога Петер Креко, оглавяващ изследователския център \"Политикал кепитъл\", този проект облагодетелства най-вече транснационалните корпорации, строящи все по-често заводи в Унгария (през юли например бе сключено споразумение с автопроизводителя Бе Ем Ве за изграждане на голям завод в град Дебрецен; освен това в Унгария се произвеждат коли от марките \"Ауди\", \"Сузуки\", \"Опел\" и \"Мерцедес\").\n\r\n\"В Унгария не достига работна сила и транснационалните компании остро го усещат на свой гръб - обясни експертът пред \"Комерсант\". - В такива случаи другаде използват труда на имигранти, например в Полша. Унгария обаче отхвърля миграцията, тъй че остава само един начин за решаване на проблема - максимално да се товари наличният персонал. Това обяснява по-специално как Унгария запазва позициите си в Европа, в Европейската народна партия: Унгария обслужва германските интереси, интересите на германските фирми на унгарска територия.\"\n\r\nПо сведения на сайта merce.hu, производителността на унгарския завод \"Ауди\" изостава от тази на германския с 35-45 на сто, а заплатите в хората в унгарския са по-ниски от тези на германските им колеги със 78 процента. В края на ноември унгарският външен министър, говорил в Дюселдорф, потвърди, че новият законопроект е удобен за германските корпорации. \"Компаниите от Северен Рейн - Вестфалия, действащи в Унгария, посрещнаха изцяло позитивно правителствената инициатива, целяща да укрепи още повече конкурентната способност на страната и да поправи положението с недостига на работна сила\", заяви Петер Сиярто.\n\r\nЗаконът, бързо наречен \"робовладелски\", изведе през декември на улиците хиляди хора на демонстрации с участието на синдикати, опозиционни лидери и обикновени граждани - противници на режима на Виктор Орбан.\n\r\nНай-мащабната акция започна на 12 декември пред унгарския парламент и приключи на 17 с. м. край сградата на националната телевизия. Опозиционни водачи се опитаха да нахълтат, за да прочетат в ефир исканията си, но охраната ги изведе навън. Оттогава телевизионната централа се охранява в засилен режим, а ръководството й съди опозиционерите за \"нарушение на обществения ред\".\n\r\nДемонстрациите не притесняват жителите на Будапеща, нито туристите: музеите, банките и обществените институции работят, както обикновено, по улиците не се вижда засилено полицейско присъствие. За властите нарастващите протестни нагласи са далеч по-неудобни. На този фон опозиционни партии свикаха вече миналата седмица собствено, опозиционно заседание на парламента без участието на управляващата партия ФИДЕС и съюзниците й. На пресконференция след проявата лидерите на опозиционни сили - от социалистите до радикалите от партия \"Йоббик\", прочетоха клетва да останат верни на общите си идеи, базирани върху пет искания към правителството: незабавно оттегляне на поправките към трудовия кодекс, намаляване на извънредния труд на полицаите, независимост на съдилищата, присъединяване на Унгария към Европейската прокуратура и независимост на медиите.\n\r\n\"Случаят е безпрецедентен за последните осем години. За пръв път видяхме ефективно сътрудничество между парламентарни и извънпарламентарни опозиционни партии\", коментира Петер Креко.\n\r\n\"Още е рано според мен да се говори за сваляне на правителството и няколко фактора намаляват очакванията за сериозни стачки - посочва той. - Първо, в Унгария липсва силна стачна култура, второ, има силна икономическа конюнктура. Не се стига до големи стачки, когато икономическият растеж надхвърля 4 на сто, както е сега. ФИДЕС може и да поизгуби популярност, но демонстрациите няма да се отразят особено на управляващата партия. Тези акции впрочем дават на опозицията шанс да подобри малко своя резултат на пролетните избори за Европарламент и на общинските избори наесен.\"\n\r\nВиктор Орбан увери: \"Недостигът на работна сила е нещо по-скоро добро, а не лошо\", защото ако няма работници и служители в излишък, те ще могат да диктуват правилата и ще трябва да им се плаща повече. Анкети на центъра \"Републикон\" обаче показват, че 83 на сто от населението не подкрепят новия законопроект. И макар правителството да не приема сериозно опозиционните протести, твърдейки, че са дело на \"хората на Джордж Сорос\", за 19 януари в Унгария са насрочени нови стачки със затваряне на пътища в цялата страна.\r\n \r\n/БТА/\r\n ", "date": "2019.01.11", "title": "Виктор Орбан раздели Европейския съюз на две цивилизации"}
{"url": "https://www.dnes.bg/notifikacii/2019/01/11/jertvite-na-maikyl-djeksyn-progovariat.398952", "text": "\"На върха на своята кариера, Майкъл Джексън започва дългосрочни връзки с две момчета и техните семейства – едното на 7, а другото на 10 годинки. Сега, когато вече са на 30 г. те разказват, как Джексън ги е тормозил сексуално и как те се справят с травмата години по-късно\".\r\nТова е синопсиса на новия филм за Краля на попа, чиято премиера ще се състои на кинофестивала \"Сънданс\".\r\n\"Да напуснеш Невърленд\" разгневи близките на Джексън, които го определиха като скандален и патетичен.\r\n\"Това е поредната екстравагантна творба, става въпрос за скандален опит да се извлече изгода от Майкъл Джексън и за повтаряне на стари необосновани обвинения\", се казва в комюнике на наследниците на певеца.\r\n                \n                Лентата е заснета от Дан Рийд и ще бъде дълга 233 минути. Тя носи името на известното ранчо на Джако в Калифорния.\r\nПродуцентите на \"Да напуснеш Невърленд\" потвърдиха пред сп. \"Ролинг стоун\", че двамата мъже са хореографът Уейд Робсън, който през 2013 г. заведе дело срещу починалия певец, и Джеймс Сейфчук, който бе завел дело срещу наследниците на Майкъл Джексън. Двете дела бяха прекратени през 2017 г.\r\nДан Рийд обаче увери, че взел насериозно обвиненията срещу певеца.\r\n\"На двамата мъже е била нужна голяма смелост, за да разкажат историите си - отбеляза той. - Не се съмнявам в достоверността им\".", "date": "2019.01.11", "title": "Жертвите на Майкъл Джексън проговарят..."}
{"url": "https://www.dnes.bg/temida/2019/01/11/reshetki-za-nepylnoletni-iznasili-i-ubili-baba.398959", "text": "8 години и 8 месеца затвор и 10 години зад решетките получиха двама непълнолетни братя, който ограбиха, изнасилиха и убиха възрастна жена в Провадия през ноември 2017 г. \n\r\nРешението е на Окръжния съд във Варна. Осман Юсуфов и Станислав Митков са нахлули в дома на самотноживеещата баба на 22 ноември.\n\n\r\nТогава Станислав е бил на 14 години, а брат му на 16. Двамата нахлули в къщата на тяхна съседка, 77-годишна жена, насилили са я и са я убили.\r\nСпоред обвинението деянията са извършени с изключителна агресия, бруталност и жестокост.\r\nОт събраните материали в досъдебното производство е видно, че двамата имат множество криминални и противообществени прояви.\r\n                    \n                    \n                От години за тях липсват семейни грижи, баща им е обявен за общодържавно издирване, а майка им е в неизвестност.\r\nКъм момента на задържането им двамата са с постоянен адрес при баба си и дядо си.\r\nДокато навършат пълнолетие двамата ще изтърпяват наказанията си в Поправителен дом за непълнолетни.\r\n ", "date": "2019.01.11", "title": "Решетки за непълнолетни изнасили и убили баба"}
{"url": "https://www.dnes.bg/akoshtete-vqrvaite/2019/01/11/domovete-v-astrologiiata-znachenieto-na-znacite-2-chast.398970", "text": "Слушайки за астрологията по телевизията или четейки определена статия, няма как да не сте попаднали на домовете, в които попада всяка зодия. Може да ги дефинираме като определени периоди, всеки един от които има своето влияние върху човека.\n\r\nДомовете са разположени в кръг, като в тях могат да се поместят от една до три зодии. Те имат различна големина, която се измерва в градуси. Когато човек се роди, планетите застават на определено място в кръга на знаците. Той се дели на 4 квадранта – от линията на Меридиана и тази на Хоризонта. Отделно всеки от тях се дели на по 3 сектора, като така се получават 12 дома.\r\nПри раждането на един човек, планетите заемат точно определено място на небето и в зодиакалния кръг. Кръгът е разделен на 4 квадранта от линията на Хоризонта и линията на Меридиана. Всеки от четирите квадранта се разделя на 3 сектора, така се получават 12 сектора, които в астрологията се наричат \"домове\", като всеки от тях отговаря за определен аспект от живота.\n                    \n                    \n                \r\nСлед като ви представихме първите 6 астрологични дома и тяхното значение, ето и останалите:\n\r\nСвързва се с избора на партньори и сътрудници в живота. Този дом определя желанието на хората да се обвържат в единен съюз, както и да работят съвместно с други хора, обединени от една цел. Също така към него се отнася положението в обществото.\n\r\n\n\r\nТук има значение как всеки един индивид се справя с ограниченията, какви са сексуалността му и отношението към неговия партньор. В осмия дом попадат въпросите за наследство, духовни ценности, загуби, смъртта и промените в живота.\n\r\n\n\r\nВ него попадат философските и религиозни възгледи, смисълът на живота, образованието и непрекъснатото усъвършенстване на човек във времето. Нарича се още дом на далечните пътешествия.\r\nОще по темата вижте в", "date": "2019.01.11", "title": "Домовете в астрологията – значението на знаците (2 част) "}
{"url": "https://www.dnes.bg/notifikacii/2019/01/11/12-godishna-podkara-kolata-na-nepoznat-trygna-da-izprevarva-i.398943", "text": "12-годишно момиче подкарало лек автомобил, след като открило загубени ключове на колата на улица в Димитровград, и предизвикало катастрофа при изпреварване, съобщават от МВР.\r\nУстановено е, че чрез дистанционното управление невръстната водачка е установила чуждата колата, собственост на 64-годишна жена, която при паркиране неволно е изпуснала ключовете в близост до нея.\r\nКачила се зад волана и подкарала автомобилът с марка \"Рено\", после предприела изпреварване на друг автомобил с марка \"Мерцедес\", ударила се в него и се забила в крайпътна мантинела.\r\nОт инцидента няма пострали, за случая са уведомени Дирекция закрила на детето и ръководството на училището, в което учи момичето. Съставен е и акт.\r\n ", "date": "2019.01.11", "title": "12-годишна подкара колата на непознат, тръгна да изпреварва и... "}
{"url": "https://www.dnes.bg/zvezdi/2019/01/11/megan-stresirana-neshtastna-terminyt-e-prez-mart.398972", "text": "Меган Маркъл е невероятно напрегната и нещастна, а Хари се чувства виновен за това. Това твърдят британски медии, според които от появите ѝ през последните дни личи, че стресът не ѝ се отразява добре и въпреки усмивките ѝ пред камерите, тя изглежда нещастна.\n\r\nПрез последните няколко месеца критиките към херцогинята на Съсекс се увеличиха. Причината за това са неспирните изяви на баща ѝ по медиите, който твърди, че тя не желае да го вижда, както и спекулациите за това, че Меган е станала причина за влошаването на отношенията между принц Хари и брат му Уилям.\n\r\n„Меган е бременна, а има толкова много ангажименти. Няма как общественото мнение да не ѝ се отрази. Всичко това е толкова стресиращо за нея“, каза пред списание US Weekly източник, близък до британското кралско семейство. Той добави, че тя е направила всичко възможно да се справи със задълженията си през последните месеци и да следва строгия протокол.\n                    \n                    \n                \r\nМеждувременно от двореца Кенсингтън съобщиха, че през новата година общо четири организации ще минат под патронажа на херцогинята на Съсекс. Това са Националния театър и Асоциацията на университетите от Общността на нациите, както и благотворителните дружества „Смарт уъркс“ и „Мейхю“.\n\r\nОчаква се Меган да роди първото си дете през март. Съпругата на принц Хари е решила да даде живот на наследника си под хипноза.\r\nВижте още за звездите в ", "date": "2019.01.11", "title": "Меган – стресирана, нещастна... Терминът е през март "}
{"url": "https://www.dnes.bg/balkani/2019/01/11/dvama-bylgari-raneni-pri-ptp-na-pytia-belgrad-nish.398978", "text": "Двама български граждани са ранени в катастрофа на международния път Белград-Ниш край Ягодина, предаде Танюг. \n\r\nДвамата са настанени в болницата на Ягодина, животът им не е в опасност, предава БТА.\r\nКатастрофата станала вчера към 19 часа българско време, когато автомобил \"Опел Астра\" с български регистрационен номер излетял от пътя по неизвестни причини.\r\nДруги автомобили не са участвали в катастрофата.", "date": "2019.01.11", "title": "Двама българи ранени при ПТП на пътя Белград – Ниш "}
{"url": "https://www.dnes.bg/balkani/2019/01/11/skopie-i-atina-da-storiat-tova-koeto-istoriiata-iska.398951", "text": "Председателят на Европейската комисия Жан-Клод Юнкер призова Гърция и Македония да завършат процеса за промяна името в определените срокове, съобщи МИА, цитирана от БТА.\n\n\n\r\nОтговаряйки на журналистически въпрос на пресконференция с румънския президент Клаус Йоханис в Букурещ Юнкер заяви, че е впечатлен от смелостта на премиерите на двете страни Зоран Заев и Алексис Ципрас.\r\nМалко са онези, които носят пред историята такава отговорност и бих искал този процес да завърши успешно и в определените срокове, мога само да окуража двете страни, двата парламента да направят това, което историята иска от тях, заяви Юнкер.", "date": "2019.01.11", "title": "Скопие и Атина да сторят това, което историята иска!"}
{"url": "https://www.dnes.bg/zvezdi/2019/01/11/djystin-i-heili-shtastlivi-no-zashto-baviat-svatbata.398974", "text": "Джъстин Бийбър и Хейли Болдуин се сгодиха през юли и тайно сключиха граждански брак през септември. Дългоочакваната пищна сватба обаче все още не се е състояла. И причината за това е доста тривиална – не им стига времето.\n\r\n\"Те са наели сватбен агент и искаха да вдигнат сватба през януари. Нямат търпение да поканят близки и приятели и да вдигнат голямо парти. Но януари дойде и те все още изчистват планирането\", разкри източник пред ENews.\n\r\n\"Двамата не искат да бързат, а искат да са сигурни, че венчавката ще бъде точно такава, каквато искат. Те коментираха няколко идеи как да направят нещата и още се чудят. Вече се видяха няколко пъти с пастор, за да коментират религиозната церемония. В крайна сметка сватба ще има, но е въпрос на време\", добави той.\n                    \n                    \n                \r\nИ докато феновете се вълнуват за събитието, за звездите изглежда забавянето му не е фатално и те не спират да показват любовта си един към друг. Само преди броени дни Бийбър влезе в медийните заглавия, след като направи импровизирана серенада на половинката си, докато с нея чакаше пиколото да докара колата пред хотела им.\n\r\n\"Те са много щастливи, че са женени и са заедно\", добави информаторът.\r\nВижте още за звездите в ", "date": "2019.01.11", "title": "Джъстин и Хейли щастливи, но защо бавят сватбата?"}
{"url": "https://www.dnes.bg/temida/2019/01/11/prokuraturata-pogna-zaplashvashtiia-salho-kisimov.398982", "text": "Районната прокуратура в Пловдив се самосезира и подхвана рома, който пусна във Facebook клип със закани срещу жителите на Войводиново.\r\n\"Ще пострадате много, крайни къщи ще горят, ще ви разкажем играта\", гласяха някои от заплахите на Салхо Кисимов. Той е от селото, но работи в Германия. В клипа мъжът нарича българите \"гяури\". \n\n\r\nВ друго видео, той изказа своите извинения за казаното по-рано и хвърлените заплахи.\r\n\"Хора, казал съм го и пак ще го кажа – извинявам се. Значи, не знаех къде са ми децата, не знаех какво да направя, с 300 зора си открих жената, децата. Не знаех къде е, к'во е, що е. Ревем. Притесняваме се. Съжалявам много. Извинявам се. Просто в това село съм ял много хляб. Доста години съм живял. Вече си открих жената и децата. Пак се извинявам хора, съжалявам много\", заяви в извинителното си послание Салхо Кисимов.\r\n                    \n                    \n                От прокуратурата съобщиха, че проверката има за цел да установи данни за три престъпления - подбуждане към насилие и омраза, основани на етническа принадлежност, закана за палеж и хулиганство, отличаващо се с изключителен цинизъм и дързост.\r\nПроверката е възложена на криминална полиция в Пловдив.", "date": "2019.01.11", "title": "Прокуратурата погна заплашващия Салхо Кисимов"}
{"url": "https://www.dnes.bg/akoshtete-vqrvaite/2019/01/11/na-lov-za-patici-i-se-pribirash-s-15-kilogramova-riba.398947", "text": "Ловец отиде на лов за патици край река Дунав, но вместо с птичи улов, се прибра у дома с риба. \n\r\nИзвестният в крайдунавския район д-р Людмил Кирилов - специалист по белодробни болести, е запален ловец и рибар. Нестандартният ловджийски метод станал съвсем случайно, когато привечер любителят излязъл край голямата река на лов за патици и гъски.\r\nЛекарят успял да отстреля два зеленоглави патока. Почти на смрачаване любителят забелязал в малък залив още няколко пернати и тръгнал крадешком към тях, за да занесе у дома още по-богат улов. Птиците, обаче, го усетили и излетяли.\r\nПочти на брега нещо продължило да пляска по вълните. Ловецът решил, че някое от пернатите е останало и затова решил да стреля. Взел на мушка мишената си и натиснал спусъка.\r\n                    \n                    \n                Когато, обаче, отишъл да вземе плячката си, лекарят забелязъл, че всъщност е отстрелял едър бял амур. Рибата се оказала тежка цели 15 кг.\r\n\"Не е ясно защо вместо да стои в дълбокото, беше излязла почти на брега. Не беше ранена от кораб или от рибарски мрежи\", разказва д-р Кирилов пред \"Труд\". \n\r\n ", "date": "2019.01.11", "title": "На лов за патици и се прибираш с 15-килограмова... риба?!"}
{"url": "https://www.dnes.bg/cars/2019/01/11/sgreshili-ste-nomera-na-kolata-za-e-vinetkata-gorite-s-parite-ot-api.398896", "text": "От пътната агенция уведомяват, че за сгрешени по вина на потребителя символи от регистрационния номер на колата платени суми за винетки не се възстановяват, съобщава БНР.\r\nОтговорността за правилното деклариране на данните е на потребителите.\n\r\nНа собствениците, платили неколкократно за електронна винетка с един и същ период на валидност, ще бъде възстановявана надвзетата сума.\n\r\nНеобходимо е да се изпрати заявление в свободен текст, адресирано до председателя на Пътната агенция, в което да се опише казуса.\n\r\nКъм него трябва да бъде приложена информация за регистрационния номер на автомобила; начина на плащане и документите за плащането. Искането ще бъде разгледано и сумата ще бъде възстановена до 30 дни.\n                    \n                    \n                \r\nПосочва се и банкова сметка, на която да бъде преведена сумата.\n\r\nДокументите трябва да се изпращат на адрес: гр. София, пл. \"Македония\" 3, Агенция \"Пътна инфраструктура\" или в Областните пътни управления.\n\r\nОт АПИ допълват, че във вчерашния ден е била възстановена надвзетата сума на деветима потребители.", "date": "2019.01.11", "title": "Сгрешили сте номера на колата за е-винетката – горите с парите от АПИ"}
{"url": "https://www.dnes.bg/science/2019/01/11/mysk-predstavi-novata-si-chudovishtna-raketa.398939", "text": "Големите амбиции на Илон Мъск се нуждаят от голяма ракета за да бъдат изпълнени.\r\nСамо няколко месеца, след като обяви започването на работата по кораба Starship, филантропът вече показа снимка на готовия му прототип.\r\n\"Ракетата за тестовия полет вече е сглобена на полигона в Тексас. Това е истинска снимка, не е компютърна илюстрация\", написа собственикът на SpaceX в Twitter.\r\nТова е само първата версия на Starship, която има за цел да тества системите и основната част от аеродинамиката и компонентите, както и вертикалното излитане и кацане.\r\nПрез юни тази година, трябва да бъде завършен и втория прототип, който ще е една идея по-висок и ще бъде орбитален.\r\n                    \n                    \n                Когато тестовете и с двете ракети са готови, ще бъде построена финалната версия на Starship, която ще прилича досущ на пътнически кораб.\r\nSpaceX влага много в тази ракета, тъй като на нея ще се разчита да пренася товари както около земното кълбо, така и за пътешествия до Луната. Starship също така ще превозва хора до космически станции, откъдето пък ще започват дългите пътувания към най-мечтаната цел на Мъск – Марс.\r\nПървият полет към Луната с тази чудовищна ракета се очаква да е през 2023 година, а всички места за него вече са разпродадени.", "date": "2019.01.11", "title": "Мъск представи новата си, чудовищна ракета"}
{"url": "https://www.dnes.bg/temida/2019/01/11/plashi-s-noj-i-obira-na-vitoshka-zadyrjat-go-sled-dni.398948", "text": "За броени дни служители на столичното Първо РУ разкриха извършител на грабеж.\r\nНа 3 януари мъж подал сигна, че около 21 часа на бул. \"Витоша\" непознат го заплашил с нож и му отнел дребна сума пари.\r\nВ резултат на предприетите оперативно-издирвателни действия бил установен и задържан извършителят - 32- годишен, с криминални регистрации в полицията.\r\nСлед доклад на събраните материали в Софийската районна прокуратура той е привлечен като обвиняем.\r\nНаложена му е постоянна мярка \"задържане под стража\". Работата по случая продължава.", "date": "2019.01.11", "title": "Плаши с нож и обира на \"Витошка\"... задържат го след дни"}
{"url": "https://www.dnes.bg/football/2019/01/11/us-policiiata-poiska-dnk-proba-ot-kristiano-ronaldo.398917", "text": "Полицията в Лас Вегас е изискала ДНК проба от звездата на италианския хегемон Ювентус Кристиано Роналдо. \r\nПризовката е изпратена на Ботуша и е свързана с разследването по обвинение за изнасилване на португалеца срещу американката Катрин Майорга през 2009 г.\r\n \r\nАдвокатът на петкратния носител на Златната топка Петер Кристиансен заяви, че подобна практика е нормална и няма нищо изненадващо в искането на полицията.\r\n \r\n\"Г-н Роналдо и до ден днешен поддържа версията, че случката от 2009 г. е била по взаимно съгласие, така че е стандартна процедура да му бъде поискана проба\", добави адвокатът.\r\n \r\nПрипомняме, че през септември Майорга обвини Кристиано за насилване преди 10 г. Тогава петкратният носител на Златната топка й платил 375 хиляди долара, за да не повдига обвинение.\r\n \r\nМайорга, която е бивш учител и модел, все пак е решила да стигне до полицията, откъдето възобновили разследването. Адвокатите на футболиста твърдят, че доказателствата за изнасилване са променени или напълно измислени.\r\n \r\nЕдно от бившите гаджета на португалската звезда – Джасмин Ленард, заяви, че е готова да помогне на Майорга и добави: \"Имам стотици съобщения от него, в които разказва как упражнява психически тормоз върху майката на бебето си и я третира като лай*о. Съобщения за всички пъти, в които я е лъгал. Има заплахи срещу мен и семейството ми. Той е наел детективи, които да ни следят\". \r\n \r\n", "date": "2019.01.11", "title": "US полицията поиска ДНК проба от Кристиано Роналдо!?"}
{"url": "https://www.dnes.bg/stranata/2019/01/11/voivodinovo-vri-i-kipi-okolo-500-dushi-protestirat.398987", "text": "\n За пети ден обстановката във Войводиново е нажежена, след нападението на военнослужещ от двамата братя Пакетови. Различното днес е, че шествието е най-многобройно, тъй като се включиха и командоси в подкрепа на пребития военен.\r\nПротестният митинг бе оглавен от бившия командир на 61-ва Стрямска бригада ген. Димитър Шивиков. На него присъстват колегите на пребития командос, както и фенове на футболния \"Ботев\" (Пловдив), предаде репортер на .\n\n\n\n\n\n\r\nВ слово пред събралото се множество ген. Шивиков обяви, че ако законите не се спазват, в скоро време протестиращите може да се съберат пред Народното събрание.\n                    \n                    \n                \r\nНа мирния протест присъстват и ловци, които изказаха своята съпричастност към пострадалия и се обявиха за спазване на законите в България. Те настояха, че у нас има гражданско общество.\n\r\nА в началото на протестния митинг двама свещеници отслужиха молитва за България. Част от ромите от Войводиново остават да живеят в селото, но са определяни като примерни и ходещи на работа.\n\r\nВ същото време продължава събарянето на поредните постройки. За по-масивните тухлени постройки се изчаква 14-дневен срок, в който право да обжалват имат собствениците.\r\nСтана ясно и, че роми готвят протест пред сградата на Министерския съвет на 14 януари.", "date": "2019.01.11", "title": "Войводиново ври и кипи: Около 500 души протестират"}
{"url": "https://www.dnes.bg/snimka-na-denia/2019/01/11/studena-sybota-jivakyt-pada-do-minus-12-c.398940", "text": "През следващото денонощие облачността ще е променлива, по-значителна до обяд над Югоизточна България, без валежи. След обяд над по-голямата част от страната ще е по-често слънчево. Сутринта на места в котловините ще има мъгла. Ще духа слаб, в Северна България - умерен запад-северозападен вятър.\r\nМинималните температури ще са от минус 10-12 градуса на места в Западна България, където през нощта ще се изясни, до 1-2 градуса в крайните югоизточни райони. Според максималните ще са между минус 1 и 4 градуса.\r\nСлед временното повишение, атмосферното налягане отново ще започне да се понижава и ще е по-ниско от средното за месеца.\r\n                \n                Над Черноморието облачността ще е променлива, без валежи. Повече облаци ще има преди обяд над южните райони, а повече слънце се очаква в следобедните часове. Ще духа слаб, по Северното Черноморие - до умерен запад-северозападен вятър. Максималните температури - от 1 до 4 градуса, температурата на морската вода е около 5 градуса. Вълнението на морето ще е 1-2 бала.\r\nНад планините ще бъде предимно слънчево, с повече облаци преди обяд над Родопите и Странджа-Сакар. Ще духа умерен, по високите и открити части и временно силен западен вятър. Максималната температура на височина 1200 метра ще е около минус 1 градус, на 2000 метра - около минус 6 градуса.\r\nВ неделя ще има променлива, по-често значителна облачност, без валежи. Вятърът ще е от запад, слаб, в Дунавската равнина - до умерен. Сутринта ще е студено, минималните температури ще са предимно между минус 9 и минус 4 градуса; максималните ще са между 0 и 5 градуса.\r\nВ понеделник вятърът временно ще се ориентира от югозапад и температурите слабо ще се повишат. Облачността ще се увеличи, но само на отделни места, главно в Западна България, е възможно да превали слаб сняг. По-късно от северозапад, с усилване на вятъра, отново ще нахлува студен въздух.", "date": "2019.01.11", "title": "Студена събота, живакът пада до минус 12°C"}
{"url": "https://www.dnes.bg/sofia/2019/01/11/shushu-mushu-izslushaha-srs-tata-po-deloto-ivancheva-i.398988", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Делото \"Иванчева\" с прочит на специалните разузнавателни средства. По искане на Биляна Петрова, част от записите бяха изслушани отново, защото имало разминаване между запис и свалено на хартия.\n\r\nЧасти от телефонни разговори чуха подсъдимите. По тяхно искане, защото намирали неясноти и откровени разминавания между запис и свален текст. Според прокуратурата, не отделни фрагменти, а целите СРС-та трябвало да бъдат изслушани. В противен случай имало опасност да бъдат извадени от контекста на разговора.\n\r\n\"Наистина не се чува кой знае толкова добре. По-скоро колегите коректно са изготвили вещестените доказателствени средства са записали като \"не се разбира\", вместо да внушават определени факти, които не се чуват в определения запис. Но нищо в смисъла на записите не е записано превратно или неясно\", обясни пред  наблюдаващият прокурор Илиян Рангелов.\n\n\n\n\n                    \n                    \n                \r\nВ записите ясно се чува недоволството на бизнесмена Александър Ваклин, който се оплаква на Петко Дюлгеров, че бил оставен като \"пионерче\", да чака час и половина пред кабинета на Иванчева.\n\r\n\"За такива пари по-добре да променим закона. Нямам никакво доверие, че този човек няма да ме изпържи\", жалва се още инвеститорът.\n\r\n\"Понякога една дума, и даже не само една дума, а определена интонация може да промени смисъла на това, което е казано. Не изпадаме в някакви задребнявания, защото виждате, че практически, желанието на прокуратурата беше да се слуша от А до Я всички специални разузнавателни средства, което практически означава месеци заседание по този изключително тежък съдебен процес\", обясни адвокатът на Иванчева Димитър Марковски.\n\r\nОсвен нетърпението на Александър Ваклин преписката му да бъде придвижена максимално бързо, на записите се чува и разговор, в който той уверява Дюлгеров, че ще представи на чуждестранните си инвеститори подкупа като пари за консултации.\n\r\n\"Аз идвам, давам ти ги и ти ги даваш на тия тъпанарки\" е част от фразите, използвани от строителния предприемач.\n\r\n\r\n ", "date": "2019.01.11", "title": "Шушу-мушу: Изслушаха СРС-тата по делото \"Иванчева\". И..."}
{"url": "https://www.dnes.bg/stranata/2019/01/11/obshtestveno-ne-doverie-v-instituciite-chuvstvame-li-se-sigurni.398989", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Напрежението във Войводиново расте, а в страната ни постоянно се случват конфликти, които ни карат да се питаме - можем ли да се чувстваме сигурни и защитени от институциите. \n\r\nСамо преди два дни в Ботунец почина дете, след като се задави с пионка за игра.  Близките твърдят, че момчето е умряло след 45-минутно чакане на линейка в центъра на \"Спешна помощ\", където не е имало възможност да бъде спасен животът му. \n\n\n\r\nГодишно изследване, направено през декември показва, че над 50% от българите не се чувстват спокойни за себе си и близките си. Може би, обаче, ако го направим сега, цифрите биха били много по-високи.\n                    \n                    \n                \r\nСрива ли всичко, което се случва, доверието ни в институциите и колко сигурни се чувстваме в собствената си страна, град, село - коментар в предаването \"Директно\" по телевизия  на Илия Кузманов – заместник-председател на Синдикалната формация на служителите на МВР и Радостина Якимова от Фондация \"Общство и сигурност\". \n\r\n\"Войводиново и всички събития от началото на годината показват, че очакванията на хората са институциите да защитават гражданите, да има превенция. Виждаме решение на проблема, едва след като има ескалация и той се е трупал с години\", коментира Радостина Янакиева. \n\r\nПо думите и трябва да има гарантирано от държавата качество на живот и да има общо доверие към институциите. \n\r\n\"Да има спокойствието, че ти можеш да управляваш живота си и да знаеш какво те очаква в дългосрочен план\", коментира още Янакиева.", "date": "2019.01.11", "title": "Обществено (не)доверие в институциите - чувстваме ли се сигурни? "}
{"url": "https://www.dnes.bg/usa/2019/01/11/miluoki-sasht-stud-shofiorka-na-bus-spasi-boso-bebe.398971", "text": "Не бива да сме пасивни към заобикалящата ни среда. Не бива да отминаваме човешките несгоди и трябва да помагаме - винаги, когато можем. Може би именно това е принципът на една съвсем обикновена шофьорка на автобус в Милуоки, САЩ.\r\nДокато била на работа, Ирена Ивич забелязала босо дете да се скита по натоварен булевард само. Малкото момиченце търчало по улицата и плачело.\r\nМнозина биха отминали без дори да забележат. Вглъбени в собственото си забързано ежедневие, често не забелязваме човешките трагедии около себе си. Други биха изцъкали възмутено с език и биха отминали, без да помогнат. Но има хора и като тази обикновена жена, която решава да спре автобуса.\r\nДа, може би ще изостане от разписанията. Може би ще я уволнят. Може би ще си навлече куп неприятности, ще слуша мрънкането на пътниците в автобуса, които все бързат за някъде. Може би... но всичко онова ще си струва, защото ще спаси един живот.\r\n                    \n                    \n                Но става нещо съвсем различно. \r\nЖената слиза от автобуса и грабва детето в прегръдките си. Качва се обратно на превозното средство и го слага в скута си. Тогава един от пътниците съблича якето от гърба си и го дава на премръзналото момиченце. Минути по-късно 19-месечното момиченце заспива спокойно в скута на шофьорката.\r\nДетенцето било в неизвестност известно време. Властите смятат, че майка му имала психични отклонения и така то успяло да се измъкне от вкъщи, пишат от CNN. След като било намерено от шофьорката, миченцето било върнато на бащата.\r\nПрез последните години това е деветият подобен случай, в който шофьор на градския транспорт открива изгубено дете в Милуоки, щата Уисконсин.", "date": "2019.01.11", "title": "Милуоки, САЩ, студ... Шофьорка на бус спаси босо бебе"}
{"url": "https://www.dnes.bg/eu/2019/01/11/cherna-gora-po-pytia-kym-es-kakvo-i-predstoi.398929", "text": "Темата Западни Балкани е изключително важна. Инвестицията в стабилността и благосъстоятелността на страните от Западни Балкани е инвестиция в доброто бъдеще на Eвросъюза. Това заяви , , , в ефира на .\r\nЧерна гора е интересна страна – всъщност една голяма страна на малка територия, посочи Меглена Плугчиева.\r\n\"Разполага с интересна история, култура, природа. В чисто политически план е страна, с която имаме добросъседски отношения. В момента е доста напреднала в преговорния процес с ЕС. През 2017 г. става член на НАТО\", отбеляза тя.\r\n                    \n                    \n                \"\".\r\nАко нямаме силна и спокойна Европа, това ще рефлектира на бъдещето на Западните Балкани, заключи Меглена Плугчиева. \r\n", "date": "2019.01.11", "title": "Черна гора по пътя към ЕС: Какво и предстои? "}
{"url": "https://www.dnes.bg/sofia/2019/01/11/vaklin-ot-srs-tata-chakah-gi-kato-pionerche-pred.398965", "text": "Те ме оставиха да чакам като пионерче пред учителската стая час и половина. Това казва в телефонен разговор изнудваният бизнесмен Александър Ваклин по адрес на отстранената кметица на \"Младост\" Десислава Иванчева и заместничката й Биляна Петрова.\n\n\n\r\nОплакването му е в телефонен разговор с бившия кмет на Младост Петко Дюлгеров, записан със специално разузнавателно средство. Част от СРС-та бяха слушани на поредното съдебно заседание по делото.\r\nВ разговорите Александър Ваклин обяснява, че няма никакво доверие на Иванчева.\r\n\"Аз идвам, давам ти ги и ти ги даваш на тия тъпанарки\" са друга част от оплакванията му. Вероятно той има предвид парите.\r\n                    \n                    \n                \"Това са много пари\", казва още Ваклин. \"За такива пари по-добре да променим закона. Нямам никакво доверие, че този човек няма да ме изпържи\", обяснява още той. Това е разговор, записан дни преди самото предаване на парите, което стана на 17 април.\r\nПо повод срещата си с Иванчева той обяснява, че като се видели, тя опънала една карта и обяснявала къде ще бъдат строени градинки.\r\nДюлгеров пък го успокоява, че тя ще говори и ще правят дарение. \"Ти искаш ангажимент за писмото\", казва още бившият кмет на район \"Младост\" и допълва: \"Говорим едно, а правим друго\", имайки предвид вероятно Иванчева.\r\nВ разговорите става ясно, че Ваклин ще представи пред английските инвеститори сумата за подкупа като пари, дадени за консултация: \"Това са чужденци, страшно съм притеснен. Аз съм им казал, че ще дам парите за консултант\", обяснява той.\r\n\"Тя може да ме пусне по пързалката и да не пусне обявлението още 10 месеца\", оплаква се Александър Ваклин, цитиран от \"\". Иванчева пък му обяснявала, че ако направи една площадка - ще пуснат преписката.\r\nСРС-та бяха слушани, защото Иванчева и Биляна Петрова искаха да се чуят отново заради думи, които не се разбират. Двете са под домашен арест и вече идват в спецсъда на собствен ход.", "date": "2019.01.11", "title": "Ваклин от СРС-тата: Чаках ги като пионерче пред..."}
{"url": "https://www.dnes.bg/obshtestvo/2019/01/11/bratyt-na-proboliia-jena-si-v-syrceto-ubit-ot-bivsh-deputat.398914", "text": "65-годишният Митко Симеонов, обвинен, че е убил с нож на Ивановден 25-годишната си съпруга Юлияна остана в ареста, но днес стана ясно, че вчера той е настоял да бъде пуснат под домашен арест,  за да можел да уреди 35-годишната му дъщеря от първия брак Даниела да поеме грижите за 8-месечната Християна - плод на любовта му с убитата Юлияна.\r\nТъй като до момента никой от близките на Митко и Юлияна не е пожелал да гледа момиченцето, то бе дадено в приемно семейство в миньорския град Гълъбово.\r\nОт социалните служби в Стара Загора поясниха, че мярката е временна и детето винаги може да бъде взето за отглеждане от свои роднини, ако се намерят желаещи.\n\n\n\r\n                    \n                    \n                По-рано стана ясно, че баба му по майчина линия Иринка Йорданова била готова да го вземе при себе си, но тя катастрофира тежко на магистрала \"Тракия\", докато пътуваше, за да урежда формалностите по погребението на дъщеря си. В момента 41-годишната жена е в ямболската болница, вече без опасност за живота. На счупените й шийни прешлени е поставен нашийник, по-късно била възможна и операция.\r\nВ съдебната зала обвиняемият каза още, че не приема обвинението, което му повдигна прокуратурата, тъй като, по думите му, Юлияна първа го нападнала, бил ранен от нея с нож в ребрата и после \"станало, каквото станало\".\r\n\"Рани той наистина има, но те са щадящи\", коментираха от обвинението. Тепърва назначената експертиза ще доказва дали мъжът е наистина ранен или се е самонаранил, за да оправдае постъпката си.\r\nЗапознати твърдят, че ножът, с който била прободена Юлияна, бил с 20-сантиметрово острие, цялото забито в тялото й. Според прокуратурата, жената била наръгана няколко пъти, като ударът в сърцето се оказал смъртоносният.\r\nВ съда стана ясно, че Митко Симеонов имал брат - Красимир Илиев Симеонов, който през юли 2015 г. е убит при пиянски запой в София с пистолет от бившия депутат от СДС и тогавашен шеф на Фонда за научни изследвания Николай Христов, пише \"\". Двамата били приятели. Преди време баща му се бил самоубил.\r\nПогребението на убитата Юлияна е насрочено за днес в село Драчево, община Средец, каквато била волята на майка й Иринка.", "date": "2019.01.11", "title": "Братът на проболия жена си в сърцето, убит от бивш депутат!?"}
{"url": "https://www.dnes.bg/stranata/2019/01/11/naprejenieto-vyv-voivodinovo-bomba-sys-zakysnitel.398893", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВъв Войводиново вече трети ден продължава акцията по събарянето на  незаконните къщи. Съвсем наскоро там, на площ от един декар и 600 квадратни метра живееха близо 300 души. Днес обаче е пусто.\r\n8 от немасивните постройки са сравнени със земята. Две седмици ще отнеме събарянето на къщите, построени с тухли.\n\n\r\nСпоред социалния антрополог Харалан Александров бутането на ромската махала във Войводиново е напълно излишно, само защото някакви хлапаци са се нахвърлили и са пребили военнослужещ.\r\n\"Очевидно в момента се прави кризисна интервенция от страна на правителството и Каракачанов. Военният министър е притиснат от своя електорат. Каракачанов се превърна във вожда на едно от племената, които водят битка. Не бива обаче да се превърнем в държава, решаваща проблемите си по закона на племената\", обясни Александров пред .\r\n                    \n                    \n                Според него, заради случилото се, дистанцията между българи и роми все повече се увеличава, а ценно време и ресурси се губят за истинска интеграция.\r\nПолитологът Петър Чолаков също е на мнение, че непоносимостта между българския и ромския етнос се е увеличила, а това крие множество опасности и е истинска бомба със закъснител.\r\n\"Казусът е сложен - реално къщите са построени незаконно, но се сещаме да ги бутаме при избори или при инцидент, за да се натрупа някакъв политически актив. Просто ромите са изгодни за всички политически партии - ценен ресурс са\", сигурен е политологът.\r\nЧолаков допълни, че в подобни ситуации само и единствено съдът трябва да се произнася кой е виновен и кой невинен, а присъдата да е индивидуална, а не за цялата общност.", "date": "2019.01.11", "title": "Напрежението във Войводиново – бомба със закъснител"}
{"url": "https://www.dnes.bg/world/2019/01/11/merkel-poemame-otgovornost-za-nacistkite-prestypleniia-v-gyrciia.398924", "text": "Германия \"поема изцяло отговорността за престъпленията\", извършени от нацистите в Гърция, заяви германският канцлер Ангела Меркел по време на първото си официално посещение в Атина от 2014 г. насам, предаде АФП.\r\nПретенциите за финансови репарации, искани от Германия като компенсация за престъпленията, извършени по време на окупацията на страната от нацистите /1941-1944/, са тема на стар дебат в Гърция, съживен от дълговата криза през последните години, отбелязва АФП, цитирана от БТА.", "date": "2019.01.11", "title": "Меркел: Поемаме отговорност за нацистките престъпления в Гърция"}
{"url": "https://www.dnes.bg/stranata/2019/01/11/otkriha-tialoto-i-na-vtoriiat-zatrupan-ot-lavina-v-bansko.398936", "text": "Лавина падна и уби двама скиори в Пирин. Трагичният инцидент е станал предиобед днес.\r\nПървият загинал, за който съобщихме малко по-рано излязъл извън маркираните писти и трасета и навлязъл в улеите, които се спускат към долината на Бъндерица, наричани Тодорини улуци. Там е любимото място за спускане на екстремни скиори и инцидентите са чести.\n\r\nПреди минути планинските служители са открили и втория младеж, затрупан от лавината, който също е починал, съобщиха от .\r\nВ акцията са участвали две спасителни кучета, а в момента се прави организация за транспортиране на починалите.                                                                                                     ", "date": "2019.01.11", "title": "Откриха тялото и на вторият затрупан от лавина в Банско"}
{"url": "https://www.dnes.bg/sofia/2019/01/11/polovin-milion-kysa-nelegalni-cigari-zaloveni-v-sofiisko.398935", "text": "Митничари и ДАНС задържаха 549 600 къса нелегални цигари на главен път Е871, до разклона за село Григорево, област Елин Пелин, съобщиха от Агенция \"Митници\".\n\n\r\nЦигарите са открити при проверка на спрял товарен микробус, превозващ строителни панели.\r\nТе били издълбани и превърнати в тайник, където са открити 27 480 кутии цигари без бандерол в кашони.\r\nПо случая е образувано разследване.", "date": "2019.01.11", "title": "Половин милион къса нелегални цигари заловени в Софийско "}
{"url": "https://www.dnes.bg/eu/2019/01/11/borisov-nastoia-pred-taiani-paketyt-mobilnost-1-v-sledvashtiia-ep.398927", "text": "Премиерът Бойко Борисов настоя пред председателя на Европейския парламент Антонио Таяни да бъде обмислена възможността темата за пакета \"Мобилност 1\" да бъде оставена за разглеждане от следващия парламент след евроизборите.\r\nБългарският премиер направи това предвид последното гласуване на текстовете по пакета в Комисията по транспорт и туризъм в Европейския парламент, на което два от трите доклада по пакета бяха отхвърлени, съобщи правителствената пресслужба.\n\n\n\r\nБорисов разговаря по телефона с Таяни, като двамата са обсъдили развитието на ситуацията.\r\nБорисов определи като странен казуса, че има политическо споразумение между ръководителите на различните парламентарни групи в транспортната комисия, че трите доклада по пакета \"Мобилност 1\" са неразделна част един от друг, но в същото време няма логика отхвърлените доклади да влязат за гласуване в пленарната зала.\r\n                    \n                    \n                \"Два пъти транспортната комисия и един път в пленарна зала евродепутатите отхвърлят спорните доклади по пакета \"Мобилност 1\" и с това показват, че текстовете са небалансирани и предизвикват недоволство както у тях, така и у редица страни-членки на ЕС\", подчерта Борисов.\r\n​За да изрази всички резерви по отхвърлените доклади по пакета \"Мобилност 1\" и процедурите по гласуването им в пленарна зала на Европейския парламент, премиерът Бойко Борисов изпраща в Брюксел министъра на транспорта, информационните технологии и съобщенията Росен Желязков.\r\nМинистърът ще представи всички аргументи на страната ни по темата на среща с председателя на Европейския парламент Антонио Таяни. По време на срещата Желязков още веднъж ще представи идеята на България разглеждането на пакета \"Мобилност 1\" да бъде оставено на следващия Европейски парламент.", "date": "2019.01.11", "title": "Борисов настоя пред Таяни: Пакетът \"Мобилност 1\" – в следващия ЕП"}
{"url": "https://www.dnes.bg/muzika/2019/01/11/akustichnoto-pyteshestvie-na-alek-kirev.398922", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Когато музиката е средство да изразиш себе си... И как един експеримент се превръща в акустично пътешествие, което завършва с нов албум.\r\nВокалистът на група \"Немо\" Алек Кирев представи първия си самостоятелен албум, озаглавен \"Да или не\" в студиото на \"България сутрин\".\r\n\"Това беше една моя мечта от дълго време. Винаги ми се е искало просто да хвана китарата. Без нищо повече. Вече разбира се тя не е само една, но пък стои в основата на проекта ми\", сподели той пред Bulgaria ON AIR.\r\nАлек е автор на част от текстовете на песните на група \"Немо\". Занимава се с програмиране. Няма музикално образование, но музиката е в сърцето му.", "date": "2019.01.11", "title": "Акустичното пътешествие на Алек Кирев"}
{"url": "https://www.dnes.bg/stranata/2019/01/11/baba-radka-mladichka-chukna-104-jivotyt-mi-be-truden-no-hubav.398908", "text": "\nБаба Радка Бабева посрещна и почерпи в дома си в Исперих гости, дошли да я поздравят за 104-ия й рожден ден.\r\nТя получи много подаръци от близки и роднини, както и парична премия и голяма кошница с плодове от общината.\r\nРожденичката е почерпила всички, уважили личния й празник, с баница, сладки и домашен нектар от кайсия, пише БТА.\r\nБаба Радка е родена на 10 януари 1915 година. На 33 години остава вдовица и сама отглежда сина и дъщеря си.\r\n\"Животът ми бе труден, но хубав\", спомня си днес най-възрастната жителка на Исперих.\r\nПризна, че се радва на голямото си семейство от деца, внуци и правнуци и е благодарна за това, че не е забравена.\r\nНа изпроводяк баба Радка заявила на гостите си, че се чувства все още... \"младичка\".\r\n ", "date": "2019.01.11", "title": "Баба Радка \"младичка\", чукна 104: Животът ми бе труден, но хубав!"}
{"url": "https://www.dnes.bg/stranata/2019/01/11/pojar-v-uchilishte-dve-uchitelki-i-uchenik-raneni.398944", "text": "Професионалната гимназия по механотехника в Кърджали се запали днес по обед, съобщи \"\". \r\nПострадали са две учителки и един ученик, учителките са леко обгазени, а ученикът е получил травма, падайки по стълбите по време на евакуацията. \r\nСигналът за пожара е получен на телефон 112 в 13:20 ч. и веднага на място са изпратени няколко екипа на пожарната, Спешна помощ и полицията. Те са отцепили района и са евакуирали всички в сградата. \r\nВ момента на пожара в училището е имало около 60 ученика и 15 души учители, и персонал. Все още не е ясно каква е причината за пожара. Криминалисти извършват оглед.", "date": "2019.01.11", "title": "Пожар в училище! Две учителки и ученик – ранени"}
{"url": "https://www.dnes.bg/stranata/2019/01/11/izpod-lavinata-na-pirin-dva-trupa-dvama-spaseni.398945", "text": "Двама сноубордисти са успели сами да излязат от падналата голяма лавина в Пирин. Те са подали сигнал, че други двама са затрупани. \r\nПреди малко планинските спасители свалиха телата на починалите и се очаква линейка, която да ги откара за аутопсия.\r\nПадналата снежна маса е влачила над 800 м. младежите и се е спряла на около 50 м. от хижа \"Бъндерица\".\n\n\r\nДвамата затрупани са имали еърбеци, които са се отворили, но това не ги е спасило. Карали са в гориста местност. \r\nПървият е бил с включено пипси, което пък е спомогнало да бъде намерен по-бързо. Вторият младеж е открит със сонда. \r\nНачалникът на Планинската спасителна служба в Банско Румен Баряков коментира пред БНР, че от няколко дни предупреждават за повишена лавинна опасност, но въпреки това има хора, които продължават да карат извън пистите. \r\n                    \n                    \n                Нешев призова да се поглежда редовно сайта на Планинската спасителна служба, където има лавинно наблюдение и надеждна информация на научно ниво. \r\n\"Не бива да се допускат две основни грешки - едната е подценяването на планината, а другата - надценяването на собствените възможности\", посочи той.", "date": "2019.01.11", "title": "Изпод лавината на Пирин – два трупа, двама спасени"}
{"url": "https://www.dnes.bg/zvezdi/2019/01/11/super-bianka-obiavi-rakyt-izbra-greshnata-kuchka.398942", "text": "\"Животът те удря много жестоко, но са ти нужни точно 3 секунди, в които да решиш дали да си супергерой или не. Е, аз съм! В края на тази година ще съм един горд човек, преборил рака\" .\r\nТова написа в своя профил във Facebook бившата телевизионна водеща Супер Бианка и обяви, че страда от рак.\r\nВ публикацията си тя благодари на всички свои близки и приятели за подкрепата и с категоричност заяви: \"Ракът избра грешната кучка!\"\r\nБианка Илич, известна като Супер Бианка беше популярната блондинка от \"Шоуто на Иван и Андрей\", а по-късно стана водеща и на предаването \"Ексмилионер търси съпруга\".   ", "date": "2019.01.11", "title": "Супер Бианка обяви: Ракът избра грешната кучка! "}
{"url": "https://www.dnes.bg/stranata/2019/01/11/ot-skypi-kym-po-skypi-cenite-na-jilishtata-skachat-do-3.398925", "text": "Очаква се ръст от 2-3% на годишна база на цените на жилищни имоти у нас, заяви , , в ефира на .\r\n\"\".\r\n                    \n                    \n                Разрешенията за строеж са важен фактор, уточни Добромир Ганев. \"Вече има достатъчно предлагане и затова виждаме забавяне на ръста. Това е нормално поведение на инвеститорите и играчите на пазара. Първото деветмесечие регистрира 140% ръст на разрешенията в София. Или около милион и 100 квадратни метра РЗП. Това е добре за купувачите, защото изборът се увеличава, но от друга страна - банки, купувачи и инвеститори трябва да бъдат внимателни\", посочи той.\r\n\"\".\r\nПриоритетите на Национално сдружение „Недвижими имоти“ са свързани с убеждаване на всички страни, институции, организации в създаване на регистър и либерална демокрация, спомена Добромир Ганев. \"Подписахме две важни споразумения. Подписахме MLS. Второто споразумение е с Националната асоциация на реалторите в САЩ\", разкри още той. \r\n", "date": "2019.01.11", "title": "От скъпи към по-скъпи: Цените на жилищата скачат до 3% "}
{"url": "https://www.dnes.bg/eu/2019/01/11/ombudsmaia-iska-pomosht-ot-evro-kolegata-sa-za-plana-makron.398933", "text": "Омбудсманът Мая Манолова изпрати писмо с настояване за съдействие до Европейския омбудсман Емили О‘Райли във връзка със спорните законодателни поправки в пакета \"Мобилност 1\", известен още като плана \"Макрон\", които са категорично в ущърб на българските превозвачи, съобщиха от пресцентъра на омбудсмана.\n\n\n\r\nОбщественият защитник се обърна с писма и към председателя на Европейската комисия Жан-Клод Юнкер и председателя на Европейския парламент Антонио Таяни с искане поправките да не бъдат гласувани от настоящия състав на Европейския парламент с оглед изтичащия му мандат.\r\nВ писмата до тримата Манолова посочва, че \"приемането на предложените поправки засяга сериозно основни права на превозвачите от всички източноевропейски държави, като същевременно грубо нарушава функционирането на общия пазар, конкурентоспособността, правото на достъп и свободното движение на хора\".\r\n                    \n                    \n                По думите й новите изисквания, свързани със задължението на шофьорите да се връщат у дома на всеки 4 месеца, забраната на нощуват в кабините на тировете, при липса на изградени охраняеми паркинги и мотели, и новите правила за плащане, ще нанесат тежък удар на българските превозвачи и ще засегнат над 150 000 шофьори и техните семейства.\r\n\"След проблема с двойния стандарт при храните от едни и същи марки, неравноправното и дискриминационно третиране на бизнес организации и български граждани е поредна проява на политиката \"Европа на две скорости\" или както напоследък се оказва, \"Европа на два стандарта\", посочва Манолова.\r\nОмбудсманът подкрепя идеята за въвеждане на правила, но смята, че \"този ограничителен и протекционистичен подход не съответства на принципите на ЕС и общия пазар и води до неравноправно третиране на някои от субектите на ЕС\".\r\nТя настоява за категорична позиция от Европейския омбудсман срещу приемането на поправките в пакета \"Мобилност 1\", които нарушават основни права и принципи на функционирането на общия пазар на ЕС.", "date": "2019.01.11", "title": "ОмбудсМая иска помощ от евро колегата са за плана \"Макрон\" "}
{"url": "https://www.dnes.bg/politika/2019/01/11/karakachanov-za-romskata-integraciia-uchish-rabotish-plashtash-danyci.398937", "text": "\r\nТака коментира военният министър Красимир Каракачанов въпросът къде ще отидат ромите от Войводиново, чиито къщи бяха премахнати, тъй като са незаконни. \r\nДо напрежението в селото се стигна, след като двама братя роми нападнаха и пребиха жестоко военнослужещия Валентин Димов.\r\nПо думите на военния министър органите на реда няма да допуснат ескалиране на напрежението и не се очаква да има междуетнически сблъсъци.\r\n\"Какво ще прави това население? Това, което прави всеки нормален гражданин - работи, отива наема си квартира. Има хиляди села с празни къщи, наемаш или купуваш дом, ремонтираш, спазваш законите, не биеш съгражданите си, плащаш си тока и водата, данъците, работиш, учиш\", изброи Каракачанов.\n\n\n\r\n                    \n                    \n                Той уточни, че част от ромите работят и учат и че сред тях има специалисти, но посочи, че друга част от тях имат само права.\r\nВицепремиерът коментира и че не е решение специално звено в МВР да следи само ромите, тъй като не само този етнос извършва престъпления. Според него трябват реални мерки за интеграция и възпитание на ромското население.\r\n\"Къде отиват парите за интеграция и ромско включване. През 2013 г. 834 деца са родени от малолетни родители, през 2017 - 3300. Къде са тея правозащитници, хуманисти, чужди посланици, които защитават тези хора, които трябва да се интегрират\", попита той и настоя, че Европа се е провалила с интеграцията, защото \"наливането на пари е показност, снимки, един красив PR\".\r\nКаракачанов отхвърли и твърденията, че битият военнослужещ е отвърнал на биячите си.\r\n\"Ако е отишъл да се бие, би ли се оставил да бъде нападнат в гръб? Той не отива с намарение да се бори, връща се с отпуснати ръце\", коментира още военният министър.\r\nПо повод искането на Валери Симеонов отново да започне процедурата за избор на изтребител, Каракачанов обясни, че е говорил с колегата си от \"Обединени патриоти\".\r\n\"Обсъдихме го, казах му, че нов конкурс не е решение, защото значи да забавим войската с още 2 години. Той каза, че това е негово лично мнение. Поиска някои разяснения, дал съм му ги\", каза Каракачанов.", "date": "2019.01.11", "title": "Каракачанов за ромската интеграция: Учиш, работиш, плащаш данъци..."}
{"url": "https://www.dnes.bg/bulgaria/2019/01/11/zaradi-cenite-zapochvat-proverki-na-trite-erp-ta.398949", "text": "От 15 януари започват проверки на трите електроразпределителни дружества, които ще приключат до 25 януари включително, каза на брифинг министърът на енергетиката Теменужка Петкова.\r\nПовод за тях са цените на тока за индустрията. Бизнесът и синдикатите вече обявиха, че те са прекалено високи и се задават фалити, съкращения на персонал и скок в цената на основни стоки.\r\n\"Съвместни екипи на Министерство на енергетиката и КЕВР ще проверят дейността на трите ЕРП-та. Това, което ще бъде обект на проверка от страна на Министерството, касае техническото състояние и експлоатацията на енергийните обекти. Ще бъде извършен отчет на електромерите, на електромерните табла\", каза още министърът.\r\n                    \n                    \n                Проверките ще са за всички, както за индустриалните, така и за битовите абонати, на случаен принцип.\r\nПеткова обясни, че тази мярка е продиктувана от проведения преди дни извънреден Национален съвет за тристранно сътрудничество.\r\n\"Основната тема беше свързана със сектор енергетика и по-специално с цените на свободния енергиен пазар. Притесненията и въпросите, които бяха поставени и от страна на синдикатите и от страна на бизнеса, предизвикаха доста широк отзвук\", каза Петкова.\r\nПо думите й трябва да се гарантира, че българските потребители и граждани заплащат услугата, която наистина са ползвали. \r\nНямат никакво основание твърденията, че ще има повишаване с 15-20% на сметките за ток на хората от 1 юли, каза председателят на Комисията за енергийно и водно регулиране (КЕВР) доц. Иван Иванов.\r\n\"В последните три години такива твърдения се правят с определена цел, но искам да отбележа, че неизменно в четири последователни годишни ценови решения КЕВР не е променяла цените на ел. енергията за регулирания пазар с повече от цените на годишната инфлация\", заяви още Иванов и уточни, че това означава преди всичко цените за битовите потребители.\r\n\"Експерти на комисията ще направят всичко необходимо, за да може тези решения да продължат и в бъдеще, което значи да няма реално увеличение на цената, считано от 1 юли\", допълни още той.", "date": "2019.01.11", "title": "Заради цените: Започват проверки на трите ЕРП-та"}
{"url": "https://www.dnes.bg/stranata/2019/01/11/zakanvashtiiat-se-rom-ot-voivodinovo-se-izvini-na-giauri-te.398950", "text": "\r\nРомът, който  заплаши със саморазправа жителите на село Войводиново, публикува нов клип в социалните мрежи, в който се извинява на всички, които е са се почувствали обидени.\r\n\"Хора, казал съм го и пак ще го кажа – извинявам се. Значи, не знаех  къде са ми децата, не знаех какво да направя, с 300 зора си открих  жената, децата. Не знаех къде е, к'во е, що е. Ревем. Притесняваме се. Съжалявам много. Извинявам се. Просто в това село съм ял  много хляб. Доста години съм живял. Вече си открих жената и децата. Пак се извинявам хора, съжалявам много\", казва в извинителното си послание Салхо Кисимов.\n\n\n\r\n                    \n                    \n                В първото си видео Салхо Кисимов, открито отправи заплахи към цялото село. Той живее в Германия, а семейството му е било \"принудено\" да се изнесе от селото, именно това го провокирало да отправи заплахите към \"гяури\"-те.\r\nПри първото му видео включване Салхо отправи сериозни заплахи и закани и призова своите събратя да не остават безучастни, да \"нападат\" и се закани да \"разкаже играта\" на хората от селото.\r\n\"Воеводци, ще пострадате много, крайни къщи ще горят, ще ви разкажем играта. Ако имах възможност да се прибера в България, при първа възможност и аз щях да нападна. Жена ми пътува за Перущица. Това няма как да се забрави. И децата са в Перущица, при сестра ми. Много воеводци ще пострадате. Ще ви видя как ще идете на борсата в Първенец. Ще ви разкажа играта. Тогава ще видите вие колко са луди циганите\", заяви ромът вчера в първото си видео по темата.\r\nВъв второто видео, което публикува, Салхо съвсем промени тона.", "date": "2019.01.11", "title": "Заканващият се ром от Войводиново... се извини на \"гяури\"-те"}
{"url": "https://www.dnes.bg/sofia/2019/01/11/nameriha-myrtyv-v-poleto-krai-gorni-bogrov.398968", "text": "Мъж е намерен починал в полето край Горни Богров.\n\r\nСигналът е подаден около 11:40 ч.\r\nПо всяка вероятност мъжът е починал от естествена смърт, тъй като няма следи от насилие. \r\nПредполага се, че човекът е измръзнал до смърт.", "date": "2019.01.11", "title": "Намериха мъртъв в полето край Горни Богров "}
{"url": "https://www.dnes.bg/politika/2019/01/11/karaiancheva-pojela-sportsmensko-systezanie-na-vota.398888", "text": "На старта на новия парламентарен сезон председателката на Народното събрание Цвета Караянчева пожела на народните представители наситена и ползотворна парламентарна дейност и успешна нова година.\n\r\nТя припомни, че през 2019 г. предстои провеждането на избори за европейския парламент и местен вот. Караянчева обаче напомни, че това не е повод за очерняне на политическите опоненти.\n\r\n\"От нас зависи да превърнем вота не в повод за очерняне на опонента и принизяване на противника, а в оспорвано спортсменско състезание. Да припомним думите на Петко Каравелов: \"Взаимните обвинения нямат място тук, това е работа на историята\", каза шефката на парламента.\n\r\nКараянчева добави и че през тази година се отбелязват 140 години от Учредителното събрание и приемането на Търновската конституция.\n                    \n                    \n                \r\n\"Нека в началото на годината си пожелаем тя да бъде ползотворна и успешна. Нека се стремим през тази година всички наши усилия и действия да бъдат градивни, конструктивни и дейността ни общополезна, водена от съзнанието за високата ни отговорност пред българските граждани\", пожела Цвета Караянчева.", "date": "2019.01.11", "title": "Караянчева пожела спортсменско състезание на вота"}
{"url": "https://www.dnes.bg/notifikacii/2019/01/11/6-zdravoslovni-celi-koito-da-sledvate-prez-2019-a.398845", "text": "В края на всяка година и в началото на следващата неминуемо повечето от нас си правят равносметка за нещата, които са постигнали, променили или за онези, които не са успели да добавят в списъка с успехи в личен, професионален и здравословен план.\r\nЗа да бъдете успешни в която и да е от изброените сфери най-важното е да сте здрави, за да съумеете да положите необходимите усилия за всичко останало.\r\nЗдравето е свързано с много неща – повече движение, добра физическа форма, спорт, правилно хранене, добра поза по време на работа. Всичко това има значение за това как ще се чувства нашият организъм и дали ще функционира правилно.\r\nАко през изминалата година не сте успели да се погрижите за здравето си, опитайте да направите всичко по силите си през новата 2019 година.\r\n                \n                Направете някои малки промени, за да се радвате на добро здраве. Сега е чудесен момент да започнете.\r\n\r\nИскате да свалите няколко килограма от доста време насам, но все не успявате? Опитайте да направите една малка промяна, която ще ви се отрази добре. Преосмислете десертите, сладкишите и изобщо всички въглехидрати, които приемате. Заменете ги с някои по-здравословни, като плодовете и ядките например. Една такава малка промяна ще се отрази много добре на талията ви без да се подлагате на огромни лишения.\r\n\r\nЕдно от най-вредните и най-малко забележими неща в нашето ежедневие е погрешната поза на тялото. Това важи особено за професиите, изискващи продължително неколкочасово седене, причиняващо изкривявания на гръбнака и нарушаващо нормалната циркулация на кръвта.\r\nЗа да подобрите здравословното си състояние, направете опити да коригирате позата си по време на работа. Нека това е едно от здравословните ви обещания през тази година.\r\n", "date": "2019.01.11", "title": "6 здравословни цели, които да следвате през 2019-а"}
{"url": "https://www.dnes.bg/stranata/2019/01/11/verijna-katastrofa-krai-kryn-udariha-se-pet-koli.398887", "text": "Верижна катастрофа стана на път в Казанлъшко тази сутрин. Пет автомобила са се ударили край град Крън, вероятно заради заледяване, съобщи Нова тв.\r\nПри инцидента леко ранени са шофьорите на два от автомобилите.\r\nОт АПИ допълват, че временно е ограничено движението по пътя Казанлък - Шипка в района на Казанлък поради ПТП-то. \r\nШофьорите да се движат с повишено внимание и съобразена скорост по обходен маршрут Казанлък – с. Енина – с. Крън – Шипка и обратно.", "date": "2019.01.11", "title": "Верижна катастрофа край Крън: Удариха се пет коли"}
{"url": "https://www.dnes.bg/stranata/2019/01/11/nedostig-na-200-medici-v-speshna-pomosht-kakvo-pravim.398880", "text": "Центровете за спешна медицинска помощ в страната работят с наполовина по-малко лекари от необходимото. Близо 200 са незаетите щатни бройки в тях, пише \"Монитор\".\n\n\r\nЗа град, като столицата трябва да имаме 80 екипи, но сформираме между 12 и 14, каза говорителят на ЦСМП за София – град и област Катя Сунгарска. 108 са свободните места за лекари там, 7  за фелдшери, 11 за медицински сестри, 21 за шофьори.\r\nВ Кюстендил, който е район с много отдалечени и трудно достъпни селца с по няколко обитатели, Центърът за спешна медицинска помощ е обявил в бюрото по труда 14 свободни места за лекари. В него, заедно с медицинските сестри, фелдшерите и шофьорите, работят 211 човека, казаха от там. С увеличението от миналата година заплатите са относително добри - 1200 – 1340 лева, но заради напрегнатата работа и многото отговорности хората постъпват тук само в краен случай, коментираха от центъра.\r\n                    \n                    \n                В Търговище към момента има необходимост от петима лекари, съобщи директорът на ЦСМП в града д-р Янка Андреева. Общият брой на работещите медици и обслужващ персонал е 121 човека. Независимо, че заплатите се индексират и в последно време хората получават добри пари, няма много желаещи да работят при нас, тъй като графиците са натоварени, работата е отговорна, коментира още д-р Андреева.\r\n32 са лекарите в центъра в Добрич, общо работещите там са 184 човека. Те обслужват и отговарят и за филиалите в Балчик, Каварна, Тервен, Шабла и Генерал Тошево.\r\nСвободните места за доктори са 10 , каза шефът на ЦСМП в Добрич д-р Огнян Господинов. По думите му натовареността на професията е причина за незаетите щатове.\n\r\nТази причина за дефицита сподели и д-р Мая Рашева, директор на ЦСМП във Варна. Там към момента също имат 10 незаети места. Миналата година по това време те са били 14.\n\r\nСлед като индексираха заплатите и облекчиха процедурата за специализации на младите лекари се увеличиха и кандидатите за работа в центъра. Само през 2018-а назначихме 20 току що дипломирали се колеги от Медицинския университет във Варна. Проблемът е, че заради неблагоприятните условия на труд те се задържат средно по една година и напускат при първа възможност, разказа д-р Мая Рашева. Според нея текучеството е по-голям проблем, отколкото незаетите щатни бройки.", "date": "2019.01.11", "title": "Недостиг на 200 медици в Спешна помощ. Какво правим?  "}
{"url": "https://www.dnes.bg/stranata/2019/01/11/nelep-incident-otne-jivota-na-peshehodka-v-rusensko.398889", "text": "Пешеходка загина тази сутрин в русенското село Басарбово, след като била блъсната от микробус, съобщиха от полицията в крайдунавския град.\n\n\r\nСигнал за инцидента е подаден около 7:30 часа. На място са изпратени екипи на полицията и на Спешна помощ, пише БТА. \r\nПо първоначално подадената информация 56-годишната жена се подхлъзнала и паднала на пътното платно. След това била ударена от идващия товарен микробус. Той бил шофиран от 34-годишен мъж. При удара жената е починала на място.\r\nПробата за алкохол на водача е отрицателна. На мястото на инцидента се извършва оглед. Предстои изясняване на причините за произшествието.", "date": "2019.01.11", "title": "Нелеп инцидент отне живота на пешеходка в Русенско"}
{"url": "https://www.dnes.bg/temida/2019/01/11/megz-i-biznes-magiite-i-obsebila-firmite-na-gadjeto-si.398878", "text": "Пловдивският районен съд остави за постоянно в ареста бизнесмена Румен Рончев, който бе задържан и обвинен за обсебване и кражба на луксозен джип \"Мерцедес\", собственост на лизингова компания.\r\nОбвинени по делото са и 28-годишната дизайнерка Миглена Каканашева-Мегз и нейният братовчед Антон Лесов.\r\nМегз обаче бе освободена от ареста срещу парична гаранция в размер на 10 000 лева, а Лесов е с мярка за неотклонение \"подписка\".\n\r\n\"Аз вина нямам. Аз коли не крада. Аз си купувам колите. Гадното е, че сега аз съм на пангара. Не мога да кажа кой има грешки. Не съм съдия. Но е факт, че аз съм тук и съм невинен. А освен мен страдат още 200 души - мои служители. Гадното е, че в момента на задържането ми тя (Миглена Каканашева – бел.ред.) се възползва и прехвърля дялове на мои две фирми към нейна фирма. Явно това е схема, която е замислена. Случи се това нещо с тази кола, аз съм платил на адвокати за нея и за братовчед й 10 000 лева, а аз се озовавам тук\", заяви пред журналисти преди началото на съдебното заседание Румен Рончев, който е собственик на транспортната фирма \"Розова долина\".\r\n                    \n                    \n                На въпрос как си обяснява това, че Каканашева е под гаранция, а той е в ареста, Рончев отговори: \"Не знам. Явно някой трябва да опере пешкира. Аз се чувствам нагласен, аз се чувствам поставен тук\".\r\nВ съдебната зала беше и съпругата на Рончев - Зорница, която заяви пред медиите, че Мегз не е никаква на съпруга й. По-късно обаче призна, че дизайнерката е била любовница на мъжа й.\r\n\"Имаме семейна фирма, която в момента е обсебена и има наличие на измама. В момента Каканашева е обсебила офиса, не пуска ние да влезнем в семейните фирми и не може да се работи. Тя се е настанила там като управител. Може би съпругът ми е бил притискан, за да участва в тази схема. За мен, той е натопен и нагласен в тази схема от Миглена Каканашева, която докато той е в ареста се опитва да придобие 51% от нашите семейни фирми. Всичко това е схема, измислена от нея и подготвена предварително\", настоя Зорница Рончева.\r\nСпоред съда има доказателства за участието на Рончев в престъплението, както и че има опасност да извърши ново престъпление, ако бъде пуснат на свобода.\r\nРончев бе изведен от залата с белезници, а адвокатът му Пламен Бончев бе категоричен, че ще обжалва: \"Ще се борим до край\", посочи и съпругата на бизнесмена.\r\nДо момента е установено, че обвиняемата Миглена Каканашева имала финансови затруднения при обслужването на лизинговия договор за джипа. Поради тази причина тя и Румен Рончев решили противозаконно да го присвоят, без за нея да има последствия, като се обяви пред компетентните органи, че е откраднат.\r\nСпоред събраните доказателства, дизайнерката убедила братовчед си и приятеля си да осъществят предварително замисления план за обсебването на автомобила и обявяването му за откраднат.\r\nСлед проведено разследване, джипът \"Мерцедес G 350\" е открит в двор на имот на роднина на 33-годишния Антон Лесов в района на град Раковски.\r\nКолата е върната на лизинговото дружество, но без оригиналния двигател, за който е установено, че е бил подменен.", "date": "2019.01.11", "title": "Мегз и бизнес магиите й: Обсебила фирмите на гаджето си!?"}
{"url": "https://www.dnes.bg/politika/2019/01/11/cvetanov-iska-pragmatizmyt-da-zaglushi-populizma.398894", "text": "Нека прагматизмът да заглуши популизма, идват важни избори. За това призова шефът на депутатите от ГЕРБ Цветан Цветанов в първия работен ден на народните избраници от новата пленарна сесия.\n\r\nТой припомни, че през тази година политическият календар включва важни избори като евровота и гласуването за кметове и общински съветници, което гарантира активен политически дебат.\n\r\n\"Много ми се иска да сме прагматици, но сред нас има политици които още не разбират, че хората не приемат обвинително кресливия им тон, защото е неискрен\", обвини Цветанов опозицията, а след това нападна и президента Румен Радев. \n\n\n\n\r\n                    \n                    \n                \"Той препотвърди нежеланието си да работи за хората, за какво единение говори той тогава\", риторично попита Цветанов.\r\nЗам.- шефът на ГЕРБ упрекна държавния глава за речта му в новогодишната нощ, която била опредена от анализатори и политици като израз на лични амбиции.\r\nОт Европа пък се били чули гласове, че Радев, който трябва да е обединител на нацията, успявал единствено да провокира разделение на обществото.\r\n\"Бих искал през тази година в парламента да имаме повече общи за нас каузи за българите и нека да помним, че България е над всичко\", призова лидерът на ПГ на ГЕРБ.\r\nСпоред него е ясно отсега и е напълно логично, че след като за над половината от българите ГЕРБ е най - европейската партия у нас, а едва 11% смятат, че БСП проевропейска, левицата ще приеме евровота само като мерене на силите.\r\nЗа ГЕРБ обаче изборите за евродепутати били нещо повече и заради това си поставяли за цел да излъчат поне шестима представители в ЕП.\r\nСпоред Цветанов пред Европа остават остри предизвикателства, които не могат да бъдат решени от нито една старана поотделно, а само с общи усилия.\r\nТой се похвали, че по време на управлението на ГЕРБ икономиката е отбелязала растеж, а безработицата е намаляла.\n\r\n\"Сега ГЕРБ управлява 130 общини и искаме да тръгнем с повече оптимизъм и в тези общини, където нямаме кметове, ще подкрепим хората, които са доказали, че са успешни, ще се вслушваме и в обществените настроения и ще подкрепяме и кандидати издигнати от инициативни комитети\", каза още той.", "date": "2019.01.11", "title": "Цветанов иска прагматизмът да заглуши популизма"}
{"url": "https://www.dnes.bg/akoshtete-vqrvaite/2019/01/11/glupavite-vyprosi-6-neshta-koito-otblyskvat-myjete.398847", "text": "Командване, манипулиране, създаване на безпорядък в банята, липса на самочувствие... Това са само част от женските привички, които дразнят и отблъскват мъжете от нас. Под влияние на емоции, често забравяме как да се държим, а след това не разбираме причината за оттеглянето на мъжете. Кои други привички е добре да елиминирате, за да не отдалечите любовта?\r\n\r\nНай-често това се случва на връзката и съвместния живот. Тъй като дамите са по-социални от господата, те не спират да търсят близост с любимия, защото така се чувстват по-комфортно. Но при мъжете има така наречената висока териториалност или казано накратко – те се нуждаят от лично пространство, което понякога е неразбираемо за половинките им. Така господата се чувстват уверени и спокойни.\r\n                    \n                    \n                \r\nЖените са по-разговорливи от мъжете, обичат да споделят, детайлни са в разказите си. Всичко това се случва с голям поток от емоции, които достигат до партньорите им. От друга страна, мъжете обикновено са логично, а не емоционално мислещи същества и някои видове емоции може да ги отблъснат.\r\nКои? Не става въпрос да не споделяте хубавите и лошите си моменти, напротив. Мъжете не харесват, когато се лигавите и държите като дете. Кискане, избухлив смях, истерии... всичко това ги отблъсква.\r\n", "date": "2019.01.11", "title": "Глупавите въпроси... 6 неща, които отблъскват мъжете"}
{"url": "https://www.dnes.bg/blizak-iztok/2019/01/11/us-izteglianeto-ot-siriia-v-hod-bez-znachenie-ot-protivorechiiata-s-turciia.398897", "text": "Американската армия придвижва напред плановете за изтегляне на всички войски от Сирия съгласно решението на Белия дом от декември, въпреки че разногласията между САЩ и Турция изглежда ще забавят изтеглянето, съобщи \"Уолстрийт джърнъл\", като се позова на източници от Пентагона.\n\n\n\n\n\r\nВестникът припомня, че по-рано тази седмица президентският съветник по националната сигурност Джон Болтън е уточнил, че американският контингент няма да напусне Сирия, докато Турция не обещае да не напада кюрдските съюзници на САЩ. С това Болтън предизвика смут при посещението си в Анкара и обърка плановете за изтеглянето, предава БТА.\n                    \n                    \n                \r\nСпоред източниците на \"Уолстрийт джърнъл\" Пентагонът не е получавал никакви нови указани и докато това не стане, плановете по изтеглянето ще бъдат изпълнявани. В региона даже са изпратени допълнителни американски сили, включително стотици морски пехотинци, кораби и авиация с цел гарантиране сигурността на изтегляния персонал, пише вестникът, цитиран от ТАСС.", "date": "2019.01.11", "title": "US изтеглянето от Сирия – в ход, без значение от противоречията с Турция"}
{"url": "https://www.dnes.bg/obshtestvo/2019/01/11/rom-ot-voivodinovo-sys-zakani-voivodci-mnogo-tejko-shte-jiveete.398875", "text": "\r\nРом от село Войводиново, станало печално известно с побоя на двама братя роми над командоса Валентин Димов, открито и на живо във Facebook започна да отправя заплахи към цялото село.\r\n\"Заплахите от страна на ромите в нашето село продължават, мислим, че не само за протестите трябва да се отразява, а и това как те заплашват цялото ни село\", споделят хора от селото пред trafficnews.\n\n\n\n\r\nВъпросното видео се разпространява в различни групи във Facebook, включително и тази на село Войводиново.\r\n                    \n                    \n                Негов автор е мъж на име Салхо Кисимов, който в момента се намира в Германия, а семейството му е в България, във Войводиново. В профила си той споделя и други роми, които се заканват.\r\nЕто и част от размислите на Кисимов, както и откритите му заплахи към българите в селото, които той нарича \"гяури\": \"Здравейте, братя роми! Това, което направиха във Войводиново, няма как да го забравя. Просто, доста хора от Войводиново ще пострадат много. Много ще пострадат. Особено крайните къщи… Тия две момчета нямат вина. При положение, че оня се е напил и тръгнал да ги блъска назад-напред по бордюра. Каква е тая България. Циганите били лоши. А вие нормални ли сте? Тия хора къде да идат, какво да правят?\", пита Кисимов във видеото, което вече не е достъпно във Facebook.\r\n\"Войводци, ще пострадате много, крайни къщи ще горят, ще ви разкажем играта. Ако имах възможност да се прибера в България, при първа възможност и аз щях да нападна. Много воеводци ще пострадате\", заканва се още той.\r\nКисимов също така се заканва, че \"ще видите вие втора Катуница\".\r\n\"Не си мислите, че ще ви оставя всичко така. Вие крадете повече от циганите. Окрадохте къщите ни. Кой краде – циганинът, или гявурът, извинявайте, българина. Войводци, просто много тежко ще живеете!\", казва още Кисимов във видеото.", "date": "2019.01.11", "title": "Ром от Войводиново със закани: Войводци, много тежко ще живеете!"}
{"url": "https://www.dnes.bg/politika/2019/01/11/ninova-ot-tribunata-na-ns-to-promiana-iskame-izbori.398902", "text": "На първото пленарно заседание за 2019 г. червената лидерка Корнелия Нинова заяви, че от левицата ще се борят за промяна на статуквото в България и Европа. Тя отново настоя, че парламентът и правителството са изчерпани, обяви се за предсрочни избори и добави, че левицата ще дава отпор на всякакви опити за програмно правителство.\n\n\n\r\nТя остро критикува властта като изтъкна, че само за 10 дни от началото на годината управляващите са показали нестабилност, погазване на правовата държава, корупция, некадърност във вътрешната и външната политика. Нинова се аргументира с хаоса, предизвикан от въвеждането на е-винетките и растящите цени на стоките.\n                    \n                    \n                \r\n\"Докато хиляди семейства не могат да посрещнат сметките си, 5 фирми получиха 1,350 млрд. за строителството на магистрали. Те са необходими, но тези пари се раздадоха без правила, конкурс или търг. Как ги избрахте? Тези фирми организираха протеста срещу БСП, когато искахме проверка на пътищата в България\", обвини соцлидерката.\n\r\nТя се закани, че заради това раздаване на средства без обществена поръчка от левицата ще подадат жалба до Европейската комисия.\n\r\nПо повод на повишението на цените на тока, Нинова настоя КЕВР да бъде да влезе в ролята си на регулатор, а не на обслужващ монополи и олигарси, и в противен случай се закани, че ще иска оставката на цялото ръководство на регулатора. Червените ще искат и актуализация на бюджета заради високите цени на стоките и поскъпването на живота.\n\r\nНинова обвини властта и че облагодетелстват някои общини, близки до управляващите, и се закани, че ако това не се промени левицата ще напусне Сдружението на общините.\n\r\nТя нападна властта и заради хаоса с въвеждането на електронните винетки.\n\r\n\"В света и Европа вече разполагат с изкуствен интелект, Борисов не може да въведа е-винетка\", отсече Нинова.\n\r\nЧервената шефка заяви, че Европа се нуждае от промяна и обвини ГЕРБ, че досега са гласували безропотно всички брюкселски чиновнически решения.\n\r\n\"Европа върви към промяна. Ето защо ние ще бъдем последователни, искаме Европа без двойни стандарти, повече социална Европа и по-малко бюрокрация. Европейската прокуратура да заработи и да влезе в България.  Ще бъдем категорично против Истанбулската конвенция, миграцията, пакета Макрон\", обобщи Нинова.\n\r\n\"Правителството иска да управлява докрай, но г-н премиер как ще стане това със 17% доверие? Този парламент е изчерпан. Опит за програмно правителство ще срещне нашия отпор. Защото това ще е опит да се запази статуквото против волята на народа. Предсрочни парламентарни избори и каквото народът реши, ние ще го изпълним!\", завърши червената шефка.", "date": "2019.01.11", "title": "Нинова от трибуната на НС-то: Промяна, искаме избори!"}
{"url": "https://www.dnes.bg/stranata/2019/01/11/maika-i-sin-s-obsht-biznes-kanabis-vkyshti.398909", "text": "Майка и син са обвинени в притежанието на наркотични вещества. В сряда и четвъртък в качеството на обвиняеми са привлечени 39-годишен мъж и 61-годишната му майка от град Бяла черква, съобщи МВР - Велико Търново.\n\n\r\nВ хода на разследването са събрани достатъчно данни за това, че през ноември миналата година в жилища в с. Горско Калугерово и гр. Бяла черква двамата противозаконно са държали общо около 600 грама канабис на стойност около 3 000 лв.\r\nНаложени са им мерки за неотклонение \"подписки\".", "date": "2019.01.11", "title": "Майка и син с общ бизнес – канабис вкъщи! "}
{"url": "https://www.dnes.bg/akoshtete-vqrvaite/2019/01/11/riskovete-koito-da-napravite-prez-2019-a.398890", "text": "В професионален план единственото нещо, което е по-лошо от липсата на  възможности е, човек да се провали два пъти в едно и също нещо.\n\r\nВижте какви рискове трябва да поемете според зодиакалния си знак и кои  са нещата, от които трябва да се възползвате през 2019 г., за да не  допуснете същите кариерни грешки, които сте правили досега:\n\r\n\n\r\nАко тази година ви се е сторило, че не сте били достатъчно заети – нещо,  което вие мразите, то опитайте се през 2019-а да си намерите достатъчно  много ангажименти, но смислени. Ако през 2018-а година сте се чувствали  в задънена улица по отношение на работата си, бъдете по-решителни през  следващите 12 месеца. Следете за нови възможности да се придвижите  напред в кариерата и използвайте пълноценно потенциала си.\n                    \n                    \n                \r\n\n\r\nПрез 2019-а се опитайте да се ангажирате с нови задачи и да си поставите  нови цели в професионален план. Вие имате склонност да се  съпротивлявате на промените, следователно точно сега е моментът да  рискувате и да се „забъркате“ в някакво ново предизвикателство, без  много да му мислите. Промяната ще вдъхне нова енергия в живота ви. Ако  искате растеж в кариерата трябва да спрете да се придържате към  рутината!\n\r\n\n\r\nАко за вас 2018-а е било време, в което сте отлагали вземането на  някакво важно решение, свързано с кариерата ви, то през идната година –  рискувайте и изпробвайте новите възможности, без да се страхувате от  провал. Поемането на премерен риск може да се окаже моторът, който да  задвижи по-бързо професионалния ви растеж. Ако имате възможност, минете  някакво професионално обучение, което да повиши квалификацията ви.\r\nВижте за останалите зодии в ", "date": "2019.01.11", "title": "Рисковете, които да направите през 2019-а"}
{"url": "https://www.dnes.bg/index/2019/01/11/premiera-na-don-paskuale-v-sofiiskata-opera-i-balet.398911", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nИнтересът расте, ден преди премиерата на постановката \"Дон Паскуале\" на Софийската опера и балет. На сцената заедно с артистите на операта ще бъдат и двама корейски ученици от класа на Райна Кабаиванска.\r\n\"Тази премиера беше много важна за балансиране на репертоара. Това е великолепен балкански шедьовър. Това е история за любов. Готвим нови вълнуващи постановки през идното лято. Ще имаме представление на Белоградчишките скали и на още други места\", сподели драматургът от Софийската опера Красимира Филипова в \r\nЗа тези, които не са успели да си купят билет, все още има останали, макар и много малко, допълни драматургът.", "date": "2019.01.11", "title": "Премиера на \"Дон Паскуале\" в Софийската опера и балет"}
{"url": "https://www.dnes.bg/politika/2019/01/11/karadaiy-da-prevyrnem-2019-a-v-godina-na-konsensusa.398907", "text": "2018 година можело да се опише като скандал и изгубено време, но тази трябвало да е на политически консенсус и на намиране на стратегия за развитие на страната. Върху това акцентира лидерът на ДПС Мустафа Карадайъ в изказването си в първия работен ден на депутатите след Новата година.\n\n\r\nСпоред него България трябва да извоюва достойното си място в Европа, а за целта е нужно всички политици да се обединят върху общи идеи за просперитет.\r\nИначе през 2018 г. имало скандали в малката и в голямата коалиция, в институциите и в правителството, а със скандал започнала и новата година.\r\nГЕРБ пък се хвалили с икономически растеж и ниска безработица, което според тях било причина да продължат да управляват.\r\n                    \n                    \n                Само че според Карадайъ внимателният анализ показва, че икономическият ръст от 3,5 на сто е крайно недостатъчен да догоним останалите страни иобрича на бедност и следващото поколение.\r\n\"През 2018 г. най-големият инвеститор в страната са българските граждани в чужбина, младите са принудени да заминават зад граница, защото мина още една година без реформи в образованието, за бизнеса, а растеж основан на потреблението дава винаги един резултат- инфлацията и липсата на реформи ни обрича да сме последни\", коментира Караайъ.\r\nЗаради тази негативна картина той обяви, че ДПС ще търси диалог и консенсус за приоритетите за програмата и развитието и нов модел на управление през тази година.\r\nСпоред него е нужно бързо да се намери решение на важни въпроси по визията на стратегия за ускорено развитие на страната.\r\n\"От ДПС призоваваме национално отговорните партии да превърнем настоящата година в година на консенсус за намиране на политическите и икономическите идеи, които да направят България по-силна, това е отговорност на всеки един от нас\", обърна се Карадайъ към депутатите.", "date": "2019.01.11", "title": "Карадайъ: Да превърнем 2019-а в година на консенсуса!"}
{"url": "https://www.dnes.bg/notifikacii/2019/01/11/ekstazi-amfeti-treva-v-doma-na-20-godishen.398913", "text": "20-годишен габровец е арестуван за 24 часа след като в дома му полицаи откриха сериозно количество дрога.\r\nНа 9 януари полицаи от Габрово претърсили жилището на младежа, където намерили и иззели прахообразно вещество, реагиращо при направен полеви наркотест на метаамфетамин, 26 таблетки екстази, 14.2 г суха листна маса марихуана. \r\nСъщия ден в рамките на операцията на ул. \"Капитан Дядо Никола\" е спрян за проверка мерцедес с габровска регистрация, управляван от 33-годишен местен жител.\r\nВ колата са намерени 2.8 г зeлeна суха листна маса, която при наркотест е реагирала на канабис и бяло кристалообразно вещество, реагиращо на амфетамин. \r\nШофьорът е задържан с полицейска мярка за 24 часа. По двата случая са образувани досъдебни производства.\r\n ", "date": "2019.01.11", "title": "Екстази, амфети, трева – в дома на 20-годишен"}
{"url": "https://www.dnes.bg/cars/2019/01/11/bgtoll-bg-vi-glytna-dva-pyti-pari-za-e-vinetka-kakvo-da-napravite.398844", "text": "На потребителите, платили неколкократно за електронна винетка за един и същ регистрационен номер с един и същ период на валидност, ще им бъде възстановявана надвзетата сума, съобщиха от Агенция \"Пътна инфраструктура\".\r\nНеобходимо е потребителят да изпрати заявление в свободен текст, адресирано до председателя на Управителния съвет на Агенция \"Пътна инфраструктура\", в което да опише казуса.\r\nКъм заявлението трябва да бъде приложена следната информация: \r\n                    \n                    \n                В случай, че плащането е извършено чрез терминал, трябва да посочи \r\nИскането ще бъде разгледано и сумата ще бъде възстановена до 30 дни от постъпването. Потребителят трябва да посочи и банкова сметка, на която да бъде преведена сумата.\r\nЗаявления ще могат да подават потребителите, купили е-винетка от: специализирания сайт www.bgtoll.bg, мобилното приложение BGTOLL, терминалите за самотаксуване и на каса в брой в Областните пътни управления. Документите трябва да се изпращат на адрес: гр. София, пл. \"Македония\" 3, Агенция \"Пътна инфраструктура\" или в Областните пътни управления.\r\nПостъпилите към момента заявки за надвзети суми са 0,1 на сто от продадените електронни винетки, които към 10 януари са \r\nВече е възстановена надвзетата сума на деветима потребители, които са купили по две винетки за един и същ период и с един и същ регистрационен номер. Плащането е извършено след проверка на заявлението и приложените документи.\r\nОт АПИ напомнят, че за сгрешени по вина на потребителя символи от регистрационния номер на превозното средство суми не се възстановяват. Отговорността за правилното деклариране на регистрационния номер на превозното средство е на потребителите.", "date": "2019.01.11", "title": "Bgtoll.bg ви глътна два пъти пари за е-винетка? Какво да направите!"}
{"url": "https://www.dnes.bg/snimka-na-denia/2019/01/11/fevruari-topyl-mart-nepredvidim-kakvo-vreme-ni-ochakva.398826", "text": "\r\n\r\n\r\n\r\n                \n                Не е закъсняла. Дойде си абсолютно навреме. \"Арктични студове\" е широко понятие и не означава задължително температури от -30 градуса. В момента това са съвсем нормални за януари температури.\r\nПитам се защо се вдига толкова много шум за нещо, което е нормално по принцип. В крайна сметка е януари, вали сняг. По-нормално от това... не знам. Имало минуси... А кога да има минуси, ако не сега? Не са били нещо фрапантно... Да, в Кнежа удариха -20, но ако отворим справочниците, ще видим, че там е имало и под -35 градуса. Къде е -20 и къде е -35?\r\nОсвен това в Кнежа всяка година от поне 30 години насам, с изключение на една-две години, удрят -20 градуса ей така, за добър ден, както се казва. За такъв студ говорим, който всъщност е напълно нормален. Ако има някакво отклонение от стандартите, то е в южните и югозападните райони. Сандански, например, показва доста по-студени дни, отколкото би трябвало да има, но за останалите части това е напълно нормално.\r\nДекември беше в норма, януари до момента също за голяма част от страната е в норма. Абсолютно нормална зима.\r\n\r\nЗимата не означава, че от 1 декември до 1 март ще има само студ и сняг. Зимата е на периоди, има по-студени и по-топли дни. След по-динамичното време, което имахме в средата на тази седмица, краят й отново ще ни предложи чисто зимни температури, макар и с не толкова екстремни стойности.\r\nКогато валежите спрат, на местата, на които има снежна покривка – говорим за Северна и Западна България, ще има едно задържане на по-ниски температури. В събота ще има много слънчеви часове, облаците ще са малко. Температурите ще бъдат чисто зимни, но не и екстремно ниски. В неделя сутрин ще е малко по-студено, когато ще имаме температури около -10 градуса в т.нар. \"високи полета\" - Самоковско, Пернишко... прибавяме и Гоце Делчев, където също ще има ниски температури от порядъка на -12 до -15. Звучи стряскащо, но все пак е януари.\r\nПрез деня в по-голямата част ще се затопли и температурите ще са около и над 0 градуса, като изключваме районите, изброени по-горе, където ще има и мъгли. В събота ни очаква и ветровито време, което ще прави температурите малко по-неприятни. В неделя ще има и облаци, и слънце.\r\nВ понеделник отново ще се усили вятъра, ще се увеличат облаците, ще превали слабо, основно сняг и то главно в Западна България. Валежите ще са краткотрайни, но са свързани с ново застудяване във вторник и сряда, което отново ще протече под формата на вятър и не особено екстремно ниски температури. В този период ще има валежи от сняг в планинските райони.\r\nСлед това застудяване във вторник и сряда, ще имаме няколко дни с по-спокойно време, когато ни очакват и малко по-високи температури. Естествено, няма да са от порядъка на 20 градуса, но на места ще доближат +10 градуса, което за януари е доста. Има места, на които студът ще си остане – затворените низини и полета, които са защитени от вятъра и там студът ще си остане.\r\nПо-динамично време с редуване на дъжд, вятър, сняг, слънце, облаци ни очаква около 20 януари. Да, ще има застудяване, но няма да се задържа кой знае какъв студ. Ще се сменят студено с топло.\r\n\r\nЗависи от гледната точка – за едни е опасно, а за други не. \"Опасност\" означава да сме готови за някакъв тип време, в случая за ниски температури. Когато си облечен и си взел мерки, няма да има последствия.\r\nСтойността е една, тя не е субективна. Възприятията са различни – за едни -10 градуса е нормално януарско време, за други пък е много топло. В Сибир като стане -10 и си обличат късите ръкави.\r\nТук, обаче, това е сериозна температура и трябва да се отнасяме с внимание към нея, но не бива да подхождаме към нормални за това време на годината като към някакво събитие и те да стават водеща новина в медиите, защото в крайна сметка, когато наистина има риск от неблагоприятни метеорологични явления, ще се подходи с неглижиране на проблема и няма да се обърне никакво внимание.\r\n\r\nКъм този момент нещата изглеждат чудесни. За разлика от минали години, натрупването на сняг започна нормално през ноември, продължи през декември, продължава и сега. Планините ни от доста години насам се радват на обичайна снежна покривка от около 1 метър.\r\nОпасностите обаче идват точно от тази снежна покривка, тъй като през последните дни наваля доста нов сняг. Там, където новата снежна покривка няма спойка със старата, има опасност именно от лавини. Риск от спонтанни лавини в момента има на Витоша и Пирин, както и по високите части на Рила и Стара планина. Съветът е да не дърпаме дявола за опашката и да не излизаме от установените пътеки, да следваме маркировката и да не излизаме от обработените ски терени, ако разбира се, не ни се иска твърде много да караме \"в пудра\".\r\nАко все пак скиорите искат да карат в така наречената пудра, нека изчакат този нов сняг да се слегне със стария, за да се намали опасността от падане на лавини и да не застрашават своя живот и живота на останалите.\r\n\r\nПовечето тенденции показват, че месецът най-вероятно ще е по-топъл от обичайното, но тук ще отворя една скоба. Дългосрочното прогнозиране е нещо, от което повечето хора много се интересуват, но е невъзможно да се направи, защото изискват голям ресурс. Изготвянето на дългосрочни прогнози е труден и не достатъчно надежден процес. Повечето метеорологични централи, които все пак издават подобни прогнози, смятат, че февруари ще бъде по-топъл.\r\n\r\nИ тази година ще е така. Неслучайно март, макар и малко метафорично, е свързан с женската природа. Март неслучайно носи славата си на такъв променлив месец, защото тогава става преходът от зимата към пролетта – тоест от студеното към топлото. Именно тази борба всъщност води до тези резки и непредсказуеми промени.\r\nИдването на топлото у нас ще бъде бавно и мъчително, както всяка година. Повечето дами искат топлото време да дойде изведнъж. И тази година очакванията са март да е с температури над нормата, но това не значи, че ще тръгнем по къс ръкав още от третия месец на годината. Да, ще има дни, в които температурите ще достигнат и ще надвишат 20 градуса, но това са обичайни неща. Обикновено на следващия ден пък вали сняг. Можем да кажем каква е тенденцията, а тя е че февруари ще бъде с температури над нормата, а имаме и голяма доза сигурност, че това ще последва и през март.\r\nОчакванията са първата половина на пролетта да е с температури по-високи от обичайното, а втората – с температури, близки до обичайните. С валежите ще е обратното – в началото ще вали по-малко, а втората – повече.\r\nПо време на абитуриентските балове със сигурност ще вали, ако не друго, поне на абитуриентите да им върви по вода, както се казва. Причината да вали по това време е заради абсолютно закономерния годишен ход на нашия климат такъв, какъвто е бил векове и какъвто ще бъде в близките няколко години.\r\nКлиматът винаги се променя. Нямаме една и съща година. Сега, обаче, говорим за промяна, каквато не е имало в предишни периоди – повишението на температурите е толкова бързо, колкото никога до момента. Има нещо нелогично, неестествено в тази промяна, която наблюдаваме в момента. В бъдеще това влияе на цялата атмосфера, защото тя е един скачен съд. Ефектът на пеперудата - една промяна някъде, няма как да остане незабелязана другаде.\r\nСпоред дългосрочните сценарии за развитие на времето, дните с валежи у нас ще стават по-малко като брой и ще се увеличават сухите периоди. От друга страна, обаче, самите количества валеж не е задължително да са по-малки. Когато теглим една черта накрая, може дори да се окаже, че вали повече, но за по-малък период от време.\r\nТова неминуемо ще окаже влияние върху нашето земеделие и колкото по-бързо осъзнаем какво ще стане, толкова по-бързо ще можем да вземем превантивни мерки, за да не останем изненадани неприятно с лоши реколти.", "date": "2019.01.11", "title": "Февруари топъл, март – непредвидим! Какво време ни очаква?"}
{"url": "https://www.dnes.bg/stranata/2019/01/11/novoto-mente-kashkaval-ot-kartofeno-nisheste.398867", "text": "Кашкавал, в който една част от млякото е заместено от картофено нишесте, е новото менте на пазара за млечни продукти, твърдят производители.\n\r\nСпоред Асоциацията на млекопреработвателите в България използването на палмово масло, което да се смесва със сухо мляко при кашкавала, се измества от добавянето на нишесте. Така цената на продукта се сваляла значително, пише .\n\r\nЗа килограм истински кашкавал били необходими около 10 литра мляко. С производствените разходи и ДДС цената му ставала близо 13 лева.\n\r\nВ по-евтините продукти със сигурност има добавки за сметка на млякото, твърдят производителите. По този начин цената можело да бъде свалена поне с 4 лв., тъй като използваното мляко е наполовина по-малко.\n                    \n                    \n                \r\nИзследвания на асоциация “Активни потребители” също потвърждават предлагането на кашкавал от нишесте. Резултатите показали, че в магазините има продукти с по-високо от стандартното количество въглехидрати. Причина за това можело да е непълното зреене или добавяне на нишесте или друг полизахарид, който се използва като пълнеж и за задържане на повече вода.\n\r\nДругият способ за производство на неистински кашкавал е от сухо мляко или суроватъчен белтък в комбинация с хидрогенирани растителни мазнини.\n\r\nОт 14 януари т.нар. имитиращи продукти, които не са произведени от мляко, трябва да се продават в магазините отделно и само пакетирани. Това предвижда промяна в наредба на земеделското министерство. На етикета ще е описано с достатъчно четлив шрифт какво е съдържанието.\r\n ", "date": "2019.01.11", "title": "Новото менте – кашкавал от картофено нишесте!?"}
{"url": "https://www.dnes.bg/science/2019/01/11/v-rusiia-razrabotvat-pilotiruem-korab-do-lunata.398868", "text": "Специалистите на руската космическа агенция Роскосмос и на Ракетнокосмическата корпорация \"Енергия\" започнаха разработка на концепцията на ново транспортно средство за пилотирани полети в орбита около Луната, предаде ТАСС.\n\r\nКонцепцията ще включва използването на специален вариант на космическия кораб Союз МС. Плановете предвиждат транспортното средство да потегля към Луната от Международната космическа станция.\n\n\r\nКосмическият кораб ще се състои от специална версия на кораба Союз МС и от ускорителен блок. Те ще бъдат доставени на МКС с две изстрелвания на ракета-носител Союз 2,1А. Модулът ще бъде сглобяван в космоса под контрола на екипажа на руския сегмент на МКС, съобщава запознат източник от руския ракетно-космически отрасъл. \r\nВчера ръководителят на Роскосмос Дмитрий Рогозин каза пред телевизия Россия 24, че НАСА е поискала от руската корпорация да разработи версия на космическия кораб Союз за полети до Луната, за да има втора, резервна транспортна система. \n                    \n                    \n                \r\nСАЩ планират да реализират програма с международно участие за създаването на постоянно действаща станция около Луната, до която регулярно ще се отправят кораби от Земята.\n\r\nВ Русия разработват собствена лунна програма, която на първи етап предполага изпращане на автоматичен кораб, после на пилотируем кораб, който да орбитира около Луната, а в перспектива се планира кацане на космонавт и последващо създаване на лунна база.\r\n \r\n/БТА/\r\n ", "date": "2019.01.11", "title": "В Русия разработват пилотируем кораб до Луната "}
{"url": "https://www.dnes.bg/eu/2019/01/11/tusk-prizova-rumyncite-na-rumynski-da-braniat-svobodata.398869", "text": "В концертната зала в Букурещ - Атенеум - се състоя церемонията, с която Румъния пое официално ротационното председателство на Съвета на ЕС за шест месеца.\n\r\n\"Днес повече от когато и да е било вярваме, че Европейският съюз безспорно е успешен, силен и жизнеспособен проект\", заяви на церемонията румънският президент Клаус Йоханис, предаде ТАСС.\n\r\nЙоханис, който е центрист и представлява Румъния на срещите на върха на ЕС, отправи критики към социалдемократическото правителство за неговата подготовка за ротационното председателство, както и за неговите планове за реформи на съдебната система, породили безпокойството и на Брюксел, отбелязва Ройтерс.\n\r\nНа церемонията в Букурещ премиерката на Румъния Виорика Дънчила увери, че вътрешнополитическите борби няма да навредят на румънското председателство.\n                    \n                    \n                \r\n\"Някои в Брюксел вярват, че политическите борби и безпокойството заради върховенството на закона могат да засенчат основната отговорност на Румъния да търси консенсус между правителствата от ЕС по редица европейски въпроси. Ние ще покажем, че Румъния е добре подготвена да управлява важните въпроси и че тя може да породи консенсус на европейско ниво\", подчерта Дънчила.\n\r\nНа тържественото събитие присъстваха и лидерите на ЕС.\r\nПредседателят на Европейската комисия Жан-Клод Юнкер каза: \"Да, Европейският съюз е съставен от компромиси, но когато става дума за човешки права, когато става дума за правова държава, за борба с корупцията, няма възможен компромис\", предаде Франс прес.\n\r\nПредседателят на Европейския съвет Доналд Туск пък каза, че \"някои в ЕС си мислят, че е знак за сила това, че действат извън правилата\". \"Но те грешат, това е знак за слабост\", допълни той.\n\r\n\"Призовавам румънците да защитават основите на нашата политическа цивилизация - свободата, интегритета, зачитането на истината в обществения живот, на правовата държава, на конституцията\", допълни Туск. Речта си той произнесе на румънски език и беше силно аплодиран, отбелязва Франс прес.\n\r\nНа гала вечерта отсъстваше председателят на Камарата на депутатите и лидер на социалдемократите Ливиу Драгня. Той започна пред европейското правосъдие процедура срещу ЕК заради това, че неговата презумпция за невинност не е била достатъчно съблюдавана в разследване срещу него за предполагаеми измами с европейски фондове, припомня Франс прес.\n\r\nПо време на церемонията в Букурещ въпреки снега стотици демонстранти се събраха пред концертната зала, размахвайки знамената на Румъния и на ЕС. Техният протест целеше да насочи вниманието върху корупцията в правителството, отбелязва Асошиейтед прес, цитирана от БТА.\n\r\nВърху фасадата на сградата, в която бе планираната вечерята на европейските представители, прожектор \"изписа\", че протестиращите \"искат ЕС\", а управляващите социалдемократи \"искат Русия\".", "date": "2019.01.11", "title": "Туск призова румънците на румънски да бранят свободата "}
{"url": "https://www.dnes.bg/sofia/2019/01/11/181-snegorina-chistiat-v-sofiia-obrabotvat-sreshtu-led.398871", "text": "Общо 181 снегопочистващи машини са работили във всички райони на Столична община. Работата продължава и към момента. \n\r\nНаправени са цялостни обработки със смеси срещу заледяване, както и почистване на снежна маса в някои квартали поради по-обилния снеговалеж. \n\r\nОбработени са приоритетно всички трасета на градския транспорт, общинските пътища, Южната дъга на Околовръстен път и основни улици в райони. Снегопочистваща техника започва обработки и в някои вътрешно-квартални улици, съобщава пресцентърът на Столична община.\n\r\nВ планината Витоша са извършени опесъчаване и бутане на снежна маса на пътищата Бояна - Златни мостове и Драгалевци - Алеко.\n\r\nКъм момента навсякъде градският транспорт се движи по обичайните си маршрути.\n                    \n                    \n                \r\nЗапочва и почистването на спирки и подходи към подлезите и тротоари.\r\nЕкипи на Дирекция \"Аварийна помощ и превенция\" извършват обходи на терен и заедно със Столичен инспекторат следят обстановката.\n\r\nВ кризисните центрове за хора, останали без дом, са настанени общо 160 души. Във връзка с ниските температури е осигурен постоянен режим на работа. Гражданите могат да подават сигнали на тел. 070017310 или на 112.\n\r\nДнес температурите остават отрицателни. Шофьорите се призовават да карат с автомобили, оборудвани за движение при зимни условия и съобразена скорост. Собствениците на сгради да почистят местата пред съответните имоти.\n\r\n ", "date": "2019.01.11", "title": "181 снегорина чистят в София, обработват срещу лед"}
{"url": "https://www.dnes.bg/usa/2019/01/11/v-sasht-se-gotviat-za-nacionalno-izvynredno-polojenie.398870", "text": "Белият дом е започнал да подготвя терена за обявяване на национално извънредно положение, за да може да се построи стената по границата с Мексико, за която настоява Доналд Тръмп, пише в. \"Вашингтон пост\". Изданието се позовава на два запознати източника.\n\r\nТръмп вече на няколко пъти предупреди, че може да въведе извънредно положение, за да прокара плана си за изграждане на стената, без Конгреса да му предостави исканите от него средства.\n\n\r\nОбявяването на извънредно положение ще бъде оспорено несъмнено в съда от противниците на Тръмп, но то може да е начин за излизане от задънената улица и да проправи пътя към подновяване на работата на федералните учреждения. Парализата там продължава вече трета седмица и засяга около 800 000 души, пише БТА.\n                    \n                    \n                \r\nТръмп е поръчал освен това на инженерния корпус към сухопътните сили да определи колко бързо ще могат да бъдат сключени договори за стената и дали строителството ще може да започне до 45 дни, според един от източниците. Администрацията освен това проучвала дали може да се използват неизползвани средства. Тя била насочила вниманието си върху закона за бюджета, приет от Конгреса миналата година, включващ 13,9 милиарда долара за финансиране на различни проекти, които все още не са били похарчени, допълни вторият източник.\n\r\nТръмп иска от Конгреса 5,7 милиарда за стената по границата.\r\n ", "date": "2019.01.11", "title": " В САЩ се готвят за национално извънредно положение"}
{"url": "https://www.dnes.bg/usa/2019/01/11/hyrvatiia-otkaza-izraelski-f-16-sled-vyzrajeniia-na-sasht.398873", "text": "Хърватия се отказа да купи от Израел изтребители F-16 заради американско противопоставяне. Това заяви хърватският министър на отбраната Дамир Кръстичевич.\n\r\n\"Израел информира министерството на отбраната, че не може за жалост да получи адекватна зелена светлина от САЩ за предоставяне на самолетите F-16\", каза министърът след разговори с израелска делегация.\n\r\nЗагреб беше договорил миналия март да купи от Израел 12 стари F-16 американско производство, за да замени своите МиГ-21 руско производство.\n\r\nСпоред хърватски представители САЩ са се противопоставили на тази продажба, защото искали модернизираните електронни системи, инсталирани от Израел на изтребителите без американско съгласие, да бъдат отстранени. \n                    \n                    \n                \r\nТранзакцията беше за 500 милиона долара (435 милиона евро). Това трябваше да бъде най-скъпата оръжейна поръчка за Хърватия от нейната независимост насам, пише БТА.\n\r\nСега според хърватски медии Загреб може да се обърне към Швеция за изтребители Грипен, които също са участвали в търга и са останали на втора позиция, или да анулира търга за закупуване на изтребители. Загреб може да обяви нов търг или пък да се споразумее директно със САЩ.\r\n ", "date": "2019.01.11", "title": "Хърватия отказа израелски F-16 след възражения на САЩ"}
{"url": "https://www.dnes.bg/obshtestvo/2019/01/11/utroto-zapochvashe-s-negoviia-glas-napusna-ni-velichko-skorchev.398876", "text": "На 81 години ни напусна един от доайените на българската журналистика Величко Скорчев. \r\nТой бе наричан \"бащата на сутрешните блокове\".\r\nНа 18 септември 1990 година прозвучава за първи път сигналът на \"Добър ви ден\". \r\nЛегендарният телевизионен водещ и журналист е завършил археология. В БНТ работи 25 години, още 10 посвещава отново на телевизията.\r\nПоклон пред паметта му!", "date": "2019.01.11", "title": "Утрото започваше с неговия глас... Напусна ни  Величко Скорчев"}
{"url": "https://www.dnes.bg/index/2019/01/11/receptata-dnes-pylneni-domati-s-kolbas-i-iaice.398771", "text": ":\r\n4 големи домата\r\n4 яйца\r\n150 г салам по ваш избор\r\nняколко стръка зелен лук\r\nсол, черен пипер на вкус\r\nзехтин\r\n \r\n:\r\n \r\nОтрежете капачета на всеки домат и издълбайте семките и месестата част. Във всеки домат капнете няколко капки зехтин, сложете и по няколко тънки резенчета салам и ситно нарязан лук. Чукнете по 1 яйце, посолете и овкусете с черен пипер. Подредете доматите в тава върху хартия за печене. Печете в предварително загрята фурна на 180 градуса за около 20-30 минути.\r\n\r\n", "date": "2019.01.11", "title": "Рецептата Dnes: Пълнени домати с колбас и яйце"}
{"url": "https://www.dnes.bg/akoshtete-vqrvaite/2019/01/11/kakvo-li-izdavat-prystite-na-rycete-za-vas.398846", "text": "Независимо че нашата външност се дължи на генетика, някои части на тялото ни разкриват информация за това каква личност сме. Носът, веждите, овалът на лицето са част от тях.\r\nСега разглеждаме пръстите на ръцете и по-точно дължината на показалеца спрямо тази на безименния пръст.\r\nСпоред проучвания дължината на безименния пръст зависи от нивата на тестостерон, на който сте били изложени в утробата и може да има пряко въздействие върху формирането на личността. Вижте три неща, които пръстите ви разкриват за вас.\r\n\r\nС такива пръсти се отличават хората, които са уверени в себе си и са си самодостатъчни. Те биха могли да бъдат добри лидери, тъй като са спокойни, трудно се поддават на емоции. Обикновено не правят първата стъпка, без значение дали става въпрос за бизнес или любов. Не харесват спонтанните решения, а мислят аналитично.\r\n                    \n                    \n                ", "date": "2019.01.11", "title": "Какво ли издават пръстите на ръцете за Вас?"}
{"url": "https://www.dnes.bg/eu/2019/01/11/bylgarin-prebit-ot-dvama-v-shotlandiia-kreshteli-tova-e-nashata-strana.398872", "text": "\r\nБългарски продавач на вестници в Обединеното кралство разпространи шокиращи кадри от охранителна камера, на които се вижда как той е станал жертва на побой от страна на двама крадци, които отправили расистки коментари по негов адрес, съобщава в. \"Дейли мейл\".\n\r\nИнцидентът е станал пред магазина за вестници на тридесет и девет годишния Илхан Ахмедов в Мъсълбърг в Шотландия миналия август. \n\r\nДвама крадци поискали от българския гражданин да им даде пари в брой и алкохол. После те пребили Ахмедов жестоко, като през цялото време викали \"Това е нашата страна\". След побоя българинът бил целият в кръв и с фрактури.\n                    \n                    \n                \r\nПрез ноември единият от нападателите - Крейг Дъглас, на 24 години, получил 18 месеца затвор за атаката. Но съучастникът му Боб Клиланд, на 28 години, получил две години пробация, 200 часа общественополезен труд и разпореждане да плати на жертвата 2000 лири компенсация.\n\r\nАхмедов, който е в Шотландия от две години, каза, че се е почувствал изоставен от съдебната система, защото единият от нападателите не е бил осъден на затвор и затова решил да публикува и кадрите от охранителната камера. \n\r\nОт кадрите се вижда как Дъглас вика на Ахмедов и на съпругата му Айсел: \"Смятате ли, че британците са малцинство, докато вие сте мнозинство? Това си е нашата страна. От Полша или от Литва пристигате тук и трупате пари\".", "date": "2019.01.11", "title": "Българин пребит от двама в Шотландия, крещели: Това е нашата страна! "}
{"url": "https://www.dnes.bg/notifikacii/2019/01/11/rusiia-obvini-bi-bi-si-che-razprostraniava-ideite-na-id.398874", "text": "Руските власти обвиниха Би Би Си, че разпространява идеите на джихадистката организация \"Ислямска държава\" и казаха, че следят нейните програми постоянно в рамките на тяхно разследване. Тези обвинения бяха отправени в контекста на напрежението между Москва и Лондон, предаде Франс прес.\n\r\n\"Открихме съдържание, разпространяващо идеологическите позиции на терористична организация в сайта на руски на Би Би Си\", заяви руският регулаторен медиен орган Роскомнадзор. Той уточнява, че става дума за \"цитати\" на лидера на Ислямска държава Абу Бакр ал Багдади.\n\r\n\"В ход са експертизи, за да се провери дали това съдържание спазва руските стандарти срещу екстремизма\", допълва регулаторният орган.\r\nВ Русия ИД е забранена и медиите трябва да упоменават това всеки пък, когато говорят за тази група, пише БТА.\n                \n                \r\nВ края на декември руският медиен регулаторен орган обяви началото на проверки на дейностите в Русия на Би Би Си уърлд нюз и на интернет сайтовете на Би Би Си. Мярката беше в отговор на обвиненията на британския медиен регулаторен орган, че руската телевизия на английски език Ар Ти е нарушила правилата за безпристрастност.\r\n ", "date": "2019.01.11", "title": "Русия обвини Би Би Си, че разпространява идеите на ИД"}
{"url": "https://www.dnes.bg/obshtestvo/2019/01/11/s-jylti-jiletki-centyryt-za-psihichno-zdrave-na-protest.398877", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПротест с жълти жилетки и в Центъра за психично здраве в София. Психиатри и медицински сестри обявиха, че недоволстват заради ниското заплащане и лоши условия на труд. Те настояват за нов колективен трудов договор, но ръководството на психодиспансера им отказало.\r\nВ центъра за психично здраве посрещат пациентите с жълти жилетки. Служителите разказват пред , че напрежението ескалирало, когато направили предложение за подписване на нов трудов договор, но от ръководството на психодиспанера отказали.\r\nТе настояват за преместване на центъра в друга сграда, както и да се промени начинът на плащане на извънредния труд, който в момента е в пъти по-малко от предвиденото по Кодекса на труда.\r\n                    \n                    \n                Протестиращите разказват, че битовите условия са под всякаква критика. Една от сградите на диспансера е строителна барака от края на 50-те години, използвана при строежа на Баташкия водносилов път.\r\nОт ръководството на Центъра за психично здраве увериха, че предстои преместване в друга сграда. Кога обаче – не е ясно. Служителите от центъра ще протестират, докато исканията им не бъдат изпълнени.\r\n ", "date": "2019.01.11", "title": "С жълти жилетки: Центърът за психично здраве на протест"}
{"url": "https://www.dnes.bg/tenis/2019/01/11/legendata-si-otiva-andi-myri-se-otteglia-ot-tenisa.398882", "text": "Бившият лидер в световната ранглиста Анди Мъри обяви през сълзи решението си да прекрати кариерата си тази година. \r\nТой обяви, че се надява да играe на Уимбълдън и именно там да изиграе последния мач в кариерата си, но същевременно призна, че Australian Open, който започва от понеделник, може да бъде последният му турнир.\r\nОт близо две години британецът изпитва сериозни болки в хълбока и макар да се оперира и да си взе активна почивка те отново се появиха, като в крайна сметка именно това е причината да реши да спре с професионалния спорт.\r\nТой е трикратен победител в турнири от \"Големия шлем\" и има на сметката си общо 45 триумфа в надпревари от календара на ATP през своята кариера. Мъри спира с тениса на 31 години и определено това е огромен удар за този спорт.\r\n                    \n                    \n                \"Болката е постоянна и просто не издържам. Нямам друг избор. През декември говорих с моя екип и им обясних, че това не може да продължава така. Не мога да правя елементарни неща без да ме боли, като да си обувам чорапите например. Тази бoлка ми пречи да изпитвам удоволствие от тренировките и мачовете. В момента всичко е като агония за мен\", обяви Мъри.\r\n", "date": "2019.01.11", "title": "Легендата си отива: Анди Мъри се оттегля от тениса"}
{"url": "https://www.dnes.bg/obshtestvo/2019/01/11/svetlana-doncheva-tvyrda-ryka-ili-ciganska-dyrjava.398881", "text": "\n\n\n\r\nТова написа във Facebook съпругата на вицепремиера Томислав Дончев – Светлана Дончева.\r\n\"Твърда ръка\" за всеки, без значение циганин или българин, който бие, убива, краде, не се грижи адекватно за децата си, превръща ги в просяци, прави деца на други деца. Твърди, смели и категорични мерки, иначе съвсем скоро ще се превърнем в циганска държава\", допълва тя. \r\n\"И стига сме се страхували от псевдолибералните грантаджии, които започват да пищят всеки път, когато някой се опита да назове нещата с истинските им имена. Лицемерието и овчедушието ни докараха до там престъпникът да има повече права от жертвата\", пише още жената на вицепремиера.", "date": "2019.01.11", "title": "Светлана Дончева: \"Твърда ръка\" или \"циганска държава\"!"}
{"url": "https://www.dnes.bg/zvezdi/2019/01/11/naum-shopov-veche-e-istinski-lekar-v-pirogov.398892", "text": "Звездата от лекарския сериал \"Откраднат живот\" - Наум Шопов вече работи в най-болямата болница за спешна медицинска помощ у нас - \"Пирогов\".\r\nСинът на актьора Христо Шопов публикува снимка с престилка от лечебното заведение и написа: \"Като на филм, ама малко по-различно\".\r\nПоследователите му веднага го затрупаха с поздравления и пожелания за успешна кариера.\r\n\"Не знам какво се пожелава в такива моменти... аз ти желая сила и вяра! :)\", написала е актрисата Дария Симеонова.\r\n \r\n", "date": "2019.01.11", "title": "Наум Шопов вече е истински лекар в \"Пирогов\""}
{"url": "https://www.dnes.bg/stranata/2019/01/11/lukanki-ot-divo-prase-razboliaha-desetki-ot-trihineloza.398900", "text": "В Министерство на здравеопазването е постъпила информация за регистрирани два взрива със заболели от трихинелоза.\r\nЕдиният е регистриран от РЗИ-Бургас. След консумация на луканки, приготвени от диво прасе, отстреляно в землището на Малко Търново, заболяват 8 души, 6 от които са хоспитализирани. Издирени и изследвани са 7 контактни лица, като резултатите им са отрицателни. Своевременно е уведомена Областна дирекция по безопасност на храните (ОДБХ)-Бургас.\r\nВ РЗИ-Кърджали пък е постъпила информация от общопрактикуващ лекар (ОПЛ) от Крумовград за лица с оплаквания след консумация на месо от диво прасе, преди да са готови лабораторните резултати за трихинелоза. Предприети са спешни противоепидемични мерки. Създадена е организация да се извърши издирване и изследване на всички лица, консумирали от заразеното месо. Междувременно в УМБАЛ \"Св. Георги\", гр. Пловдив е хоспитализирано 3-членно семейство, консумирали от месото.\r\n                    \n                    \n                Вчера е постъпила информация и от РЗИ-Хасково за лабораторно потвърден случай на трихинелоза при мъж, консумирал пържоли от отстреляно диво прасе в района на община Крумовград. До момента е издирен един контактен.\r\nЕпидемиологичното проучване продължава по населени места.\n\r\nМинистерството на здравеопазването обръща внимание: Трихинелозата е тежко протичаща паразитна болест при хората. Причинителите на заболяването са малки кръгли червеи - трихинели. Заболяването започва най-често от 5 до 25 дни след консумация на заразено с трихинели месо. Оплакванията най-често са: стомашно-чревен дискомфорт, висока температура, мускулни болки при движение, при гълтане, дъвчене, както и отоци около очите.\r\nПрез 2018 г. са регистрирани 44 заболели от трихинелоза след консумация на непроверено свинско месо и сурови/полусурови месни продукти от диви и домашни прасета.", "date": "2019.01.11", "title": "Луканки от диво прасе разболяха десетки от трихинелоза"}
{"url": "https://www.dnes.bg/eu/2019/01/11/stotici-poleti-otmeneni-v-germaniia-zaradi-loshoto-vreme.398919", "text": "Близо 90 от полетите, планирани за днес на международното летище в Мюнхен, са отменени заради сложните метеорологични условия. Това съобщи германският в. \"Билд\", позовавайки се на администрацията на авиовъзела, предаде ТАСС.\r\nСилните снеговалежи, които парализираха части от Германия, в момента са спрели, но някои авиокомпании решиха да отменят полетите си.\r\nЗаради заледяване и снеговалеж бяха отменени около 120 полета и на летището във Франкфурт, което е най-голямото в страната.\r\nПо данни на изданието лошото време е причинило смъртта на общо 12 души в Австрия и Германия, пише БТА.\r\nДвете страни бяха засегнати от силни снежни бури, които откъснаха отделни места от света. През следващата седмица се очакват още снеговалежи.", "date": "2019.01.11", "title": "Стотици полети отменени в Германия заради лошото време"}
{"url": "https://www.dnes.bg/notifikacii/2019/01/11/nov-jivot-s-nova-klapa-jivotyt-na-daniel-spasen-ot-hirurzi.398879", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nМлад мъж живее нов живот след животоспасяваща операция на сърцето.\r\nКардиохирургичен център в Бургас му поставят нова клапа, а месеци преди това в клиниката спасяват и живота на майка му.\r\nДва месеца след операцията Даниел Орлов се чувства добре, както преди да разбере, че клапата на аортата е повредена.\r\nКазва, че все още му е странно, че в тялото им има нещо, което не негово, споделя той пред . Лекарите казват, че тялото му е приело клапата без проблеми.\r\nРазбира, че сърцето му не работи добре при рутинен преглед при личния си лекар. След електрокардиограма джипито му го насочва към кардиолог. Дотогава единственият му проблем е, че когато ходи на лов се задъхва.\r\n ", "date": "2019.01.11", "title": "Нов живот, с нова клапа: Животът на Даниел – спасен от хирурзи"}
{"url": "https://www.dnes.bg/sofia/2019/01/11/siderov-sblysykyt-na-cennosti-e-kliuchov-prez-2019-g.398912", "text": "За лидера на \"Атака\" и шеф на ПГ на Обединените патриоти Волен Сидеров сблъсъкът на ценности ще е ключов за 2019 г. на фона на предстоящите избори за европарламент.\n\n\n\r\n\"Ако през 2019 г. успеем да преодолеем порока да си пречим един на друг, съм сигурен, че България ще направи чудеса\", отсече той.\r\nСпоред него сега е моментът избирателите да решат дали да пратят в Брюксел двама представители, които да защитават националния ни интерес или група, която призна пети, шести пол и т.н.\r\n\"Годината, в която навлизаме ще бъде историческа за Европа – година на разместване на пластовете в Европа. Европа трябва да реши каква ще бъде - дали да бъде територия за незаконни емигранти, които да я прегазват\", каза Сидеров.\r\n                    \n                    \n                Той смята, че лидерите на най-големите държави в Европа са се провалили в своята политика спрямо мигрантите.\r\n\"През 2019 г. в Европа ще стане сблъсък глобализъм – антиглобализъм, соросоизъм срещу здрави традиционни ценности, върху които са изградени нашите народи от хилядолетия. Тази битка ще изведе на преден план политически сили, които не са членове на сегашните алианси\", каза Сидеров.\r\nСпоред него въпросът сега е дали България ще прати в ЕП 17 души, от които само един-двама да застават на важни позиции, а другите да са съгласни с всичко или да има силно ядро.", "date": "2019.01.11", "title": "Сидеров: Сблъсъкът на ценности е ключов през 2019 г.! "}
{"url": "https://www.dnes.bg/stranata/2019/01/11/voivodinovo-goreshta-tochka-protestyt-ne-sekva-a-sega-nakyde.398883", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nКонфликтът в ромската махала във Войводиново се задълбочава, а събарянето на къщи продължава. Днес се очаква освен жители, на протест да излязат и военнослужещи.\r\nПричината за всичко това е случая с пребития в пловдивското село 33-годишен командос. Мъжът беше нападнат от двама роми, а това породи напрежение в селото, където бяха изпратени жандармеристи и полиция.\r\nЗапочна събаряне на незаконните постройки на жителите на ромската махала по настояване на местните. Освен това, хората настояват и за тежки присъди за двамата братя, нападнали командоса.\n\n\n\n\n\r\n                    \n                    \n                Днес се очаква и военнослужещи да излязат на протест в подкрепа на своя колега. Междувременно пък ромски организации заявиха, че хората от етноса от цяла Европа са готови да защитят ромите от махалата във Войводиново.\r\n\"Световната ромска организация e готова да подкрепи ромите в България заради случилото се в пловдивското село. Не може един министър на отбраната да говори по начин, който създава напрежение сред отделни етнически групи в страната. Вдигна се твърде много шум заради един битов скандал\", коментира пред  комисарят на ромите в България и вицепрезидент на Световната ромска организация Петко Тончев.\r\nПредседателят на БНС-НД Боян Расате пък отбеляза, че Красимир Каракачанов дълго време е сменял политическите полюси и затова е напълно безразличен към думите му.\r\n\"Какво казва той или негоподобните няма никакво значение. Факт е обаче, че в България се върви активно към гражданска война. Ако днес това се размине във Войводиново, един ден в някое друго населено място ще се стигне до етнически конфликт. Това е видно за всички\", отсече той.\r\nИ допълни, че това се дължи на невъзможността на българите и ромите да живеят съвместно.", "date": "2019.01.11", "title": "Войводиново – гореща точка. Протестът не секва! А сега накъде?"}
{"url": "https://www.dnes.bg/politika/2019/01/11/vakancuvaneto-svyrshi-sled-20-dni-pak-zad-bankite-v-ns.398920", "text": "\n\r\nСлед 20-дневна зимна почивка депутатите днес отново се завърнаха в пленарната зала. Като за начало парламентарните групи представите приоритетите си за новия политически сезон.\r\nЗа ГЕРБ основните акценти през настоящата година са европейските и местните избори.\n\n\n\r\nШефът на депутатите от партията на Бойко Борисов Цветан Цветанов обяви, че ще се борят поне за шестима представители в ЕП. За местните избори пък битката ще е най-малко за 130 кметски места, колкото имат и в момента, че дори и за повече. \n\r\nЧервената шефка Корнелия Нинова отново поиска предсрочни избори, защото този парламент бил изчерпан, а управляващите водели вредна за страната политика. \n                    \n                    \n                \r\nОт ДПС настояват за политически консенсус около стратегия за догонващо развитие на страната. \r\nЗа Волен Сидеров, председател на парламентарната група на Обединени патриоти, настоящата година ще е година на сблъсък на ценности с оглед на евровота. \r\nПървият работен ден на народните избраници за 2019 г. се оказа петък. Така че след като приеха промени в един закон, преминаха към редовния контрол над министрите. \r\nОт ВМРО пък се бяха погрижили за парламентарните репортери, фотоепортери и оператори и ги почерпиха с торта с логото на политическата сила.", "date": "2019.01.11", "title": "Ваканцуването свърши: След 20 дни – пак зад банките в НС"}
{"url": "https://www.dnes.bg/temida/2019/01/11/sudjukgeit-vliza-v-syda-martinov-e-prizovan.398906", "text": "Специализираната прокуратура приключва разследването срещу бившия народен представител Живко Мартинов.\r\nПредстои внасянето на делото в съда, съобщават от прокуратурата.\r\nМартинов е обвинен за изнудване, за което е предвидено наказание лишаване от свобода от 5 до 15 години, глоба от 5000 до 10 000 лева и конфискация на имущество.\n\n\n\r\nБившият депутат от ГЕРБ е бил призован днес в Спецпрокуратурата за предявяване на прецизираното обвинение, но не се е явил по здравословни причини. Той ще бъде привлечен като обвиняем на 16 януари.\r\nРазследването срещу него получи известност като \"Суджукгейт\".\r\n                    \n                    \n                В края на декември един от свидетелите по делото и семейството му получиха охрана. Тогава започна и проверка за посегателства срещу личността и имуществото на свидетелите по случая.\r\nМартинов е пуснат под гаранция в размер на 20 000 лева. Предстои в кратки срокове спецпрокуратурата да внесе обвинителния акт срещу него в съда.\n\r\n ", "date": "2019.01.11", "title": "\"Суджукгейт\" влиза в съда, Мартинов е призован"}
{"url": "https://www.dnes.bg/football/2019/01/11/mourinio-shte-e-goliama-chest-da-se-vyrna-v-real-ili-inter.398916", "text": "Бившият мениджър на Манчестър Юнайтед – Жозе Моуриньо, заяви, че ще бъде огромна чест за него да се завърне начело на Реал Мадрид или Интер. \r\nСпециалния беше освободен от \"Олд Трафорд\" на 18 декември заради слаби резултати. Настоящите треньори на \"кралския клуб\" и \"нерадзурите\", съответно Сантяго Солари и Лучано Спалети, са с несигурно бъдеще заради незадоволително представяне.\r\n \r\nТова веднага породи спекулации, че португалецът може да поеме един от двата гранда и изглежда той няма против да се върне на \"Бернабеу\" или \"Джузепе Меаца\".\r\n \r\n\"Това ще бъде голяма част за мен, но до момента съм говорил само с вас, журналистите, с никой друг. Когато един треньор се завръща в отбор, означава, че преди това се е справил добре, че в клуба го ценят. Имах това усещане, когато за втори път застанах начело на Челси\".\r\n \r\n\"Сега получих шанс да отдъхна и спокойно да анализирам какво ми се случи през последните години. И да се подготвя за следващата глава в треньорската ми кариера\", заяви Моуриньо пред Correio da Manha TV.\r\n \r\nПрипомняме, че той води Интер от 2008 до 2010 г. и спечели всички трофеи на Ботуша. През последния си сезон при миланци, изведе \"нерадзурите\" до историческия требъл, след което се премести в Мадрид.\r\n \r\nС Реал грабна Купата на Краля, титлата и Суперкупата на Испания, но напусна година преди края на договора си заради неразбирателство с част от тарторите на отбора.  \r\n \r\n", "date": "2019.01.11", "title": "Моуриньо: Ще е голяма чест да се върна в Реал или Интер"}
{"url": "https://www.dnes.bg/stranata/2019/01/11/lavina-zatrupa-dvama-v-bansko-ediniiat-zagina.398934", "text": "Двама души са били затрупани от лавина на Банско.\r\n„Единият е загинал, другият все още се издирва от служители и кучета на Планинската спасителна служба.\r\n\"Въпреки всички предупреждения за лавинна опасност, въпреки всички забрани да се кара по неподдържаните писти, все пак някои не спазват забраните и не обръщат внимание\", коментира Емил Нешев от Планинската спасителна служба пред .\r\n\r\n ", "date": "2019.01.11", "title": "Лавина затрупа двама в Банско... единият загина"}
{"url": "https://www.dnes.bg/sofia/2019/01/11/38-mln-za-remonti-na-kvartalni-ulici-v-sofiia.398884", "text": "Ремонтът на малките кватрални улици на София е залегнал като приоритет в инвестиционната програма на Столичната община за 2019 година, обяви  зам.-кметът Дончо Барбалов.\r\n\r\n\"Всяка поредна година увеличаваме средствата за основен ремонт на улици, защото един от проблемите, които имаме - това са малките улици в кварталите, където през годините поддръжката беше изостанала. 38 милиона лева сме предвидили в бюджета за тази година, което е изключително важно и предстои диалог с районните кметове, за да подберем тези улици, където хората ще почувстват и видят разликата\", обясни той.\r\n\"Ремонтните дейности в столицата ще бъдат възобновени при първа възможност. В момента температурите са отрицателни и много малка част от строителните дейности могат да бъдат осъществявани при такива температури\", уточни Барбалов пред БНТ.\r\n                    \n                    \n                Според него бюджет 2019 на Столичната община е добър и балансиран.\r\n\"Намерили сме верния път от гледна точка на възможни приходи и сме защитили максимално публичния интерес като за поредна година не сме увеличавали данъците. Над 550 млн. лева са за инвестиции\", пресметна Барбалов.\r\nТой заяви още, че с колегите му имат амбиции до 3 години да ликвидират проблема с недостига на места в детските градини на София.\r\n ", "date": "2019.01.11", "title": "38 млн. за ремонти на квартални улици в София!?"}
{"url": "https://www.dnes.bg/crime/2019/01/11/alo-apash-ot-sofiia-na-syd-vzel-5-bona-ot-87-godishna.398921", "text": "46-годишен мъж София е обвинен за телефонна измама, съобщиха от МВР - Благоевград.\r\nПрез декември миналата година, представяйки се за длъжностно лице от полицията, той заблудил 87-годишна жена от Гоце Делчев.\r\nОбяснил й, че е необходимо да съдейства за залавяне на телефонни измамници. Жената му е дала около 5 000 лева.\r\n ", "date": "2019.01.11", "title": "Ало апаш от София на съд, взел 5 бона от 87-годишна"}
{"url": "https://www.dnes.bg/zvezdi/2019/01/11/ben-aflek-i-tom-kruz-v-synishtata-na-robi-uiliams.398898", "text": "Роби Уилямс призна, че често в сънищата му го посещават други известни личности, например, актьорът Том Круз.\r\nПевецът каза пред вестник The Sun: \"Имам кошмари всяка нощ, а и сънувам, че се мотая със знаменитости, странно. Или сънувам кошмари, или, че излизам със знаменитости, или някаква смесица между двете. Хората, с които се виждах в последните ми сънища, са Том Круз и Бен Афлек. Забавлявахме се много, разбирахме се доста добре. Особено с Бен, бяхме като две капки вода\".\r\n \r\nИзпълнителят на \"Let Me Entertain You\" скоро сподели, че се успокоява с оцветяване на книжки, когато усети, че му се пуши, защото е отказал цигарите.\r\n \r\n\"Просто оцветявам малко, което е добре, защото така се фокусирам над нещо. Изкуството влияе добре на съзнанието ми\", каза Роби във видео в Instagram.\r\n \r\n\r\n ", "date": "2019.01.11", "title": "Бен Афлек и Том Круз в сънищата на... Роби Уилямс"}
{"url": "https://www.dnes.bg/eu/2019/01/11/bez-brexit-ako-parlamentyt-ne-prieme-sporazumenieto-s-es.398923", "text": "Brexit може да няма, ако британският парламент отхвърли идната седмица споразумението с ЕС, постигнато от министър-председателката Тереза Мей. \r\nТова заяви външният министър Джереми Хънт, цитиран от Ройтерс.\r\nАко предложената от Мей сделка бъде отхвърлена, има реален шанс да настъпи \"парализа на Brexit\", която да наложи Великобритания да се откаже от планираното излизане от Европейския съюз, каза Хънт. \r\nБританският парламент няма да допусне Brexit без споразумение, добави той. \r\n ", "date": "2019.01.11", "title": "Без Brexit, ако парламентът не приеме споразумението с ЕС"}
{"url": "https://www.dnes.bg/muzika/2019/01/11/d2-podgriavat-s-mars-podgotviat-koncert-i-turne.398956", "text": "D2 решават да съберат феновете си на 26 януари. Именно тогава ще покажат официално за първи път и видеото към новото им парче \"Марс\".\r\nПесента е по музика и аранжимент на D2, a текстът е създаден от Руши Видинлиев, с когото групата работи и по предишния си сингъл \"Егоист\". Песента е записана през лятото на 2018 г. преди Деян Каменов – Дидо да влезе в риалити шоуто \"Фермата\", а клипът - малко след като вокалистът на D2 стана победител в шоуто.\r\nРежисьор на видеото е Валери Милев, който предлага на почитателите на хубавата музика уникално визуално пътешествие към далечните светове на \"Марс\". В абсолютен синхрон със стилната визия на клипа е и очарователното присъствие на красивата Радина Филипова – талисманът на българската художествена гимнастика.\r\n                    \n                    \n                Тук може да видите официалния тийзър на \"Марс\" .\r\nВеднага след официалната премиера на \"Марс\", D2 стартират и национално клубно турне в повече от двайсет български града.", "date": "2019.01.11", "title": "D2 подгряват с \"Марс\": Подготвят концерт и турне"}
{"url": "https://www.dnes.bg/temida/2019/01/11/uslovna-za-lekari-obvineni-za-smyrtta-na-rodilka-i-bebe.398928", "text": "Условни присъди от 3 години с 5-годишен изпитателен срок произнесе Окръжният съд в Габрово за двама акушергинеколози, обвинени за смърт на родилка и бебето й през 2013 г., съобщава \"\".\n\r\nЕксначалникът на АГ отделението д-р Димитър Ангелов и дежурната лекарка, водила раждането, д-р Севдалина Колева са лишени от права за три години.\n\r\nДвама лекари от Габровската болница са обвинени в причиняване на смърт на 30-годишната Десислава Манолова и бебето й Александър, поради немарливо изпълнение на правно регламентирана дейност, представляваща източник на повишена опасност.\n\r\nНа 26 септември 2013 г.в  неонатологията в Габрово издъхна новороденият син на Десислава, Александър, след дълбока аспирация на околоплодни води и неизвършено секцио. Майката разви сепсис от смъртоносен стафилокок и бе преместена в тежко състояние в болницата в Плевен, където издъхна на 4 октомври.\n                    \n                    \n                \r\nЛекарите вече веднъж бяха признати за виновни, че нарушили разпоредби на Закона за здравето и други подзаконови актове, регламентиращи дейността им, с което причинили смъртта на бебето и майката. През 2016 г. Окръжният съд даде 5- годишна ефективна присъда на д-р Ангелов и 3 години условно за д-р Колева. Те бяха лишени от лекарски права за срок от 3 години. Подсъдимите обжалваха пред апелативния съд, който ги отмени и върна делото на прокуратурата.\n\r\nТака то се гледа за втори път в Габрово. Присъдите не са окончателни и могат да се атакуват пред Апелативния съд.", "date": "2019.01.11", "title": "Условна за лекари, обвинени за смъртта на родилка и бебе"}
{"url": "https://www.dnes.bg/stranata/2019/01/11/sled-praznichnite-proverki-140-kila-unishtojena-hrana.398966", "text": "За периода от 17 декември 2018 г. до 2 януари 2019 г., във връзка с официалните празници Коледа и Нова година, Българската агенция по безопасност на храните (БАБХ) извърши 2 399 извънредни проверки в предприятия за производство и търговия на храни, складове за търговия на едро и дребно, заведения за обществено хранене, пазари и борси в цялата страна, съобщиха от БАБХ.\n\r\nСъставени са 18 акта за установяване на административно нарушение. 67 са издадените предписания за отстраняване на установени нарушения.\n\r\nВъзбранени и насочени за унищожаване са 140 кг храни от животински и неживотински произход, от които 106 кг животински продукти – месни продукти, пилешки разфасовки, свинско месо и месни заготовки, 13 кг храни от неживотински произход с изтекъл срок на годност и нарушен температурен режим на съхранение и 21 кг млечни продукти и консерви без идентификационна маркировка.\n                    \n                    \n                \r\nНай-честите констатирани нарушения са свързани със сградов фонд и оборудване, несъответствие на асортимента с този, вписан в удостоверението за регистрация, некоректно водене на записи по Системата за безопасност на храните и лоша хигиена.", "date": "2019.01.11", "title": "След празничните проверки: 140 кила унищожена храна"}
{"url": "https://www.dnes.bg/business/2019/01/11/biorazgradimoto-folio-na-lam-on-e-bylgaskiiat-pobeditel-v-konkursa-chivas-venture-2018.398976", "text": "Положителната промяна в света обикновено се крие в решенията на смели хора, в чиито идеи вярваме ние останалите. Идеи, които получават своята заслужена висока оценка и подкрепа. Такава е историята на международния конкурс за социално предприемачество Chivas Venture, който вече пета година търси и намира работещи стартъпи в полза не само на местните общности, но и на света като цяло. Най-добрите и перспективни проекти се борят за сумата от 1 млн. долара, а България е достоен участник от самото начало.\r\nНа специално събитие в София бяха представени четири финалисти в надпреварата – METEO.ROCKS, LAM'ON, INITIATIVE FOR SOCIAL EMPOWERMENT (ISE) и HYPERFOLD. С нелеката задача да изберат само един от тях, който да продължи напред и да мери сили на международно ниво за дял от финансирането от 1 млн. долара., се бяха заели Христо Христов - изпълнителен директор на \"Нетинфо“, Манол Пейков - собственик на издателска къща \"Жанет 45\", Елена Маринова - президент и съдружник в \"Мусала софт\", Станислав Сираков от LAUNCHub и Боян Бенев от SHYN.\r\n                    \n                    . През март, заедно с всички глобални финалисти в Chivas Venture, те ще летят до Великобритания, за да участват в акселераторска програма в Лондон. Тя ще се проведе в партньорство с The Conduit – дом на новаторска общност от хора със страст към социалната промяна.\r\nПрез месец април предстои още един етап от надпреварата, в който всеки един ще може да подкрепи своя фаворит чрез онлайн гласуване. На негова база ще бъде разпределена първата част от наградния фонд – 100 000 долара измежду шестте проекта, получили най-висока подкрепа. Стартъпът с най-много гласове ще грабне 50 000 долара, а следващите пет – по 10 000 долара. \r\nГлобалният финал на конкурса е в Амстердам през месец май, където ще бъде разпределена и останалата част 900 000 долара.\r\n\r\nАнджела Иванова, Гергана Станчева и д-р Филип Ублеков са създатели на революционно биоразградимо фолио. То е подходящо за компостиране и служи за употреба при изработката на различни принт материали. Всички сме чели списания, разглеждали сме менюта в заведения. В огромна част от тези продукти се използва ламинат, направен от пластмаса. Проблемът при него е, че не може да се рециклира и остава в природата за около век. Фолиото, което са създали тримата съдружници от LAM'ON, е изработено от възобновяеми източници, чийто лепилен слой е специално разработен за нуждите на печата и е напълно нетоксичен. „За екипа ни е особено важно, че по време на употребата на LAM'ON не се отделят вредни емисии (органични летливи съединения), които се асоциират с хронична мигрена, дихателни проблеми и ракови заболявания. В края на живота си биоразградимото ни фолио оставя значително по-малък отпечатък върху природата. Ако хартията, на която е положено, е подходяща, целият продукт може да се компостира. Ако не - отделянето на ламината от нея може да се изпълни без вредни химикали и да се рециклира. Ако пък се изгори в инсинератор или дори се изхвърли в сметище, LAM'ON не отделя вредни емисии“, споделят младите предприемачи. След редица срещи с бизнеса, на LAM'ON им предстоят пилотни тестове с шест от най-големите софийски печатници.\r\n\r\nЕто и кои бяха останалите три проекта, които стигнаха до финала на Chivas Venture България:\n\r\n\r\nАмбицията на тримата основатели на Meteo.Rocks - Стоян Георгиев, Симеон Найденов и Димитър Митев е да изградят най-голямата и модерна мрежа от метеорологични станции в България и съседни държави и да подобрят качеството на синоптичните прогнози. След това с получените данни те ще могат да разработят собствен метеорологичен модел, адаптиран към конкретните особености на Балканския полуостров. Тяхна метеостанция е монтирана в Института по Метеорология и Геология на университет Виена. Работят и с Българския Антарктически Институт за изпращане на пилотна метеорологична станция на Антарктида за изследване на климата.\n\r\n\r\nИнициатива за социално израстване е социално предприятие, което дава възможност на хора от уязвими групи да израстват и развиват качества чрез технологии, образование, труд и предприемачество. Дизайнери, художници и терапевти обучават хора с увреждания, роми, бежанци и жертви на трафик и насилие в производството на билкови продукти, изработени ръчно, които им дават първоначалния практически тласък за придобиване на социални, трудови, предприемачески и личностни умения, с които те сами да управляват процесите по изграждане и управление на собствено микро предприятие. \n\r\n\r\nРадина Попова и Петър Захаринов създават Hyperfold с цел намаляване употребата на еднократна пластмаса за ежедневни нужди. Hyperfold предоставя радикални нововъведения в опаковките и продуктите за многократна употреба. Представлява сгъваема технология, която прави всяка тънка тръбна форма контейнер, който накрая заема по-малко от 10% от първоначалния си обем.", "date": "2019.01.11", "title": "Биоразградимото фолио на LAM'ON е бългаският победител в конкурса Chivas Venture 2018"}
{"url": "https://www.dnes.bg/science/2019/01/11/prilojenie-psihiatyr-smartfoni-kato-detektori.398918", "text": "Социалните медии и използването на смартфоните имат негативно влияние върху психическото здраве на подрастващите, доказват редица проучвания. Сега обаче учените се опитват да разберат как отново чрез технологиите могат да откриват първите признаци на депресия.\r\nУвеличаващия се брой на самоубийства и депресии сред американските тийнейджъри и младежи накараха изследователите да си зададат провокативния въпрос - какво би станало, ако устройствата, които причиняват тревожност, бъдат използвани за откриването ѝ в зародиш?\r\nИдеята е в основата на разработването на приложения за идентифицирането на предстоящи психически кризи. Или т. нар. смартфон психиатрия. Проучвания доказват, че прекаленото използване на смартфони води до влошаване на душевното здраве на юношите, предава БНТ.\n                    \n                    \n                \r\nУчените открили, че докато преглеждат Instagram и Snapchat, пишат постове или просто гледат YouTube в стаята си, подрастващите оставят дигитални следи, които могат да послужат за разгадаването на психиката им.\r\nПромяната в скоростта на писане, тона на гласа, изборът на думи и колко често децата остават вкъщи са сред тези сигнали.\r\nЙън Готлиб, психолог в университета Станфорд: \"Ако имаме алгоритъм, който да ни подскаже началото на депресията при децата чрез смартфона, отговаряйки на определени въпроси, ще имаме възможността да създадем базирани на технологиите програми за превенция\".\n\r\nВ изследването на Станфордския университет се включват 200 тийнейджъри, включително деца, изложени на риск поради семейни проблеми, тормоз, развод на родителите, смърт на близък или финансови затруднения. \n\r\nЧрез приложението в смартфона юношите три пъти дневно в продължение на две седмици отговарят на въпроси за тяхното настроение и за събития, свързани с тях.\n\r\nУчените сравняват отговорите с пасивни бази данни като тези колко често децата остават вкъщи или използват телефоните си за текстови съобщения, изпращане на мейли или сърфират в социалните мрежи.\n\r\nЛоръл Фостър, 15 г., участничка в проучването: Половината ми клас е в депресия. На 15 години това като че ли не е много добре. Много от моите приятели изпитват тревога - от умерена до тежка. Тя казва, че в нейното училище в Сан Франциско депресията не е нещо извънредно.\n\r\nЙън Готлиб допълва още: \"Според някои оценки между 25 и 30 процента от юношите ще изпитат голямо депресивно разстройство, което е психиатрично диагностицирано заболяване. То се среща два пъти по-често при момичетата, отколкото при момчетата. Не е съвсем ясно защо тези разстройства са толкова много\".\n\r\nНо използването на технологиите за превенция има и морална страна.\n\r\nДейвид Раян Полгар, специалист по етика: \"Мисля, че един от основните въпроси е какви са последиците от това тийнейджърите да са под постоянно наблюдение\".\n\r\nВсе пак използването на смартфони като детектори за психични заболявания ще изисква информирано съгласие от потребителите да инсталират приложението и те ще бъдат свободни да се откажат по всяко време.", "date": "2019.01.11", "title": "Приложение \"психиатър\" – смартфони като детектори!?"}
{"url": "https://www.dnes.bg/obshtestvo/2019/01/11/zaginalite-pod-lavinata-v-pirin-na-23-i-30-godini.398981", "text": "Двама младежи са загиналите в падналата лавина в Пирин\r\nТе са  на 23 и 30 години и са от София, съобщи . \n\n\r\nГрупата младежи са се спускали по необработените писти под връх \"Тодорка\", когато снегът започнал да се свлича.\r\nДвама успели да се измъкнат и в 11 и 28 часа подали сигнал към спасителните служби, че приятелите им са затрупани под лавината. \r\nЗагиналите са имали въздушни възглавници, но те били разкъсани от дърветата по склона. \r\nЕдиният от тях бил с включено пипси и за това тялото му е намерено по-бързо. Вторият е открит със сонда. \r\n ", "date": "2019.01.11", "title": "Загиналите под лавината в Пирин: На 23 и 30 години"}
{"url": "https://www.dnes.bg/stranata/2019/01/11/nova-operaciia-na-pirin-izdirvat-petima-mladeji.398983", "text": "Други петима младежи са се изгубили в Пирин, съобщи \"\".\n\n\r\nСпасителите провеждат тежка акция по тяхното откриване. Все още не е ясно какво е състоянието им.\r\nТе, подобно на загиналите от падналата лавина, са тръгнали да се спускат извън ски зоната в района на Демяница.", "date": "2019.01.11", "title": "Нова операция на Пирин: Издирват петима младежи!"}
{"url": "https://www.dnes.bg/stranata/2019/01/11/vechnata-bitka-sofiianci-vs-provincialisti-rund-poreden.398910", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВойната на кореняк софиянците с гостите на столицата – битка, която никога не може да бъде спечелена, но пък се води редовно на различни фронтове, най-често в Иитернет.\r\nЛагерите се разделят на \"Големия град\" и \"Провинцията\", а двата отбора не пропускат възможност да оплюят врага.\r\nСтоличаните най-често атакуват по време на празници, когато София (защото са четвърто, пето, десето поколение столичани) опустява, след като провинцията си отиде обратно \"на село\".\r\nС 250 00 души се е увеличило населението на София за 10 години, а официалната статистика показва, че само за една година хората, дошли в столицата, са 23 000. Данните са нa cлyжбa ГPAO ĸъм MPPБ и oтчитaт caмo гpaждaнитe, ĸoитo ca ce peгиcтpиpaли, чe живeят в cтoлицaтa. Haceлeниeтo нa гpaдa cъc cигypнocт e пoвeчe, тъй ĸaтo имa и тaĸивa, ĸoитo нe ca гo нaпpaвили. \n\r\n                    \n                    \n                Според водещата на \"Фамилно\" по  Деляна Маринова - Джуджи инфраструктурата на София не може да поеме всички хора, идващи в столицата, за да работят.\r\n\"На идване към телевизията си направих труда да гледам регистрационните табели на колите - имаше КН, Н, Х и всякакви други. Трафикът в София е безумен, хората от провинцията не са свикнали да карат в толкова натоварен трафик и затова стават и катастрофи\", сигурна е тя.\r\nДжуджи е на мнение, че хората, дошли в София, са много повече, отколкото се съобщава в официалните статистики.\r\nТелевизионният водещ Павел Владимиров пък смята, че не всички хора от провинцията са \"лош импорт\" за София. Той мисли, че голяма част от тях обогатяват столицата и създават семейства.\r\n\"Да се правят генерални заключения не бива. В същото време има много софиянци, които пък отиват да работят в Пловдив. Има и хора, които си остават в собствените градове\", категоричен е Владимиров.", "date": "2019.01.11", "title": "Вечната битка: Софиянци vs. провинциалисти. Рунд – пореден!"}
{"url": "https://www.dnes.bg/obshtestvo/2019/01/11/intelektualci-do-borisov-stiga-bezchinstva-na-hora-ot-ciganski-proizhod.398946", "text": "Писмо в подкрепа на вицепремиера и министър на отбраната Красимир Каракачанов изпратиха до премиера Бойко Борисов представители на академичните среди и интелигенцията.\r\nПоводът е писмото име е напрежението, избухнало в село Войводиново, където двама роми пребиха военен от спецчастите.\r\nАкад. Георги Марков, акад. Васил Сгурев, акад. Благовест Сендов, проф. Александър Чирков, Веселин Воденичаров, акад. Пламен Карталов, акад. Стефан Воденичаров, акад. Константин Косев, акад. Антон Дончев, чл. кор. Иван Гранитски, акад. Васил Гюзелев се обръщат към българския премиер, като изразяват категоричната си подкрепа на \"инициативата на Красимир Каракачанов, оповестена тези дни по повод поредните и ставащи все по-нагли безчинства на наши съграждани от цигански произход\".\n\n\n\n\n\r\n                    \n                    \n                Според тях, позорно е днес да бъдат бити и унижавани български полицаи, военнослужещи, органи на реда, а е престъпление това да сполетява всекидневно възрастни хора, жени и деца, които биват бити, грабени, изнасилвани и убивани.\r\nТе адмирират действията на Каракачанов и смятат, че е крайно време един държавен български мъж да заеме такава позиция и настояват тя да се превъплъти в поредица от държавнически действия.\r\nИнтелектуалците призовават министър-председателя да разпореди на компетентните институции да изготвят необходимите мерки така, че \"в най-скоро време да се прекрати това безумие на злодейски посегателства срещу живота, достойнство и имота на обикновени български граждани\".\r\n\"В тази посока може да разчитате не само на нашата подкрепа, а на огромната част от българската интелигенция и целия народ\", завършва писмото на видните родни интелектуалци в подкрепа на действията на Красимир Каракачанов.\r\n ", "date": "2019.01.11", "title": "Интелектуалци до Борисов: Стига безчинства на хора от \"цигански произход\""}
{"url": "https://www.dnes.bg/eu/2019/01/11/italianskite-vlasti-arestuvaha-bylgarin-za-ubiistvo.398885", "text": "Италианските власти арестуваха 28-годишния българин Д. Д. по обвинение за убийството на 54-годишния Алберто Джанети, съобщи тв каналът \"Италия Уно\", цитиран от  \"\".\n\n\n\r\nИзвестният с прякора Графа Джанети беше приет в болница в много тежко състояние преди месец в Колеферо, а след това и в Рим. Той почина тези дни след едномесечни мъки. Точно в дните преди погребението му, на 10 януари, беше разкрит и вероятният убиец.\r\nКарабинерите от Колеферо арестували българина, който няма постоянно местожителство в Италия и има криминално минало. Той е обвинен освен за убийството на италианеца, и за обир.\r\n                    \n                    \n                Според властите раняването на Джанети станало миналия месец до площад \"Микеланджело\" в центъра на Колеферо, до Рим. Джанети бил открит в локва кръв, с множество рани по главата си и без документи. За да го идентифицират, властите трябвало да прибегнат до снемането на пръстовите му отпечатъци.\r\nМеждувременно Джанети изпаднал в кома. Благодарение на показанията на много свидетели, както и на записите на околните видеокамери, карабинерите успели да разберат как се е случило всичко.\r\nСпоред тях българинът се скарал с италианеца в игрална зала, след което го причакал отвън. После го последвал, заудрял го с юмруци и ритници, отмъкнал портфейла му и избягал. В близкия пощенски пункт изтегил 30 евро с картата на жертвата.\r\nЕдва преди няколко дни карабинерите успели да достигнат до българина, който сменял непрекъснато квартирите си, и го разпитали в присъствието на адвокат. След няколкочасовия разпит, на който той си признал за престъплението, и след събраните доказателства, била потвърдена хипотезата на следователите, че той е извършителят.\r\nБългаринът е арестуван по обвинение освен за обир, и за убийство, тъй като междувременно италианецът починал в болницата. На погребението на Джанети в Колеферо присъства и кметът на града Пиерлуиджи Сана.\r\nВ момента българинът се намира в затвора на Велетри.", "date": "2019.01.11", "title": "Италианските власти арестуваха българин за... убийство "}
{"url": "https://www.dnes.bg/stranata/2019/01/11/dobra-novina-nameriha-petimata-zagubili-se-v-pirin.398986", "text": "Петимата тийнейджъри, които се изгубиха днес в Пирин вече са намерени. Те са  на възраст между 15 и 17 години и са от Сърбия, предаде Нова тв.\r\nМладите хора тръгнали да се спускат по улеите в района на хижа Демяница. Искали да карат сноуборд извън пистите.\r\nДецата са намерени и в момента спасителите ги прибират. По-рано днес стана ясно, че двама младежи са загинали от паднала лавина в Пирин. Те са били на 23 и 30 години. Групата младежи са се спускали по необработените писти под връх \"Тодорка\", когато снегът започнал да се свлича.\r\nДвама успели да се измъкнат и в 11 и 28 часа подали сигнал към спасителните служби, че приятелите им са затрупани под лавината.\r\nЗагиналите са имали въздушни възглавници, но те били разкъсани от дърветата по склона.\r\nЕдиният от тях бил с включено пипси и за това тялото му е намерено по-бързо. Вторият е открит със сонда.\n\n\n\r\n ", "date": "2019.01.11", "title": "Добра новина: Намериха петимата загубили се в Пирин"}
{"url": "https://www.dnes.bg/science/2019/01/11/pyrvite-panoramni-kadri-ot-tymnata-strana-na-lunata.398915", "text": "\n\r\nЛуноходът \"Юйту-2\", който кацна на Луната благодарение на летателния апарат \"Чанъе-4\" продължава своята разходка по тъмната страна на спътника ни.\n\r\nОт китайското космическо ведомство се похвалиха, че машините се намират в стабилно състояние, но не разкриват подробности около мисията си. Това, което се знае е, че на борда на \"Чанъе-4\" има живи организми, които китайските учени искат да проверят, дали могат да оцелеят в Космоса. \r\nСпоред НАСА и другите космически организации, мисията на Китай е много повече от обикновен експеримент, който да хвърли светлина върху тъмната страна на Луната. Твърди се, че на \"Чанъе-4\" има оръжие, което може да бъде използвано за сваляне на чужди сателити. Азиатската държава, разбира се, отрича.\r\n                    \n                    \n                Въпреки слуховете, \"Чанъе-4\" и  \"Юйту-2\" за сега си вършат работата перфектно. Благодарение на сателита \"Цюецяо\" до Земята стигнаха първите панорамни кадри от машините на \"тъмната страна на Луната\" и за жалост на хората, които предполагаха, че именно там се крият извънземните, за да не можем да ги видим – това не е така.\r\nДори мистичната част от спътника ни е просто покрита с кратери и прах, но не и с тайни лунни бази. \r\n ", "date": "2019.01.11", "title": "Първите панорамни кадри от тъмната страна на Луната"}
