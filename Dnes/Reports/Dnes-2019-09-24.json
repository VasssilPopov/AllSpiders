{"url": "https://www.dnes.bg/obshtestvo/2019/09/24/shefyt-na-bnr-radioto-e-podlojeno-na-ataka.423914", "text": "Генералният директор на БНР изпрати отворено писмо до всички медии, в което изразява позицията си относно скандала с наложена цензура върху националната медия. Ето какво споделя Светослав Костов.\n\r\n\n\r\n„Свидетели сме на тревожна ситуация в Радиото. То е подложено на атака, която създава условия за противопоставяне на хората в БНР и уронва престижа на една авторитетна медия. А БНР е най-авторитетната медия в България. Тази ситуация доведе до това няколко човека да използват един уважаван от мен орган – Съвета за електронни медии, за проводник на лични интереси, клевети и недоказани твърдения.\n                    \n                    \n                \n                \n                \n                \r\nНяма да позволя 20 години кариера в медиите, в която неведнъж съм доказвал професионалните си качества, да бъде опетнена от група хора и няколко медии. Тук е моментът да обърна внимание върху т.нар. „цензура“ в Програма „Хоризонт“. Категорично заявявам, че под никаква форма не съм упражнявал контрол върху словото и публичното общуване. Доказателство за това е програмното съдържание през последните дни. \n\r\nНаясно съм, че всяко желание за промяна на статуквото ще среща силна съпротива. Абсолютно съм убеден в правотата си. Не сме отстъпили от волята си за промени, защото отдавна има нужда от тях. Това искат и близо 1300 служители, работещи всеки ден, всеотдайно, за Радиото. \n\r\nЩе потърся отговорност в съда на всички, които се упражняваха през последните дни върху моето име, достойнство и професионални качества.\n\r\nЩе направя всичко възможно да запазя независимостта, свободата на изразяване на мнение и доверието към обществената отговорност, която носят журналистите в Българското национално радио.\n\r\nВярвам във всички работещи в БНР, вярвам в екипа, сигурен съм, че ще излезем по-силни от тази криза.\n\r\nРадиа много, БНР е едно!“, приключва мнението си  Костов.", "date": "2019.09.24", "title": "Шефът на БНР: Радиото е подложено на атака"}
{"url": "https://www.dnes.bg/sport/2019/09/24/fetel-si-otmysti-za-trika-na-liokler-na-monca.423932", "text": "Себастиан Фетел си е отмъстил на Шарл Льоклер заради случилото се на Монца, но това може да донесе проблеми между двамата пилоти. Това твърдят италианските медии след двойния триумф на Скудерията в Сингапур. \n\r\nВ Италия преди 2 седмици германецът негодуваше, че съотборникът му не го е „изтеглил“ в последната фаза от квалификацията и не е спазил уговорката между тях, с което го е лишил от спечелването на полпозиция. \n\n\r\n„Фетел  си отмъсти за трика, който Льоклер му приложи на Монца. В състезанието той бе онзи шампион, който помним. Тази победа е много важна за Ферари в стремежа догодина да имат двама силни пилоти, борещи се за титлите“ написа „Гадзета Дело Спорт“. \n                    \n                    \n                \n                \n                \n                \r\n„Шампионът се завърна, но не всичко за Ферари мина по план, тъй като Льоклер трябваше да спечели, а вероятно и заслужаваше да го направи. Стратегията обаче помогна на Фетел, но това може да донесе проблеми между двамата“ добави „Кориере дело Спорт“. \n\r\n„Победата е от огромно значение за Фетел, тъй като ще му върне увереността. Ферари пък триумфира на трасе, което се очакваше, че ще бъде кошмар за тях. Подобренията по колата дадоха резултат и Фетел доказа, че още е шампион“ по-умерен е „Кориере дела Сера“.\r\n", "date": "2019.09.24", "title": "Фетел си отмъсти за трика на Льоклер на Монца"}
{"url": "https://www.dnes.bg/obshtestvo/2019/09/24/sport-otdih-na-dynoto-sme-otdeliame-po-16-evro-na-chovek-za-godina.423904", "text": "Страната ни заема предпоследно място в ЕС по правителствени разходи за отдих и спорт. Данните сочат, че държавата отделя по 16 евро на човек от населението за спорт. \r\n\r\nТова сочат данните на европейската статистическа служба Евростат, предава БНР. След нас по този показател е единствено Хърватия – с 13 евро на жител.\r\n\r\nНа този фон три от държавите-членки на ЕС отделят за отдих и спорт по 200 евро на глава от населението. \r\n\r\nТова са първенецът Люксембург с 492 евро на жител, Швейция с 256 и Финландия с 206.\r\n\r\nПоследните данни на Евростат се отнасят за 2017 година и сочат, че тогава 28-те членки на Европейския съюз са изразходвали 51 млрд. и 300 млн.  евро държавни разходи за отдих и спорт.\r\n\r\nВ групата на страните с най-ниските такива разходи освен България, влизат още Румъния с 25 евро на човек, Словакия с 23 и Малта с 32 евро.", "date": "2019.09.24", "title": "Спорт, отдих... На дъното сме!  Отделяме по 16 евро на човек за година!"}
{"url": "https://www.dnes.bg/stranata/2019/09/24/ognishte-na-afrikanska-chuma-otkriha-i-v-momchilgrad.423906", "text": "Първично огнище на болестта африканска чума по свинете (АЧС) е открито в Момчилград, съобщиха от Областна администрация в Кърджали. Бил е засегнат животновъден обект тип \"лично стопанство“, в което са отглеждани 10 прасета.\r\nСтава дума за изгорялата преди седмица частна ферма в Момчилград. Пет от прасетата, умъртвени при пожара, са дали положителна проба за АЧС. Областната епизоотична комисия се събра на заседание, за да набележи мерки за превенция и контрол.\r\nОпределена е 3-километрова предпазна зона около огнището, в която влизат Момчилград и селата Багрянка,Седлари, Соколино и Върхари, както и 10-километров периметър за наблюдение, която обхваща около 50 населени места в три общини – Кърджали, Момчилград и Джебел.\r\n                    \n                    \n                \n                \n                \n                Всички домашни прасета в Момчилград са евтаназирани след установяване на огнището, докладваха от Областната дирекция по безопасност на храните.\r\nПри ловните дружинки няма отстреляни диви свине, заловени в капани или намерени трупове. От Областното пътно управление дезинфекцират редовно местата за отдих и кошовете за смет, както и основните пътни артерии от РПМ.\r\nЕкипите на Регионалната дирекция по горите претърсват горските масиви. Епизоотичната комисия реши да бъде извършено ново преброяване на свините в личните дворове на територията на област Кърджали. При предишното преброяване животните бяха 210.\r\nЗабранява се търговията и транспортирането на домашни свине. Службите на Българската агенция по безопасност на храните ще организират редовни клинични прегледи в личните стопанства с цел превенция на АЧС.", "date": "2019.09.24", "title": "Огнище на африканска чума откриха и в Момчилград"}
{"url": "https://www.dnes.bg/mish-mash/2019/09/24/10-dneven-glad-za-uil-smit.423931", "text": "Уил Смит се подложил на 10-дневен глад, след като достигнал 102 кг. Това призна самият той пред съпругата си Джейда Пинкет Смит в епизод от предаването „Red Table Talk“ във Фейсбук. Освен тях, на масата бяха събрани и други членове от семейство Смит – дъщеря му Уилоу Смит, синовете му Джейдън и Трей Смит, както и тъща му Ейдриън Норис. \r\nАктьорът сподели, че докато е бил на ваканция през миналия месец, е влязъл в една нездравословна рутина. \"За закуска хапвах четири-пет мъфина. За обяд пиех един коктейл, а на вечеря си сипвах малко водка. Това беше в продължение на 10 дни\".\r\n \r\nТой признава, че така стига до 102 кг, което е най-високото му тегло през целия му живот. \"През по-голямата част от живота и кариерата ми бях в перфектна форма\". Все пак, Смит добавя, че е имало време, когато също е достигал тези килограми, но тогава това е било натрупана мускулна маса, а не мазнини.\r\n \r\nСлед като се завръща от семейната си почивка, Смит се подлага на стриктен режим. След четвъртия ден кръвното му налягане се нормализира. \"Осъзнах, че не знам нищо за храната\", сподели той пред съпругата си.\r\n \r\nАктьорът призна, че вече се чувства по-добре и това преживяване го е накарало да промени мисленето си и начина си на хранене.\r\n \r\n\r\n ", "date": "2019.09.24", "title": "10-дневен глад за Уил Смит"}
{"url": "https://www.dnes.bg/obshtestvo/2019/09/24/ot-sinia-trudovata-knijka-v-bylgariia-stava-chervena.423913", "text": "Техническите параметри на образеца на трудовата книжка са: формат 12 на 17 сантиметра, обем от 32 страници, бял офсет 80 грама и корица – хроммат 200 грама, с цвят на корицата бордо – на външните страници и бял на вътрешните.\n\r\nТова предвижда проект за нова Наредба за трудовата книжка и трудовия стаж, публикуван за обществено обсъждане, пише \"Труд\".\n\r\n\"Съществуващият към момента образец на трудовата книжка не е актуализиран от 1996 г. Измененията в трудовото законодателство, настъпили през годините след утвърждаването на образеца, от една страна изискват вписването на допълнителна информация в трудовата книжка, за която няма предвидени полета, а от друга – изискват прецизиране на реквизити на сега съществуващи полета. Допълнително затруднение създава и форматът на трудовата книжка, който поради малките си размери не позволява четливо отразяване на данните във връзка с трудовото правоотношение на работника или служителя\", мотивира се социалният министър Бисер Петков, който е вносител на проекта за постановление на Министерския съвет.\n                    \n                    \n                \n                \n                \n                \r\nЛипсват мотиви защо настоящият тъмносин цвят се заменя с червен.", "date": "2019.09.24", "title": "От синя трудовата книжка в България става червена"}
{"url": "https://www.dnes.bg/health/2019/09/24/7-hrani-za-poveche-energiia-prez-esenta.423635", "text": "Преминаването към есенно-зимния период, излага на риск имунитета ни. Спадът на енергийните нива е едно от първите неразположения, които усещаме. За да бъдем в добра форма, е важно да поддържаме постоянно стабилни нивата на кръвната захар, да хапваме по нещо малко на всеки 2-3 часа. Тялото ни се нуждае от баланс на протеини, мазнини и въглехидрати, които помагат да бъдем енергични през целия ден. Този така важен баланс можем да си го осигурим консумирайки определени храни. Вижте някои от тях в следващите редове.\r\n\r\nШепа сурови (или печени, но без сол) бадеми, кашу или орехи са чудесни за поддържане на енергийните ни нива през деня. Те ни осигуряват протеини, важни за енергия, изграждане на мускули. Ядките са богати на омега-3, витамини В и Е.\r\n                    \n                    \n                \n                \n                \n                \r\nКиноата е суперхрана, която не съдържа глутен. Хубаво е да я направим част от нашето есенно и зимно меню, особено когато искаме да запазим стабилни енергийните си нива. Тя е добър източник на растителни протеини. Може да я добавяте към салати, ястия, супи, да замените купичката овесени ядки с купичка с киноа, с плодове, ядки.\r\n", "date": "2019.09.24", "title": "7 храни за повече енергия през есента "}
{"url": "https://www.dnes.bg/obshtestvo/2019/09/24/zaradi-krizata-s-tomas-kuk-nashi-hotelieri-iskat-po-niski-danyci.423951", "text": "Български хотели искат данъчни облекчения, за да преодолеят кризата с плащанията за почиващите в тях, докарани от фалиралия британски туроператор \"Томас Кук\". Това съобщи министърът на туризма Николина Ангелкова, която имаше днес следобед среща в министерството с бранша, предаде .\n\nАнгелкова каза, че ще се водят разговори с финансовия министър Владислав Горанов \"на какво можем да разчитаме\". \r\nДосега в министерството са се обадили собствениците на 25 хотела, които са посрещнали туристи, докарани от \"Томас Кук\", но според нея броят им е поне 2 пъти по-голям.\r\n                    \n                    \n                \n                \n                \n                Те не могат да разчитат на заплащане за услугите, тъй като по принцип в този бранш се плаща 60 дни след престоя. По-голямата част от тези туристи са дошли през юли и август и на практика тези хотели трябва да се наредят в листата на кредиторите на \"Томас Кук\", за да могат да получат парите си.\n\r\n\"Някои от тях искат да се явят отделно, други искат да се подаде колективен иск. Поели сме ангажимента да координираме тези действия\", каза Ангелкова. Тя не пожела да каже с каква сума \"Томас Кук\" е ощетил българските хотелиери, тъй като било търговска тайна. \n\r\nПосланикът на Великобритания у нас Ема Хопкинс обеща, че всички туристи от Великобритания, които се намират в България, ще бъдат прибрани, но трябва да се заредят с търпение, тъй като са възможни закъснения.\n\r\nМного хотели отказват да приемат повече туристи, съобщи Христо Гълбачев, изпълнителен директор на Астрал Холидейз, чрез която \"Томас Кук\" работи в България. Той обясни, че близо 6000 туристи на \"Томас Кук\" са още в България, като днес и вчера са пристигнали нови. \n\r\n\"Някои хотели отказват да ги приемат, като претендират за плащане в брой\", оплака се той. Гълбачев призова хотелиерите да не влошават имиджа на България пред чуждите туристи, като каза, че последният турист на Томас Кук ще си замине от България до 13 октомври.", "date": "2019.09.24", "title": "Заради кризата с \"Томас Кук\": Наши хотелиери искат по-ниски данъци"}
{"url": "https://www.dnes.bg/obshtestvo/2019/09/24/mariia-tereza-ot-norvegiia-tyrsia-bashta-si-bylgarin-ne-sym-go-vijdala.423860", "text": "27-годишната Мария Тереза от Норвегия търси баща си, когото не познава и никога не е виждала. Знае само, че през 1991 година майката й е била на почивка в България и тук се е запознала с баща й, но след ваканцията никога повече не го е виждала.\r\nМомичето го търси с призив в социалните мрежи.\r\n„Здравейте, казвам се Мария Тереза. На 27 години съм, от Норвегия. Търся баща си. Искам да го открия, защото откакто бях малка всички имаха бащи, а аз не. През целия ми живот съм имала чувството, че съм половин човек”.\r\n, където отсядат в хотел „Ерма”. Една вечер отиват в бар „Червеният рак”. Там майката се запознала с мъж, който се представил като Ник. Той бил с кафява коса, сини очи, носел шапка и дънково яке.\r\n                    \n                    \n                \n                \n                \n                „Казал е на майка ми, че има среща с приятели и после ще се върне при нея”, разказва Мария Тереза.\r\n, който работи в Златни пясъци. Разбрали се на следващия ден да се видят пред хотел „Родина”, но той така и не се появил. Шест седмици по-късно Лизабет разбира, че е бременна с Мария Тереза.\r\n„Опитвам се да намеря баща си. Той не знае, че аз съществувам. Не знам нищо за него, тогава е бил на около 26-27 години, сега трябва да е на около 53”, разказва Мария Тереза пред Нова.\r\nТя разбира историята на своите родители когато е едва на 10.\r\n„”, разказва момичето.\r\nТози юли Мария идва в България, за да се върне на мястото, където някога са се срещнали майка й и баща й.\r\nМайката на Мария Тереза пази снимки от вечерта, в която е срещнала Ник. Потребител в социалната мрежа разпознава един от хората на тях, но за жалост мъжът е починал отдавна. Мария се надява, ако баща й гледа този репортаж, да се свърже с нея.", "date": "2019.09.24", "title": "Мария Тереза от Норвегия: Търся баща си, българин, не съм го виждала!"}
{"url": "https://www.dnes.bg/obshtestvo/2019/09/24/trenioryt-na-boris-mu-dal-ampula-za-da-zagubi-boksoviia-mach.423953", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Заплита се случаят с починалия в Албания български боксьор, бил се на ринга под името на братовчед си. Родителите на Борис Станчов обвиняват треньора на сина си за трагедията. \n\nСъотборник на Станчов - Руслан Николов - каза пред , че според него треньорът е дал ампула на Борис, за да загуби. \r\nТой твърди, че Станчов не е искал да изпие ампулата, но треньорът му я е изсипал във водата и е целяла да го отслаби преди двубоя. \n\r\n\"По данни на албанската гранична система - в страната е влязло лицето Борис на 20 септември и не е излязло от страната\", каза посланикът ни в Албания Момчил Райчевски.\r\n                    \n                    \n                \n                \n                \n                Родителите на починалия Борис Станчов останаха категорични, че мениджърът Венцислав Георгиев е знаел, че синът им се състезавал с чужда лична карта. \n\r\n\"Треньорът го е накарал да се състезава под чуждо име\", коментира Александър Сотиров - баща на починалия Борис.\n\r\n\"Синът ми си е загубил живота за 400 евро\", каза майката на Борис Станчов.\n\r\nПред камерата на Bulgaria ON AIR Венцислав Георгиев отрече да е знаел, че Борис не е Исус. \n\r\n\"За година и половина се е боксирал 4-5 пъти. През цялото време се е представял за Исус Величков, включително и в България\", каза Венцислав Георгиев.\n\r\nМеждувременно проверка на Bulgaria ON AIR показа, че Венцислав Георгиев е харесал снимки във Facebook на Борис Станчов.", "date": "2019.09.24", "title": "Треньорът на Борис му дал ампула, за да загуби боксовия мач?"}
{"url": "https://www.dnes.bg/eu/2019/09/24/vespa-zagubi-delo-sreshtu-kitaici-kopirashti-produkciiata-i.423929", "text": "Италианската компания Пиаджо (Piaggio), производител на известните мотопеди Веспа (Vespa), изгуби дело за авторски права в Съда на Европейския съюз срещу китайски конкурент, предаде ДПА.\n\r\nПиаджо твърди, че дизайнът на мотопед, произвеждан от китайската Чжъцзян Чжунън индъстри груп (Zhejiang Zhongneng Industry Group) и регистриран в службата на ЕС за интелектуална собственост през 2010 година, е прекалено подобен на продукта Веспа Ел Екс (Vespa LX).\n\r\nСлед като изгуби две обжалвания в европейската служба за интелектуална собственост през 2015 и 2018 година, италианската компания поиска Съдът на Европейския съюз да се намеси и да отмени регистрацията на мотопеда на китайската компания. Искането й обаче отново бе отхвърлено.\n                    \n                    \n                \n                \n                \n                \r\nОбщият съд на ЕС отхвърля обжалването на Пиаджо срещу решението на службата на ЕС за интелектуална собственост и така потвърждава, че то е законно, се посочва в изявление.\r\nСпоред съда от Люксембург дизайнът на мотопеда на Чжъцзян Чжунън е достатъчно различен от този на Веспа Ел Екс и потребителите няма да се объркват.\n\r\nДокато при модела на Чжъцзян Чжунън преобладават острите форми, моделът на Пиаджо залага за облите форми, се посочва в изявление на съда.", "date": "2019.09.24", "title": "Веспа загуби дело срещу китайци, копиращи продукцията й "}
{"url": "https://www.dnes.bg/stranata/2019/09/24/tir-samokatastrofira-na-trakiia-vodachyt-zagina.423954", "text": "Шофьор на ТИР е починал при катастрофа на магистрала \"Тракия\".\r\nСигнал за пътен инцидент при 158 км е подаден малко преди 18 часа. По първоначални данни ТИР е самокатастрофирал. Водачът е загинал на място, съобщи пресцентърът на МВР.\r\nИзвършва се оглед. По случая е образувано досъдебно производство.\r\nВременно се ограничава движението по АМ \"Тракия\" в посока София. Обходен маршрут: п.в. \"Плодовитово\" - Плодовитово - Поповица - Пловдив - Войводиново - п.в. \"Пловдив-изток\".", "date": "2019.09.24", "title": "ТИР самокатастрофира на \"Тракия\", водачът загина"}
{"url": "https://www.dnes.bg/notifikacii/2019/09/24/oficialno-ostankite-na-franko-shte-byde-ekshumirani.423939", "text": "Раните от ерата на Франсиско Франко все още се усещат в Испания. Именно поради тази причина, социалистическото правителство искаше да премести останките на диктатора от държавния мавзолей в по-малко спорен обект. Семейството на политика обаче се възпротиви.\r\nДнес Върховният съд на Испания официално отхвърли жалбата им и постанови останките на Франко да бъдат преместени, съобщават от BBC.\r\nРешението бе  \"единодушно\". Съдът заяви, че е решил \"напълно да отхвърли жалбата, подадена от семейството във връзка с ексхумацията на Франсиско Франко\". В момента той е положен в голям мавзолей, наречен Долината на падналите, заедно с десетки хиляди загинали в гражданската война.\n                \n                \n                \r\nМнозина определят комплекса като паметник на триумфа на фашизма и той се е превърнал в светилище на крайната десница. Правителството одобри ексхумацията през август.\n\r\nИспанските медии твърдят, че след решението правителството може да ексхумира Франко преди изборите на 10 ноември. Планът е да го преместят до съпругата му в гробището \"Ел Пардо\" северно от Мадрид, където са погребани и много други политици. Много потомци на жертвите на Франко подкрепят този ход.\n\r\n\"Абсурдно е хората, убити от войските на Франко, да са погребани заедно с него, а някои все още го прославят, сякаш е спасителят на Испания\", коментира Силвия Наваро, чийто чичо загива през 1936 г.\n\r\nНо семейството, което би предпочело Франко изобщо да не бъде преместван, поиска той да бъде положен в семейна крипта в катедралата Алмудена - точно в центъра на столицата.\n\r\nПравителството твърди, че бившият диктатор не трябва да е никъде, където може да бъде прославян. Противоречието идва в момент на политическа криза в Испания, тъй като страната се подготвя за четвъртите си общи избори за четири години.\n\r\nЗа разлика от нацистка Германия и Италия на Мусолини, победени през ВСВ, преминаването на Испания към демокрация от 1975 г. е по-постепенно. Въпреки че демокрацията е добре установена сега, мнозина смятат, че страната никога не се е изправяла срещу своето фашистко минало. По време на прехода имаше неписан \"пакт за забравяне\".\n\r\nЗакон за амнистия, приет през 1977 г., предотвратява всяко наказателно разследване на годините на Франко. Статуите на Франко са премахнати и много улици са преименувани, за да се заличат очевидни признаци на фашистко минало.\n\r\nЗакон за историческата памет, приет през 2007 г. от тогавашното социалистическо правителство, признава жертвите на войната от двете страни и предоставя известна помощ за оцелелите жертви на диктатурата на Франко и техните семейства.\n\r\nДейността по намиране и погребване на хиляди загинали от гражданската война е бавна и противоречива. Повече от 100 000 жертви на конфликта и свирепите репресии, извършени след това, все още липсват.\n\r\nНа 33 години, Франко става най-младия генерал в Испания през 1926 г. След избирането на левия Народен фронт през 1936 г. Франко и други генерали започват бунт, разпалвайки тригодишна гражданска война.\n\r\nПодпомаган от нацистка Германия и Мусолини в Италия, Франко печели гражданска война през 1939 г. и установява диктатура и се самопровъзгласява за държавен глава - El Caudillo.\n\r\nФранко държи здраво властта до смъртта си през 1975 г., след което Испания става демокрация.", "date": "2019.09.24", "title": "Официално: Останките на Франко ще бъде ексхумирани"}
{"url": "https://www.dnes.bg/obshtestvo/2019/09/24/thomas-cook-sa-prinudili-nashi-hoteli-za-tejki-klauzi.423922", "text": "Проблемите на изпадналата във фалит британска компания Thomas Cook датират от месеци. Туроператорът имаше голям ликвиден проблем. Трябваше да се използват по-стриктно сроковете за плащане. В близките месеци ще се разбере в какъв размер ще бъдат загубите. Като цяло конюнктурата сред туристическите компании не е особено благоприятна. Това мнение изрази Димитър Попов, член на УС на АБТТА, в ефира на .\n\n\r\n\n                    \n                    \n                \n                \n                \n                \r\nВ резултат на презастрояването и свръхпредлагането на леглова база наши хотелиери са притиснати до стената и са принудени да приемат клаузи с такова плащане, спомена Димитър Попов.\n\r\nИма законови промени, които е добре да се знаят. Както в Западна Европа, в Дания например, има застраховка трета страна при фалит на авиокомпанията, посочи гостът.\n\r\n\"Българските хотели ще са големите губещи от фалита на Thomas Cook. Хотелиерите могат да бъдат обезщетени за тези нощувки от момента на фалита до момента на заминаване\".\n\r\nДимитър Попов смята, че Министерството на туризма у нас отдавна трябваше да информира бранша за рисковете и да се вземат превантивни мерки.\n\r\nПечелившите компании ще се отделят и ще започнат да оперират както досега, твърди гостът.\n\r\nПопов определи, че цената на горивата, както и Брекзит и топлото лято в Северна Европа са били факторите, които са способствали за влошената конюнктура на пазара при туристическите компании.\n\r\n\"Пазарът става фрагментиран и всички туроператори започват да търсят различни ниши, за да оцелеят. Велотуризмът, например, отчита 30% ръст в световен план през 2017-2018 г.\".\n\r\n\"Конкуренцията между нискотарифните превозвачи става все по-силна\", спомена Димитър Попов, уточнявайки, че цените зависят най-силно от цената на горивото.\r\n", "date": "2019.09.24", "title": "Thomas Cook са принудили наши хотели за тежки клаузи"}
{"url": "https://www.dnes.bg/world/2019/09/24/daimler-shte-plati-globa-ot-870-mln-zaradi-manipulirasht-softuer.423930", "text": "Германският автомобилостроител Daimler ще трябва да плати глоба от 870 милиона евро, защото е пуснал на пазара от 2008 година дизелови автомобили, които не са отговаряли на законовите норми за замърсяващите емисии, съобщи прокуратурата в Щутгарт, цитирана от световните агенции.\n\r\nПрокуратурата е установила \"нарушение поради немарливост\" в отдела на Даймлер, отговарящ за сертификациите. Това е довело до сертифициране на дизелови коли от властите въпреки че емисиите им от азотен диоксид не са отговаряли на нормативните изисквания, пише БТА.\n\n\r\nПрез 2018 година Федералната служба за автомобилен транспорт (KBA) поиска да бъдат изтеглени 700 000 автомобила в цял свят, от които 280 000 в Германия, заради инсталирани манипулиращи емисиите софтуери.\n                    \n                    \n                \n                \n                \n                \r\nЧетирима ръководители на Даймлер все още са обвинени в измама и лъжлива реклама във връзка с манипулираните емисии на дизеловите автомобили.\n\r\nАвтомобилната компания изтъкна, че глобата няма да се отрази на тримесечните й резултати и че продължава да поддържа прогнозите си.", "date": "2019.09.24", "title": "Daimler ще плати глоба от €870 млн. заради манипулиращ софтуер"}
{"url": "https://www.dnes.bg/stranata/2019/09/24/izdirvan-nabi-jena-zaplashi-blizkite-i-s-ubiistvo.423950", "text": "44-годишен мъж е набил жена и заплашвал семейството й с убийство. За това е съобщила майката на пострадалата на 20 септември във Второ Районно управление на МВР - Плевен.\r\nТя заявила, че мъж, когото познава по  малко име, е нанесъл побой на дъщеря й и е заплашвал семейството ѝ. На адреса веднага били изпратени полицейски служители, които установили и задържали 44-годишен самоковец, съобщи пресцентърът на МВР.\r\nИзяснено е, че той е обявен за общодържавно издирване с мярка  \"принудително довеждане\" в Районно управление на МВР - Велико Търново за  извършено от него престъпление по чл. 144, ал. 3 от НК.\r\nМъжът е  задържан за срок от 24 часа, работата по случая продължава.\r\n ", "date": "2019.09.24", "title": "Издирван наби жена, заплаши близките й с убийство"}
{"url": "https://www.dnes.bg/stranata/2019/09/24/28-godishen-motorist-zagina-na-miasto-v-s-djerman.423927", "text": "28-годишен мотоциклетист е починал при пътен инцидент в село Джерман, съобщиха от МВР – Кюстендил. \r\n\r\nИнцидентът е станал на 21 септември, а загиналият е от село Самораново. \r\n\r\nСблъсъкът е бил между мотора и лек автомобил, управляван от 46-годишен мъж от Сопот. \r\n\r\nПо случая е започнато досъдебно производство в Районно управление на МВР – Дупница, уведомен е дежурен прокурор. \r\n ", "date": "2019.09.24", "title": "28-годишен моторист загина на място в с. Джерман"}
{"url": "https://www.dnes.bg/index/2019/09/24/pol-makkartni-i-konspirativnata-teoriia-che-e-umrial-na-28-g.423905", "text": "Мислеше ли 27-годишният Пол Маккартни, че неговото възрастно аз все още си мисли за Abbey Road? Запитан този въпрос, музикантът отговаря без да се замисля: „Младият Пол щеше да е радостен да чуе, че е доживял до толкова години.”\r\nОказва се, че Маккартни не е вярвал, че ще навърши 28 години, камо ли 77 г.  В интервю за The Radio Times по случай 50-тата годишнина на  Abbey Road той казва:\r\n„Както много други хора, аз си мислех, че ще умра на 28 години. Което няма нищо общо с номера на колата от обложката.“\r\nКултовата снимка на пресичащите The Beatles години наред е подхранвала конспиративните теории, че Пол е мъртъв и е подменен със свой двойник. Според множество хора обложката съдържа доказателства, че Маккартни е загинал в инцидент преди албумът да бъде издаден. Едно от тези доказателства е именно номера на VW Beatle  - 28, възрастта, на която трябвало да е Пол „ако беше жив“.\r\n                \n                \n                Маккартни разкри, че няма физическо копие на нито един от всички 23 албума, които The Beatles издават.\r\n\"Винаги съм си мислел, че трябваше да запазя поне една плоча от всичко, което произведохме, но бях прекалено зает да живея“, казва той.\r\nСъвсем наскоро Маккартни коментира и Brexit, наричайки го \"пълен хаос“.\r\n\"Като много британци и аз не знам какво точно се случва. Референдумът вероятно беше грешка. Сега не съм сигурен, че някой въобще знае какво да прави в тази ситуация. Но мисля, че ще се справим. Винаги го правим. Достатъчно стар съм за да помня, как боклукът беше по улиците и как хората не можеха да бъдат погребани, защото гробарите излязоха на протест. Тогава времената бяха ужасни, но ние се справихме. И сега ще се справим. Това е един хаос и ще бъда много облекчен, когато приключи“, заяви Пол пред BBC Newsnight.\r\nА пред  The Radio Times Маккратни заяви, че той и останалите трима от Ливърпулската четворка винаги са харесвали кралицата, защото „винаги, когато всичко се разпада, тя е лепилото, което ни държи заедно.“\r\n ", "date": "2019.09.24", "title": "Пол Маккартни и конспиративната теория, че е умрял на 28 г."}
{"url": "https://www.dnes.bg/art/2019/09/24/posledna-nagrada-za-igra-na-tronove.423935", "text": "„Игра на тронове“ може и да е приключил преди няколко месеца, но феновете все още не могат да забравят невероятната история, която ги държеше приковани към екрана в продължение на осем години. Независимо от спорния финал и няколко незадоволителни развития на персонажите, сериалът все пак грабна една от най-важните награди в телевизията.\r\nНа 22 септември бяха раздадени наградите „Еми“, а по традиция „Игра на тронове“ присъства в няколко категории. Тази година той отново беше номиниран за най-добър драматичен сериал, както и за сценарий. За играта си бяха отличени почти всички главни герои, сред които Емилия Кларк, Кит Харингтън, Мейзи Уилямс и Софи Търнър.\r\n \r\nЗа играта си на джуджето Тирион Ланистър Питър Динклидж спечели награда „Еми“ за най-добра поддържаща мъжка роля за четвърти пореден път. Той победи колегата си Николай Костер-Валдау, но това не попречи на доброто настроение на целия състав.\r\n \r\nИ колкото и да беше приятно да видим отново всички на една сцена, то в залата се усещаше и лека нотка на тъга. За да си получат наградата за най-добър драматичен сериал, всички актьори излязоха на сцената под бурните овации на публиката, която беше станала на крака.\r\n \r\n„Мисля, че всички можем да се съгласим колко невероятен беше последният сезон. Нямахме идея как ще завърши той, кой кого ще предаде и кой ще получи най-голямата награда накрая““, каза Софи Търнър, която играе Санса Старк.\r\n \r\nМейзи Уилямс, която влиза в ролята на Аря Старк, допълни, че „колкото и да искахме всичко да продължи вечно, времето ни приключи. Тази вечер ни дава шанс още веднъж да благодарим на всички, които ни гледаха“.\r\n \r\n\r\n\r\n\r\n\r\n\r\n\r\n\r\n \r\n\r\n                    \n                    \n                \n                \n                \n                 ", "date": "2019.09.24", "title": "Последна награда за \"Игра на тронове\""}
{"url": "https://www.dnes.bg/temida/2019/09/24/nikolai-banev-niamal-vina-nedovolen-ot-aresta-tam-e-chudovishtno.423940", "text": "Делото срещу Николай и Евгения Баневи тръгва в спецсъда. Николай, майка му Мария и съпругата му Евгения са подсъдими за данъчни престъпления.\r\nСъдът не допусна предявен от Министерството на финансите иск за неплатени данъци за около 1.7 млн. лева с мотива, че това щяло да затрудни процеса. Защитата репликира, че Баневи са плащали данъци.\n\nЕдин от защитниците на семейството Христо Ботев заяви, че насилствено били създадени предпоставки за престоя на Николай и Евгения Баневи в ареста.\r\nАдвокатът припомни, че те били задържани в Ница на прибиране към България и именно това ограничило правото им на защита. За ареста им във Франция имало само документ за присвояване на публични средства, каквито обвинения Баневи нямат, предаде БТА.\r\n                    \n                    \n                \n                \n                \n                Обвинителният акт започва с копиране на информация от Уикипедия кой е Банев, каза Ботев и поиска бизнесменът да бъде пуснат от ареста. Защитата твърди още, че майката на Николай-Мария Банева е пришита към обвиненията, само и само да се говори за престъпна група.\r\nПак според защитата не били събирани доказателства как е организирано счетоводството, за да стане ясно изобщо има ли някой вина. И още - нямало изискани и справки по ДДС.\r\nЧакам този момент 11 месеца, каза Банев пред съда. Арестите нямат нищо общо с нормални човешки условия. Там е чудовищно и не мога да си представя как държава - членка на ЕС в 21 век може да задържа хора. Дори животните в дивата природа не пребивават в такива условия, посочи той. Банев нарече обвинителния акт пасквил, в който има само лъжи и инсинуации. Няма нито един документ с наши подписи, който да доказва, че сме извършили престъпления. Обществеността се забавлява с упражненията на прокуратурата да ни изкара организирана престъпна група, каза Банев.\r\nСъпругата му обяви, че не разбира в какво е обвинена. Голяма част от твърденията на прокуратурата са основани на публикации от жълтата преса, заяви тя.\r\nПред медиите обаче Банева разказа, че публичността на разследването и изнесените факти за имотното състояние на семейството станали причина да бъдат притеснявани за пари и дори заплашвани. От кого обаче тя не посочи.\n\r\n ", "date": "2019.09.24", "title": "Николай Банев нямал вина, недоволен от ареста: Там е чудовищно!"}
{"url": "https://www.dnes.bg/stranata/2019/09/24/79-godishna-jena-ot-general-toshevo-olekna-s-15-hil-lv.423912", "text": "79-годишна жена от Генерал Тошево е съобщиха от МВР – Добрич.\r\nНа 20 септември в 13:45 ч. е подаден сигнал от жителка на Генерал Тошево, че на същата дата, около 12:30 ч., неизвестно лице се е обадило на мобилния телефон на 79-годишната й майка от същия град.\r\nИзмамникът се е и заявил, че е нужно да съдейства при залавянето на телефонни измамници.\r\nЖената взела от дома си спестяванията си в размер на 15 200 лева в банкноти с различен номинал, както и златни накити - синджирче и златна турска монета с приблизително общо тегло от 5 гр, като оставя всичко до санитарните помещения на жп гарата на град Генерал Тошево.\r\nПо случая е образувано досъдебно производство.\r\n ", "date": "2019.09.24", "title": "79-годишна жена от Генерал Тошево олекна с 15 хил. лв."}
{"url": "https://www.dnes.bg/temida/2019/09/24/dadoha-sydiiata-pusnal-polfriiman-na-inspektorata.423928", "text": "Сигнал срещу съдията от Съдийския апелативен съд Калин Калпакчиев изпратиха от Съдийската колегия до Инспектората на ВСС. \n\r\n\"Ние сме съпричастни към болката и страданията на близките на Андрей Монов, като споделяме тяхното усещане за нарушен баланс между правото и справедливостта\", посочват те по повод на предсрочното освобождение на убиеца на студента Андрей Монов - Джок Полфрийман. \n\n\n\n\r\nТова става ясно от позиция на съдийската колегия, публикувана на сайта на ВСС. \n\r\nПри вземането на решението да сезират Инспектората на ВСС, съдиите са разгледали и изказвания на представители на политически партии, академичната общност, граждани и медийни публикации, свързани с делото. \n                    \n                    \n                \n                \n                \n                \r\n\"Съдийската колегия на ВСС изразява своето безпокойство от ескалиращото обществено напрежение през последните дни по повод съдебния акт, постановен от въззивен състав на Апелативен съд-София за условното предсрочно освобождаване на австралийския гражданин Джок Полфрийман. Ние сме съпричастни към болката и страданията на близките на Андрей Монов, като споделяме тяхното усещане за нарушен баланс в правото и справедливостта\", пише в позицията. \n\r\nСъдиите уточняват, че не биха могли по същество да разгледат сигнала, тъй като Конституцията и Законът за съдебната власт не им дават такива правомощия и именно затова го препращат по компетентност на Инспектората на ВСС.\n\r\n ", "date": "2019.09.24", "title": "Дадоха съдията, пуснал Полфрийман, на Инспектората"}
{"url": "https://www.dnes.bg/temida/2019/09/24/cacarov-iska-vks-da-spre-osvobojdavaneto-na-polfriiman.423948", "text": "Главният прокурор Сотир Цацаров иска да спре изпълнението на условното предсрочно освобождаване на Джок Полфрийман, съобщиха от прокуратурата.\n\n\nЦацаров е внесъл искането във Върховния касационен съд - да възобнови производството по условно предсрочно освобождаване на Полфрийман и да спре изпълнението на постановеното условно предсрочно освобождаване.\r\nПолфрийман бе осъден на 20 г. затвор за убийството на студента Андрей  Монов през декември 2007 г., когато при сбиване в центъра на София  намушка и неговия приятел Антоан Захариев.\r\nДо момента ефективно е  изтърпял 11 години, 8 месеца и 21 дни, в което влиза и предварителният  арест. Допълнително от присъдата му се приспадат около година и осем  месеца заради времето, което е работил в затвора.\r\n                    \n                    \n                \n                \n                \n                Състав на Апелативния съд в София с председател Калин Калпакчиев пусна предсрочно Полфрийман с изпитателен  срок, равен на остатъка от присъдата – 6 години, 6 месеца и 25 дни.\r\nОбщественото недоволство срещу решението обаче не закъсня. Партия \"Атака\" организира и протест, на който стотици поискаха оставката на съдията.\r\n \r\n ", "date": "2019.09.24", "title": "Цацаров иска ВКС да спре освобождаването на Полфрийман "}
{"url": "https://www.dnes.bg/obrazovanie/2019/09/24/stara-zagora-shte-sybira-deca-matematici-ot-ciala-bylgariia.423883", "text": "В Стара Загора откриват Академия за компютърни и природо-математически науки. Стартът на специалното училище за  даровити деца ще е на 28 септември от 10.00 ч. в зала \"П. Р. Славейков“ на Община Стара Загора.\r\nИдеята е на кмета Живко Тодоров, а целта е да се създадат условия за развитие на млади математически таланти. От тази есен  започва обучение по програма, разработена от математика Любомир Любенов, съобщиха от Общината..\r\nПървата година заниманията ще са само в свободните часове, а от следващата вече ще има училище с обучение от първи до единадесети клас, отворено за децата от цяла България. Училището ще се помещава в сградата на Първо основно, която ще бъде ремонтирана, ще е като затворен комплекс, включително с общежитие.\r\n                    \n                    \n                \n                \n                \n                \"Идеята е да се стимулират даровитите деца, както се прави по света, защото те движат света. Целият потенциал на града ще бъде активиран да работи, а Общината ще създаде условия децата да се развиват“, обясни Живко Тодоров.\r\nЩе бъдат канени най-добрите преподаватели, вече има потвърдено съгласие за осигуряване на учени от доц. д-р Първан Първанов, декан на Факултета по математика и информатика на Софийския университет „Св. Климент Охридски“, от проф. Йордан Табов от БАН, от проф. Емил Колев, ръководител на ученическия институт по математика и информатика и Невена Събева, зам.-главен редактор на сп. „Математика“.\r\nВсички желаещи да бъдат членове на Академията ще трябва да подадат заявление по образец в Център за подкрепа за личностно развитие, ул. „Захари Княжески“ № 71, етаж 3.\r\nБъдещите членове на Академията ще трябва да покажат знания в тест и да кажат мотивацията си за участие.", "date": "2019.09.24", "title": "Стара Загора ще събира деца математици от цяла България "}
{"url": "https://www.dnes.bg/akoshtete-vqrvaite/2019/09/24/kakvo-vi-ochakva-v-liubovta-tazi-sedmica.423885", "text": "\r\nНаблюдателни сте и прекалено критични. Ще видите недостатъци у половинката си, които до момента не са ви правили впечатление. Опитите да го/я промените ще завършат с фиаско. Общувайте предимно с приятелите от обичайното обкръжение. Последните дни на седмицата са най-подходящи за любовни срещи.\r\n\r\n\r\n \r\nЕмоциите ще са белязани от пролетна свежест и есенен колорит. Стремейки се към нещо ново може да се опитате да впечатлите някой, който няма никакво отношение към вас. Ако все пак се осмелите да насрочите среща, ще изпитате разочарование, защото той/тя в последния момент ще ви съобщи, че я отменя. Особено ако избрания от вас ден е четвъртък. В същото време обаче, друга личност, която до момента подминавате с безразличие, ще се опита да привлече вниманието ви.\r\n\r\n\r\n \r\nЧесто ви се случва да възприемате желанията си за действителност, след което да установите, че сте насочили чувствата си към погрешния човек. Това е причината част от връзките ви да са твърде краткотрайни. Ако разговорите с половинката вървят твърде тегаво помислете дали не става дума за косвени сигнали за раздяла и каква е перспективата ви заедно. А може би точно сега имате нужда от пауза, която да ви освободи от илюзиите, за да формулирате истинските си цели?\r\n \r\n", "date": "2019.09.24", "title": "Какво ви очаква в любовта тази седмица?"}
{"url": "https://www.dnes.bg/temida/2019/09/24/motivite-na-cacarov-za-polfriiman-dvama-sydii-s-osnovanie-za-samootvod.423949", "text": "Главният прокурор Сотир Цацаров внесе искане Върховният касационен съд да възобнови производството по условно предсрочно освобождаване на Джок Полфрийман и да спре изпълнението на постановеното условно предсрочно освобождаване на осъдения за убийство австралийски гражданин.\r\nЦацаров е бил сезиран днес с молба от родителите на убития студент Андрей Монов и е преценил, че исканията им са основателни.\n\nМотивите на главния прокурор са неспазване на изискуемата форма на произнасяне на Софийския апелативен съд. Според него е следвало съдът да се произнесе с решение.\r\nВторото основание са доказателствата за незаконен състав, обяви говорителят му Румяна Арнаудова. Двама от общо тримата съдии са имали законно основание за самоотвод.\r\n                    \n                    \n                \n                \n                \n                Незаконният състав е абсолютно основание за отмяна на постановен съдебен акт, обясни тя.\r\nПредседателят на състава двукратно е бил награждаван от Българския хелзинкски комитет като Човек на годината, а съдията докладчик - съдия Иванова е била съавтор в доклада на същата организация за 2016 г.\r\nТези лични отношения е трябвало да бъдат заявени от съдиите, трябвало е да се самоотведат, каза Арнаудова. По думите й това поставя под съмнение законността на съдебния акт.\r\nПолфрийман беше пуснат предсрочно от тричленен състав на Апелативен съд–София с председател Калин Калпакчиев и членове Весислава Иванова и Виолета Магдалинчева. Той е в ареста от края на 2007 г., когато извърши убийството в центъра на София. След спор и сбиване тогава с компанията на Монов австралиецът намушка фатално с нож студента и рани Антоан Захариев.\n\r\nТъй като вече е изтърпял половината от наложеното му наказание, Полфрийман се възползва от правото си и от променения закон, за да поиска предсрочно освобождаване.\n\r\nЗаради редица инициативи в затвора неговата сънародничка Каролайн Стейпълс го номинира за \"Човек на годината“ в класацията на Българския хелзинкски комитет (БХК), което предизвика обществен скандал и правозащитната организация оттегли номинацията му.\r\nПо-рано днес стана ясно, че сигнал срещу съдията от Съдийския апелативен съд Калин  Калпакчиев са изпратили от Съдийската колегия до Инспектората на ВСС.\n\r\n\r\n \r\n \r\n\r\n ", "date": "2019.09.24", "title": "Мотивите на Цацаров за Полфрийман: Двама съдии с основание за самоотвод"}
{"url": "https://www.dnes.bg/akoshtete-vqrvaite/2019/09/24/koi-hrani-mogat-da-predizvikat-glavobolie.423630", "text": "Главоболието е едно от най-честите неразположения. Освен консумация на кофеинови и алкохолни напитки, има редица други храни, които могат да отключат главоболие. Някои от тях дори консумираме ежедневно, без да предполагаме, че ни вредят. На кои да обърнете внимание?\r\n\r\nОбичаме да хапваме синьо сирене, чедър, фета, бри, пармезан, гауда и други, които са преминали процеси на стареене. За съжаление, консумацията им може да се окаже причина за появата на главоболие, тъй като тези сирена съдържат тирамин. Тираминът обикновено се образува в храни, които естествено мухлясват, мариноват, опушват, ферментират.\r\nОт друга страна може да заложим на консумацията на пресни сирена като котидж, моцарела, която не е пушена, рикота, фермерско сирене.\r\n                    \n                    \n                \n                \n                \n                \r\nКиселите плодове като лимони, портокали, грейпфрути, могат да повлияят на нивото на pH на кръвта и това да повиши вероятността от главоболие. Също така, тези вкусни плодове съдържат тирамин и хистамин, които също могат да повлияят на здравето ни.\r\n\r\nСпортували сте, загряли сте и искате да утолите жаждата си със студена напитка или пък любимия сладолед. Това излага на риск здравето ви и главоболието, което може да изпитате, е най-малкото неразположение.\r\n", "date": "2019.09.24", "title": "Кои храни могат да предизвикат главоболие?"}
{"url": "https://www.dnes.bg/sport/2019/09/24/cska-ne-dade-shans-na-loko-gorna-oriahovica.423955", "text": "ЦСКА нямаше проблеми с втородивизионния Локомотив (Горна Оряховица) и го победи с 3:0, за да се класира на осминафинал в турнира за Купата на България. \r\n\r\nДва гола за червените вкара Тони Уот, а Денис Давидов откри резултата и това беше негово първо попадение с червения екип.\r\n\r\nЗа домакините от Горна Оряховица единственият играч на ниво беше нападателят Деян Христов, който създаде всичко интересно в предни позиции.\r\n", "date": "2019.09.24", "title": "ЦСКА не даде шанс на Локо Горна Оряховица"}
{"url": "https://www.dnes.bg/stranata/2019/09/24/tyrsi-se-mladej-otkradna-kutiia-za-dareniia-v-pernik.423938", "text": "Младеж открадна кутия с дарения на перничани за болната Руми, която се бори за живота си, а всеки лев е жизненоважен, за да оцелее, съобщава zapernik.com\n\r\nКражбата е станала на нонстопа в пернишкия квартал „Твърди ливади\". Камерите на нонстопа засичат младия мъж, който се оглежда около витрините, а след това небрежно се обляга на гишето. В същия момент протяга ръка вътре, грабва кутията с дарения и бяга.\n\r\nРуми от гр. Перник е болна от левкемия. Намира се в турска болница, където дават надежда за пълно излекуване. Майка е на две деца,съпруга.\n\r\nКлипът и снимките с лицето на крадеца се разпространиха като лавина във фейсбук, а тежки коментари заваляха върху младежа, направил дръзката кражба.\n                    \n                    \n                \n                \n                \n                \r\n\"ИЗДИРВА СЕ!!! Търся Това Човекоподобно нещо, откраднало кутията с дарения на сестра ми Руми. Анонимността е запазена\", пише братът на Руми Калин Спасов, като публикува кадри от престъплението.\n\r\nТова не е първият случай, в който дарения за болни деца и хора от Перник са жертва на посегателства.\r\n", "date": "2019.09.24", "title": "Търси се: Младеж открадна кутия за дарения в Перник "}
{"url": "https://www.dnes.bg/obshtestvo/2019/09/24/v-stolichna-zabavachka-shkaf-pochti-ostavi-momichence-bez-prysti.423956", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Малко момиченце пострада в столична детска градина. Неукрепен шкаф падна и отряза част от пръстите му. Заради случая е подадена жалба до общината, предаде Bulgaria ON AIR.\n\r\nМиналата сряда в столичната детска градина върху невръстното дете пада неукрепен шкаф от височина над метър и половина. Два от пръстите на едната ръка на детето са сериозно пострадали. \n\r\nТе са били зашити и е издадено медицинско свидетелство за състоянието му. А от общината разбират за злополуката чак в петък, но не от директора, а от медийни публикации и подадената жалба. \n\r\nСлед инцидента директорът на детската градина Мирела Гошкарян е приета в болница с високо кръвно.\r\n                    \n                    \n                \n                \n                \n                За Bulgaria ON AIR тя каза, че мебелите в забавачницата са със сертификат за безопасност от производителя и това е първата подобна злополука. \n\r\nСлед нея шкафовете вече са допълнително укрепени. \n\r\nПроверката по случая ще продължи месец.", "date": "2019.09.24", "title": "В столична забавачка: Шкаф почти остави момиченце без пръсти "}
{"url": "https://www.dnes.bg/cars/2019/09/24/tesla-poglejda-po-seriozno-kym-iztochna-evropa.423888", "text": "Главният изпълнителен директор на американския пионер на пазара за електрически автомобили Tesla Илон Мъск планира разширяване на бизнеса в по-голямата част на Източна Европа в началото на 2020 година, предаде DPA.\r\nВ туит Мъск заяви, че се надява в началото на следващата година Tesla да присъства в Словакия, Хърватия, Сърбия и по-голямата част от Източна Европа.\r\n\"В крайна сметка ще направим така, че Никола Тесла да се гордее, след като неговите коли ще са в страните, откъдето са корените му\", допълни Мъск, имайки предвид учения от сръбско-американски произход, създал революционната електрическа система с променлив ток. Редица потребители от тези страни поздравявят решението на Мъск в социалната мрежа, но има и такива, които питат конкретно за появата на производителя на други пазари, като България, Русия и Украйна.\r\n                    \n                    \n                \n                \n                \n                Tesla стартира през пролетта продажбите на своя Model 3 за Европа. Но все още има редица страни в Източна Европа, където калифорнийският производител не продава директно.\r\nВ края на август компанията на Мъск разшири официалните продажби на колите си в Полша, Унгария, Румъния и Словения, където започна да продава Model 3, Model S и Model X. Конфигураторът за избор на опции вече е наличен и в сайтовете за тези държави.\r\nКакто обяснява самият Мъск, компанията може лесно да продава автомобилите си навсякъде, където има достатъчно сервизни центрове и станции за бързо зареждане ( Supercharger). Всъщност дори в страни без такава инфраструктура вече има автомобили на Tesla, които са внесени по неофициален начин и засега се налага да използват алтернативни варианти за ремонт и презареждане.\r\nВ Чехия, например, тази пролет са регистрирани над 400 автомобила от Tesla в района около столицата Прага, показват данни на Министерството на транспорта на страната. Както обяви през май, Tesla създава там свой собствен сервизен център.\r\nНа четирите нови официални пазара - Полша, Унгария, Румъния и Словения според самата Tesla сервизен център има само в Полша. Друг е планиран за Унгария. Бързи зарядни станции обаче вече съществуват в тези страни, а планирани са и още.\r\nПрез юли Мъск обяви, че ще осигури повече свръхкомпресори за Украйна.\r\n\r\n \r\n ", "date": "2019.09.24", "title": "Tesla поглежда по-сериозно към Източна Европа "}
{"url": "https://www.dnes.bg/notifikacii/2019/09/24/prebiha-27-godishen-za-10-leva-i-kutiia-cigari.423884", "text": "Грабеж е извършен в двора на болницата в град Кубрат, съобщиха от полицията в Разград.\n\r\n\r\nОколо 15:30 часа на 23 септември двама души нападат с юмруци и ритници 27-годишен мъж от село Сеслав и му отнемат сумата от 10 лв., два секретни ключа и кутия цигари.\r\n\r\nОт полицията допълват, че се води разследване по случая.", "date": "2019.09.24", "title": "Пребиха 27-годишен за 10 лева и кутия цигари "}
{"url": "https://www.dnes.bg/index/2019/09/24/siderov-iska-da-e-kmet-na-sofiia-shte-spira-sofiia-praid-i-paiacite.423895", "text": "Лидерът на \"Атака\" Волен Сидеров обяви официално, че влиза в битката за кмет на София, съобщи БТА. \n\r\nПреди дни стана ясно, че инициативен комитет иска да го издигне за столичен градоначалник. \n\n \r\n\"Бях предложен от известни имена в спорта и културата като човекът, който ще прекрати гей парадите - зрелище което дразни много хора\", обясни днес Сидеров.\n\r\nТой обеща, че ако бъде избран за градоначалник ще забрани ежегодното шествие София прайд. \n\r\nОсвен това ще сложи край на прибирането с \"паяци\" на неправилно паркираните коли и ще обмисли съществуването на сини и зелени зони - \"рекет, който отива незнайно къде\".\n                \n                \n                \r\nСидеров увери, че ще се фокусира върху крайните квартали или \"леля от \"Обеля\", а не гафа с \"Графа\". \n\r\nЛидерът на \"Атака\" се закани, че ако бъде избран, ще направи ревизия на бюджета на общината, за да се види за какво се харчат парите на всички граждани и как се разпределят парите от обществените поръчки. \n\r\nСидеров смята, че ще стигне до балотаж. \n\r\nВ листата на \"Атака\" ще има изявени спортисти, деятели на културата и активисти на партията, каза Сидеров.\r\n ", "date": "2019.09.24", "title": "Сидеров иска да е кмет на София, ще спира София прайд и \"паяците\""}
{"url": "https://www.dnes.bg/index/2019/09/24/otkriha-myrtyv-bylgarin-v-garaja-na-kitaiskoto-posolstvo-v-briuksel.423900", "text": "Българин е починал при загадъчни обстоятелства в Брюксел. 36-годишният Искрен Йорданов от Русе е бил намерен мъртъв в гаража на китайското посолство в Брюксел.\n\r\nМъжът живеел в Германия, но заминал за Белгия при приятелка на 13 септември. Два дни по-късно говори с майка си по телефона за последно, след което повече връзка с него няма. На 20 септември семейството му в Русе е потърсено от полицията, за да ги уведомят, че Искрен е починал в Брюксел на територията на китайското посолство.\n\r\nИнформацията до българските власти е подадена от Интерпол, а всички опити на близките да получат още информация от посолството ни в Брюксел и външно министерство до момента са без резултат.\n                \n                \n                \r\n„В неделя вече започна да ми звъни и каза, че ще има страхотен проблем. После телефонът се изключи и край. Последно го чух в 7:30 ч. Оттогава вече никаква връзка, абсолютно никаква. Искам да разбера истината, да знам къде е тялото му, какво се е случило, какво е преживял”, каза майката на Искрен – Елка Дочева, пред bTV.\n\r\n\"Обясниха ми, че особеността на случая, че се развива в 4 държави това действие - България, Белгия, Германия и Китай - заради това, че е открит в гаража на китайското посолство. Всички се чудят как може той да е влязъл там, при условие, че защитата е страшно голяма, там не влизат случайни хора, всичко е много странно\", добави Илияна Йорданова - снаха на Искрен.\n\r\nВчера семейството се оплака, че от външното ни министерство и посолствата ни в Белгия и Германия не са им дали никаква информация.\n\r\nОт МВнР заявиха пред Dir.bg: „Министерството на външните работи и посолството ни в Белгия, където в Брюксел се е случил инцидентът, работят по случая още от момента, в който в МВнР от близки на починалото лице е получен сигналът - 20 септември 2019 г. Завеждащият Консулската ни служба в Брюксел е разговарял с близки на починалия и оказва пълно съдействие. Установен е контакт с местните власти, отправено е запитване към белгийската полиция за получаване на информация и изясняване на обстоятелствата около смъртта на българския гражданин. Към момента консулството ни в Брюксел очаква информация от белгийските власти по случая\".\r\n ", "date": "2019.09.24", "title": "Откриха мъртъв българин  в гаража на китайското посолство в Брюксел"}
{"url": "https://www.dnes.bg/business/2019/09/24/sled-reformata-da-ochakvame-li-po-niski-smetki-za-toka.423848", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОт 2020 г. цената на електрическата енергия за бита трябва да се формира и според тази, която предлагат играчите на свободния пазар. В момента тарифите, срещу които потребяваме енергия, се определят от Комисията за енергийно и водно регулиране след преговори с трите големи електроразпределителни дружества.\r\n\", защото неговите разходи ще се увеличат. Българският потребител не е мотивиран финансово да го направи\", заяви енергийният експерт проф. Валентин Колев.\n\r\nСпоред бившия директор на ЕСО цената на електрическата енергия за битовите потребители е подценена. Тя трябва да бъде равна или приблизителна на цената на ел. енергията на свободния пазар, смята той.\r\n                    \n                    \n                \n                \n                \n                \"Трябва да се направят организационни мероприятия за освобождаване на цената на електрическата енергия за битови потребители. До миналата година средната цена на Българската независима енергийна борса беше 80 лв. \", обясни проф. Колев.\r\nЕнергийният експерт и бивш член на КЕВР Еленко Божков коментира, че цената на ел. енергията за бита се определя в голяма степен от това предстоят ли избори в страната през съответната година.\r\nТой поясни, че .\r\n\"Ако бъдат намалени, не ни очаква нищо хубаво в цената. В крайната цена участва едно нещо, което се нарича задължение към обществото\", каза още Еленко Божков пред .", "date": "2019.09.24", "title": "След реформата: Да очакваме ли по-ниски сметки за тока?"}
{"url": "https://www.dnes.bg/notifikacii/2019/09/24/trymp-se-podigra-na-greta-tunberg-s-ironichen-tuit.423893", "text": "Младата екоактивистка Грета Тунберг упрекна лидерите на ООН, че са й \"отнели детството\". Тя го направи почти през сълзи, задъхваща се от гняв.\r\nДали речта й бе искрена или преувеличена театрална постановка - потребителите в мрежите я разчетоха по различен начин. Но думите си не спести и президентът Доналд Тръмп.\n\r\nТой трябваше да пропусне срещата на ООН относно климата, но се появи изненадващо, засенчвайки момента на Грета. Тя го награди с почти смъртоносен поглед. По-късно Тръмп отново взе телефона си в ръце и отвори така любимото си приложение - Twitter.\r\n\"Грета Тунберг изглежда като много щастливо дете, което гледа към светлото и прекрасно бъдеще\", написа иронично президентът в профила си.\r\n                \n                \n                 \r\n ", "date": "2019.09.24", "title": "Тръмп се подигра на Грета Тунберг с ироничен туит "}
{"url": "https://www.dnes.bg/eu/2019/09/24/sydyt-djonsyn-nezakonno-spria-rabotata-na-parlamenta.423902", "text": "Върховният съд на Великобритания реши, че премиерът Борис Джонсън незаконно е прекратил работата на парламента, съобщи Би би Си. \n\r\nВърховният съд прие уникално, историческо решение, фактически признавайки, че премиерът Джонсън е виновен в злоупотреба с власт.\n\n\n\r\nСпоред съдийската колегия той неправомерно е разпуснал парламента за дълга почивка. \r\nСъдията Бренда Хейл обяви, че действието на Джонсън е \"недействително и без последици\". По думите й това означава, че на практика парламентът все още заседава и от ръководството и членовете на двете камари зависи кога да се съберат.\n\r\nРазпускането на парламента в принудителна почивка \"е незаконно, защото то е довело до осуетяване и предотвратяване на възможността на парламента да изпълнява своите конституционни функции без разумно основание\", пише в решението, взето с единодушие от 11-членен състав на Върховния съд. \n                    \n                    \n                \n                \n                \n                \r\nВърховният съд, който всъщност е конституционният съд на Великобритания, обяви решението си по два иска за пророгацията, тоест решението на премиера на изпрати парламента във ваканция до 14 октомври. \n\r\nЗа 31 октомври е насрочено излизането на Великобритания от ЕС и опонентите на Борис Джонсън го обвиняват, че, обявявайки прекъсване на работата на парламента, той се опитва да не позволи на парламента да попречи на неговия курс към твърд Brexit. \n\r\nОтговорът на Джонсън гласи, че пророгацията е обичайна процедура за подготовка на новата законодателна програма на правителството и в подобен случай тя е обявена единствено за тази цел.", "date": "2019.09.24", "title": "Съдът: Джонсън незаконно спря работата на парламента"}
{"url": "https://www.dnes.bg/mish-mash/2019/09/24/predi-oktoberfest-syd-reshi-mahmurlukyt-e-bolest.423870", "text": "Германски съд отсъди - махмурлукът е болест! \n\r\nРешението на съда е след жалба срещу компания, предлагаща \"шотове\" срещу махмурлука. Компанията е рекламирала продукта си като лекуващ последствията от консумацията на алкохол, което е незаконно. \n\r\nХрани и напитки не могат да бъдат рекламирани като лечебни средсва срещу болести, гласи решението на съда, предаде DW.\n\r\n\"Информация за хранителен продукт не може да преписва каквито и да е качества за предотвратяване, третиране или лечение на човешка болест или да дава вид, че има такива качества\", отсъди съдът. \n\r\n\"Под болест трябва да се разбира дори малко или временно нарушение на нормалното състояние или дейност на тялото\", допълва съдът. \n                    \n                    \n                \n                \n                \n                \r\nВ това се включва умора, гадене или главоболие - точно нещата, които компанията с лечебните шотове твърдяла, че лекува. \n\r\nСлучайност или не, съдът отсъди това точно преди началото на прочутия Октоберфест в Мюнхен. \n\r\n ", "date": "2019.09.24", "title": "Преди Октоберфест: Съд реши – махмурлукът е болест"}
{"url": "https://www.dnes.bg/stranata/2019/09/24/zadyrjaha-napushen-shofior-prevozval-haliucinogenni-gybi.423898", "text": "Полицията в Смолян е задържала 34-годишен мъж, който управлявал личния си автомобил под въздействието на марихуана. При претърсването на возилото са намерени и халюциногенни гъби, скрити под седалката. \n\r\n\r\nХ.Г шофирал в района на с Момчиловци, когато бил спрян от дежурен екип за проверка. \r\nПо време на стандартния тест за наркотици и алкохол станало ясно, че асеновградчанинът е използвал наркотичното вещество. \r\nМъжът е задържан за срок от 24 часа в районното управление на Смолян.", "date": "2019.09.24", "title": "Задържаха напушен шофьор, превозвал халюциногенни гъби"}
{"url": "https://www.dnes.bg/stranata/2019/09/24/policiiata-zakopcha-myrtvo-piian-shofior-karal-s-3-83-promila.423896", "text": "Мъж е , съобщиха от МВР – Благоевград.\r\n42-годишният мъж от село Копривлен, който управлявал лек автомобил „Ауди“, бил спрян за проверка на 20 септември около 13:23 часа по ул. \"Гоце Делчев\" в град Гоце Делчев.\r\nПроверката отчела наличие на 3.83 промила алкохол в издишания въздух.", "date": "2019.09.24", "title": "Полицията закопча мъртво пиян шофьор, карал с 3.83 промила"}
{"url": "https://www.dnes.bg/knigi/2019/09/24/razkrivat-veshticite-ot-vitosha-i-tehnite-taini.423889", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Третата книга от поредицата \"Софийски магьосници\" вече е факт. Тя води героите на Мартин Колев над София. Действието в романа се развива по склоновете на Витоша, домът на Витошкото сборище от вещици. Третата книга е озаглавена “Вещиците от Витоша”.\r\n\r\n\"Архетипът на вещицата ми е много любим, струва ми се успехът на поредицата се дължи на това, че припознаваме околната среда\", каза Мартин Колев в \"България сутрин\".\r\n\r\n\"Разбира се, освен външните демони, в книгата присъстват и вътрешни такива\", каза той пред . \r\n\r\nВдъхновението за книгата идва от самия живот в столицата. Сюжетът продължава историята на предходната книга.", "date": "2019.09.24", "title": "Разкриват \"Вещиците от Витоша\" и техните тайни "}
{"url": "https://www.dnes.bg/sport/2019/09/24/bez-rusiia-na-golemi-sportni-sybitiia.423871", "text": "Едва година след вдигането на забраната, Русия отново е изправена пред опасността да не участва на големи спортни събития, които включват Олимпийските игри и световните първенства. Страната може да получи и забрана да организира големи събития и състезания.\r\nСпоред данни на WADA, РУСАДА е манипулирала данните от допинг тестовете. Агенцията има три седмици да обясни несъответствията.\r\n\"Има доказателства, че е изтривана информация. Трябва да разберем от руските власти какво е обяснението за това“, казва Джонатан Тейлър, шеф на WADA, пред BBC Sport.\r\nПрез януари Русия изпрати данните от лабораторията на РУСАДА в Москва, като част от условията, лицензът и да бъде възстановен след три години далеч от спортни събития.\r\n                    \n                    \n                \n                \n                \n                Но вчера от WADA обявиха, че в тези данни има огромни несъответствия. Ако руските власти не успеят да обяснят на какво се дължи това, със сигурност ще има последствия, казва Тейлър.\r\n\"Те могат да са разнообразни, но със сигурност може да забраним Русия да е домакин на събития, както и руски атлети да участват на Олимпийските игри“, казва той. Това означава, че има вероятност Русия да няма отбори на Олимпийските игри в Япония през следващата година и Световното по футбол през 2022 година.", "date": "2019.09.24", "title": "Без Русия на големи спортни събития? "}
{"url": "https://www.dnes.bg/mestni-izbori-19/2019/09/24/za-chetvyrti-pyt-georgi-kadiev-vliza-v-bitkata-za-sofiia.423908", "text": "Георги Кадиев, бивш депутат от БСП и лидер на партия \"Нормална държава\", обяви, че  за четвърти път влиза в надпреварата за кмет на София. На страницата си във Facebook той съобщи:\n\r\n\"Скъпи приятели и сподвижници,\r\nСлед разговори с много от вас реших да приема предизвикателството и да се кандидатирам за кмет на София на предстоящите избори. За мен изборите не са разговор просто за тротоари и градинки, а политически сблъсък за развитието на София и България. Този сблъсък е между леви, десни и либерални идеи, и те имат нужда от своето представителство и защита. Винаги съм бил ляв човек, имам лява политическа биография и съм ляв кандидат за кмет. Не възприемам тезата, че в местната политика няма ляво и дясно и няма политика. Напротив, всичко е политика - и общинските данъци, и общинското здравеопазване, и общинското образование, транспорт и строителство. И като ляв кандидат защитавам леви политики и предлагам леви решения.\n                    \n                    \n                \n                \n                \n                \r\nМного от моите разбирания и идеи са коренно противоположни на идеите на други кандидати за кметове и това ще проличи в кампанията. Вие имате право на по-голям избор на кандидати, платформи и идеи, затова участвам. Няма нищо по-хубаво от конкуренцията на идеи и тя, убеден съм, ще роди най-доброто за града ни.\n\r\nПрез следващите дни ще ви запозная подробно с програмата си. Надявам се да направим умна, интелигентна и смислена кампания, като избегнем личните нападки (макар че и през това съм минавал многократно).\"\r\n\"Аз съм политик, моята работа е да предлагам решения и алтернативи и да участвам на избори. Това, което за студента е изпитната сесия, за мен са изборите. Ние излизаме с лицата и идеите си пред гражданите и те решават кой печели. Човек се явява там, където вярва, че има какво да предложи. Аз имам какво да предложа и оттук нататък моята работа е свършена“, коментира той пред БНР.\r\nСпоред него е хубаво в местните избори да има повече кандидати, защото това означава повече конкуренция и по-голям избор за избирателите.\n\r\nКадиев посочи чистотата на въздуха и на града като основни проблеми на столицата. Той смята, че веднага трябва да се направи процедура за изработване на нов общ устройствен план на София.\n\r\nВинаги съм влагал и лични средства в кампаниите, декларира Георги Кадиев и добави:\n\r\n\"Предполагам, че и този път до голяма степен това ще бъдат мои лични средства. Нямам желание да приемам дарения от икономически структури. Ако от нещо съм се опазил през последните 12 години, това е именно зависимост от някакви икономически или политически структури. Независим съм в решенията си и държа да запазя това“.", "date": "2019.09.24", "title": "За четвърти път - Георги Кадиев влиза в битката за София"}
{"url": "https://www.dnes.bg/notifikacii/2019/09/24/kola-se-udari-v-ulichen-stylb-trima-sa-raneni.423907", "text": "Трима души са ранени при удар на кола в стълб в Русе.\r\n\r\nЛек автомобил „Фиат“ с шуменска регистрация се ударил в стълб на уличното осветление по булевард „Христо Ботев“ тази сутрин в Русе. \r\n\r\nВ колата са пътували четирима души, от които трима са откарани в болницата в града с различни наранявания, без опасност за живота, съобщиха от полицията.\r\n\r\nПри неизяснени обстоятелства водачът е изгубил контрол върху автомобила и се забил в стълб. \r\n\r\nПричините и обстоятелствата около възникване на инцидента се изясняват.", "date": "2019.09.24", "title": "Кола се удари в уличен стълб, трима са ранени "}
{"url": "https://www.dnes.bg/muzika/2019/09/24/trio-bulgarina-avtentichen-folklor-i-moderno-zvuchene.423891", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Mузикалната химера на трио \"Булгарина\" ни препраща към древногръцката митология, в която легендарно и страховито създание със същото име накарало Омир да го опише така: \"огнедишащ звяр, с лъвска глава, опашка на дракон, с козе туловище, бълващо струя голяма от огън разпален\".\n\r\nОгънят в момичетата от фолклорното трио не спира да гори от 2015 година насам, а те доказват с всяка своя изява, че имат място на голямата сцена. Дни след официалното представяне на новия им клип, две от певиците гостува в \"България сутрин\" по \n\r\n\"Беше изключително интересно и забавно по време на снимките. За нас беше първо такова преживяване, не сме снимали точно такова видео досега. Имаме кадри във водопади, беше супер студено\", сподели Любомира Павлова.\n                    \n                    \n                \n                \n                \n                \r\nМомичетата опитват да запазят автентичността на българското звучене и народните ни песни. И трите са завършили народно пеене.\n\r\nДеница Дончева добави, че преплитат автентичния фолклор в песента \"Петлите пеят\" по издържан начин и същевременно целят да заинтригуват и младото поколение.", "date": "2019.09.24", "title": "Трио \"Булгарина\" - автентичен фолклор и модерно звучене"}
{"url": "https://www.dnes.bg/sofia/2019/09/24/bezplatni-pregledi-za-bremenni-po-sluchai-svetovniia-den-na-syrceto.423879", "text": "Университетската многопрофилна болница за активно лечение и спешна медицина \"Н. И. Пирогов\" ще проведе безплатни профилактични прегледи на бременни жени на 27 септември.\r\n. Те са по повод 29 септември - Световен ден на сърцето, с което болницата ще подкрепи кампанията за Дружеството на кардиолозите в България.\n\n\r\nМотото на тазгодишната кампания на кардиологичното дружество е \"Бременност и сърце\" - Погрижете се за своето сърце!\". Тази година във фокуса са бъдещите майки.\r\nПо време на бременността една жена има  обясни проф. Мария Миланова, началник на Клиниката по кардиология в \"Пирогов\" и председател на работна група \"Сърдечно-съдов риск при жени\" към Детско-юношеска гинекология.\r\n                    \n                    \n                \n                \n                \n                Обикновено това е израз на физиологична адаптация, но понякога може да алармира за влошаване на сърдечна патология.\r\nСпециалистите напомнят, че сърцето е органът, който по време на бременост претърпява най-сериозни адаптационни промени през нормално протичаща бременост.\r\nНеобходимо е бременните жени, които имат желание да се възползват от прегледите,  съобщи DarikNews.", "date": "2019.09.24", "title": "Безплатни прегледи за бременни по случай Световния ден на сърцето "}
{"url": "https://www.dnes.bg/akoshtete-vqrvaite/2019/09/24/spored-zodiiata-kakvo-shte-vi-donese-esenta.423886", "text": " Есента вече дойде и тя ще донесе много нови емоции и преживявания на зодиакалните знаци. Ето и какво ви чака през новия сезон, според \"Elite Daily\".\r\n\r\n \r\nЩе отделят време на интимните и романтични връзки. Става въпрос или за колега, към който изпитват някаква тръпка, или за половинката им. Ще са много отдадени на любимия човек през периода, ще искат да прекарват повече време с него и ще го очароват с жестове и изненади.\r\n\r\n\r\n \r\nВреме ви е да бъдете по-организирани! Ще станат по-подредени и по-добре ще разпределят времето си. Ще намерят време за задълженията си, за посещенията при лекар, които отлагат, ще променят ежедневието си. Ще опитат да създадат хармония в дома си и в живота си.\r\n\r\n\r\n \r\nПрез есента ще се развихрят. Близнаците ще са много харизматични този сезон и ще очароват околните. Ще се отдадат на романтични преживявания, ще проявят креативност и ще ходят на културни събития. Ще изразяват себе си и няма да се страхуват да покажат кои са.\r\n \r\n", "date": "2019.09.24", "title": "Според зодията: Какво ще ви донесе есента?"}
{"url": "https://www.dnes.bg/obshtestvo/2019/09/24/bylgarinyt-vijda-polza-ot-es-ceni-novite-vyzmojnosti-za-rabota.423909", "text": "Като първостепенна полза от принадлежността към ЕС българите поставят новите възможности за работа. Това сочат данните от проучване, представено днес от Европейския парламент по повод тазгодишните избори за евродепутати.\n\n\r\nМнозинството българи (54 на сто) са на мнение, че европейското членство е нещо добро, като според 57 на сто страната ни има полза от ЕС. Повечето българи (82 на сто) са заявили, че още преди изборите са знаели за кого ще гласуват. Половината от гласувалите са участвали в изборите заради гражданския си дълг, а всеки трети - за да подкрепи дадена партия, посочва БТА.\n\r\nОнези, които не са гласували, са обяснили най-често решението си с недоверие към политиците или със схващането, че гласуването не води до промяна. Над 40 на сто от българските участници в допитването са посочили, че от ЕС очакват най-вече икономическо развитие и социална сигурност. Всеки трети изразява неудовлетвореност от състоянието на свободата и честността на изборите, както и от възможностите за собственото му участие в политическия живот.\n                    \n                    \n                \n                \n                \n                \r\nВ изборите за евродепутати тази година се отчита чувствително повишение на участието на младите избиратели, показва още проучването.\n\r\nМладежите под 25 г., участвали тази година в изборите, са с 14 на сто повече от гласувалите на тази възраст преди пет години. При хората от 25 до 39 години се отчита повишено участие с 12 на сто.\n\r\nВ изборите участваха 50.6 на сто от европейците с право на глас и това бе най-високият резултат от 1994 г. насам. Общо 22 на сто от участвалите в допитването заявяват, че въпросът с оттеглянето на Великобритания от ЕС е повлиял върху решението им да гласуват. Според 44 на сто в изборите трябва да се участва заради развитието на икономиката, а според 37 на сто трябва да се гласува заради опазването на природата.\n\r\nЗаради демокрацията са гласували 37 на сто, за бъдещето на ЕС - 36 на сто, заради имиграцията - 34 на сто.\n\r\nНад две трети (68 на сто) казват, че страната им е извлякла ползва от членството си в ЕС и това е най-високото общо равнище на този отговор, отчетено от 1983 г. насам. Повече от половината европейци (56 на сто) вярват, че гласът им се чува в ЕС, сочат данните.", "date": "2019.09.24", "title": "Българинът вижда полза от ЕС, цени новите възможности за работа"}
{"url": "https://www.dnes.bg/top-novini/2019/09/24/sled-smyrtta-na-stanchov-uredeni-machove-federaciia-butaforiia.423850", "text": "Близките на починалия български боксьор обвиняват треньора му за трагедията в Албания. Борис Станчов припадна по време на състезание в Шкодра, а по-късно издъхна в болница.\n\r\nСтана ясно, че Борис Станчов е участвал в турнира под чужда самоличност, като се е представял за братовчед си Исус Величков.\n\n\n Треньорът му твърди, че не е знаел, че починалият боксьор ползва лиценза на неговия братовчед Исус, въпреки че се е обръщал към него с името Боби Джи.\n\r\nРоднините подозират, че схемата с фалшифициране на данните и използването на чужд лиценз е направена със знанието на треньора, който е печелил големи суми на гърба на Борис.\n                \n                \n                \r\n\"Аз му дадох документите. Той имаше забрана да играе\", призна пред  Нова тв Исус Величков.\n\r\nТой обясни, че не е боксьор, но преди е тренирал футбол. \n\r\nНе знае как има лиценз за участие в боксови турнири.\n\r\n\"Има 6 мача с моите данни. Доколкото знам, му плащат, за да пада\", заяви Величков. \n\r\nВ момента той е притеснен, защото е предупреден, че може да бъде осъден заради измамата с лични данни.\n\r\n\"Треньорът си го познава, знае, че се казва Боби\", заяви още Величков.\n\r\n\"Не знам как е станала тази размяна. Мотивите защо е разменял картите, само той ги знае. През цялото време се е представял като Исус Величков, по прякор Боби Джи\", заяви Венцислав Георгиев, треньор и мениджър на починалия боксьор.\n\r\nСестрата на Борис Станчов – Лиляна твърди, че не е знаела, че брат й се състезава под чуждо име, само предполагала. Близките на боксьора показаха клип, в който твърдят, че Борис казва на треньора си Венцислав Георгиев, че не е добре.\n\r\n\"Как може треньорът му след смъртта на брат ми да си тръгне за България, без да уведоми никой\", попита Лиляна. Твърди, че брат й не се е биел за пари, а от любов към спорта.\n\r\nПари обаче печелел мениджърът му, твърдят близки на починалия Борис.\n\r\n\"Последният мач знам, че беше за много пари – поне 50-60 хил. лева\", заявява негов приятел.\n\r\nБлизките на Борис твърдят, че той е бил здрав и не вярват, че е получил инфаркт.\n\r\n\"Самата федерация е бутафория\", заяви д-р Георги Езекиев, бивш президент на Българския професионален боксов съюз. \n\r\n\"Проблемът е, че това момче е имало забрана. За да я избегне, е играл с чужда самоличност. Изваден му е фалшив лиценз със съдействието на федерацията, предполагам, защото няма как да стане по друг начин. Всички хора, които се занимават с професионален бокс, може да се натоварят в 2-3 леки коли. Всички се познават\", заяви Езекиев.\n\r\nПо думите му българските боксьори играят за малки суми. \n\r\n\"Те са слаби, играят, за да загубят\", заяви  той. \n\r\nЕзекиев обаче е категоричен, че никой от нашите боксьори, нито пък треньорите им могат да изкарат от това 50-60 хил. лева. \n\r\n\"Изкарват по 150 паунда. Вече не ги искат, защото падат преди да ги ударят\", отсече той.\n\r\n\"Имахме добри впечатления за него като състезател\", заяви Даниел Дамянович, член на УС на Българския професионален боксов съюз.\n\r\nТой обаче е категоричен, че от Съюза не са знаели, че е с подменена самоличност. \"Отношенията между състезателя и Съюза –  99% минават през мениджъра\", обясни още Дамянович. Той не може да си обясни, защо Борис е сменял самоличността си.", "date": "2019.09.24", "title": "След смъртта на Станчов: Уредени мачове, федерация - бутафория"}
{"url": "https://www.dnes.bg/sport/2019/09/24/sloveniia-izhvyrli-rusiia-ot-evrovolei.423849", "text": "Словения детронира шампиона Русия с 3:1 (25:23, 25:22, 21:25, 25:21) на четвъртфиналите на Европейското първенство по волейбол за мъже.\n\r\nПред 11225 зрители в Любляна домакините изненадващо спечелиха срещу сочения за фаворит тим на \"Сборная\" и за втори път в историята се ще играят на полуфинал на континентален шампионат.\n\r\nСловенците не бяха печелили гейм в четири мача срещу съперника на еврофинали, включително и при загубата с 0:3 в груповата фаза на надпреварата. Най-резултатен за успеха беше Тиме Урнаут с 13 точки. За Русия с 20 точки се отличи Виктор Полетаев.\n\r\nСловения елиминира България на осминафиналите също след победа в четири гейма.\n                    \n                    \n                \n                \n                \n                \r\nСветовният шампион Полша отнесе сребърния медалист от предишния континентален шампионат Германия с 3:0 (25:19, 25:21, 25:18) в друг четвъртфинал в Апелдоор (Холандия).\n\r\nТака възпитаниците на Витал Хайнен запазиха надежди за първи медал от Еврошампионат от 2011 година, когато взеха бронз.\n\r\nВилфредо Леон беше най-добър за победителите с 18 точки, а за Бундестима Дрьорд Грозер се отличи също с 18 точки.\n\r\nСловения и Полша ще определят единия финалист в среща помежду си на 26 септември.\r\n/БТА/", "date": "2019.09.24", "title": "Словения изхвърли Русия от Евроволей"}
{"url": "https://www.dnes.bg/balkani/2019/09/24/sled-albaniia-ima-li-opasnost-ot-trusove-i-u-nas.423843", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nСилно земетресение от 5,6 по скалата на Рихтер разлюля Албания. Равносметката от него бяха .\r\n\"Доста бяха трусовете в Албания, тъй като имаше и афтършокова серия. Последващите земетресения са уплашили хората, но няма нещо сериозно. Не са чак толкова силни тези трусове, те са в границата на умерената сеизмичност\", коментира сеизмологът Димо Солаков.\r\nТой обясни, че нашите земетресения са вътрешноплочови, така че  заради това в Албания.\r\n\"Най-сеизмичните зони са около Кресна, Крупник, Пловдив, Горна Оряховица, Шабла, около София също са ставали земетресения. Рискът в столицата е голям заради голямото население и комбинацията с инфраструктурата\", каза сеизмологът пред  .\r\n                    \n                    \n                \n                \n                \n                Солаков обясни, че ако земетресението е на територията на страната, в рамките на секунди в НИМХ се получава сигнал за него, като автоматично се определят епицентъра и силата.\r\n\"Ако земетресението е по-силно, се прави макросеизмично проучване, за да се види дали хората са го усетили или има някави повреди. По време на самото земетресение е важно човек да знае къде са здравите места в сградата и да застане близо до тях\", посъветва сеизмологът.", "date": "2019.09.24", "title": "След Албания: Има ли опасност от трусове и у нас?"}
{"url": "https://www.dnes.bg/world/2019/09/24/deputat-strelia-sreshtu-demonstranti-v-haiti.423840", "text": "Двама души, сред които фотограф на Асошиейтед прес, бяха ранени, след като сенатор от управляващата партия в Хаити стреля с пистолет при конфронтация с опозиционни демонстранти близо до сградата на парламента в столицата Порт-о-Пренс.\r\n\r\nСтотици привърженици на опозицията влезли в конфронтация със сенатора Жан-Мари Ралф Фетие и други политици от управляващата партия, когато Сенатът се събирал, за да одобри кандидатурата на Фриц Уилям Мишел за министър-председател.\r\n\r\nФетие извадил пистолет и стрелял няколко пъти, след като протестиращите се втурнали към него. \r\n\r\nПри стрелбата пострадали фотограф на Асошиейтед прес и служител от охраната на Сената.\r\n\r\nФетие по-късно заяви, че е действал при самоотбрана.\r\n\r\nГласуването за одобряването на кандидатурата на Мишел беше отменено, предаде БТА.\r\n ", "date": "2019.09.24", "title": "Депутат стреля срещу демонстранти в Хаити"}
{"url": "https://www.dnes.bg/index/2019/09/24/nai-loshiiat-scenarii-bankruti-na-nashi-hoteli-sled-falita-na-tomas-kuk.423844", "text": "Фалитът на втория най-голям британски туроператор \"Томас Кук\" ще се отрази тежко на българския туристически бизнес. Компанията държи 50% от полетите към летищата на Бургас и Варна.  \n\r\nПредседателят на организацията на собствениците на хотели Пламен Копчев предвижда, че банкрутът на \"Томас Кук” може да доведе до фалити на хотели и у нас, \"защото това са огромни суми, които не се знае кога ще бъдат платени”. \"40 и няколко хотела работят с \"Томас Кук”, заяви Копчев. \n\n\n\n\n\n\r\nКопчев се надява, че хотелиерите ще получат отсрочка на някои плащания като ДДС и корпоративен данък, защото \"това са пари, които още не сме получили”.\n                \n                \n                \r\nПочивката на туристите няма да бъде прекратена, но под въпрос са допълнителните услуги, за които са платили. \r\n\"Може да е вечеря, може да е екскурзия до Созопол или до Варна, може да е лодка, може да е аквапарк. Ние сме в преговори с тях, те да продължат да си изпълняват услугите\", заяви  Христо Гълбачев, представител на Томас Кук за България пред btv.\n\r\nПрактиката на \"Томас Кук” е да се разплаща 60 дни, след като туристът е напуснал хотела, а понеже компанията приключва финансовата си година през септември, обикновено разплащанията се правят на 1 октомври, разказва хотелиерът Ростислава Димитрова. \n\r\nНейният хотел работи от създаването си с \"Некерман”, а след това с \"Томас Кук”, който я придобива. Досега фалиралият британски туроператор дължи 1,5 млн. евро. В момента в хотела все още има 209 туристи на британския туроператор.\n\r\nРостислава Димитрова е получила уверение от \"Томас Кук”, че  ще получи дължимите ѝ плащания през октомври.\n\r\nУ нас засегнати от фалита на британския туроператор Томас Кук са над 2000 туристи. Повечето от тях са на почивка в \"Слънчев бряг”, малка част са на \"Златни пясъци”. Близо 12 часа чакаха пътниците за Бирмингам вчера, след като полетът им на два пъти беше пренасочван.    \n\r\nВсички полети на британския туроператор до началото на октомври от Бургас и Варна са отменени. Някои от туристите, пътуващи в понеделник, разбраха на летището, че самолет няма. \n\r\nПредставителят на компанията увери, че всички пътници ще бъдат извозени, макар и със закъснение. Полетите се пренареждат ден за ден. \n\r\n\"Ще се изпълняват от друга авиокомпания. Титан Еъруейз поема полетите на Томас Кук за извозване. До края на полетната програма са не повече от 2300 човека\", казва Симона Тевия, представител на \"Томас Кук Еъруейз”.\r\n\"Те имаха такива проблеми през 2015 г., 2017 г., никой не би трябвало да е изненадан. Правителството организира нашето връщане, ще се приберем вкъщи и няма проблем. Малко трябва да почакаме\", разказва туристката Ан Мури.  \n\r\nВместо в 11:00 ч. сутринта, полетът за Манчестър излетя в 19:00 ч. вечерта. За Бирмингам беше пренасочен първо в 4:00 ч. следобед, после в 23:00 ч. вечерта. И по хотелите туристите са в неведение кога ще могат да излетят.  \n\r\n\"Не знаем в колко часа ще ни извозят, кога ни е полетът. Представителят им дойде, но каза, че уреждат само хората, които пътуват днес. За утре нищо не се знае\", казва Карла Макс. \n\r\nЩсе отнася до туристите на британския туроператор у нас, този вторник ще има два полета от Бургас и един от Варна, които ще ги извозват. Те ще бъдат оперирани от компанията \"Кондор”, която е дъщерна на \"Томас Кук”, но все още продължава да лети.", "date": "2019.09.24", "title": "Най-лошият сценарий: Банкрути на наши хотели след фалита на \"Томас Кук\""}
{"url": "https://www.dnes.bg/temida/2019/09/24/adv-markovski-svobodata-na-polfriiman-e-precedent.423852", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Може ли в затвора да станеш човек или днешните заведения за лишаване от свобода не променят към добро затворника? \n\n\r\n\n\r\nТемата отново стана актуална заради предсрочното освобождаване на австралиеца Джок Полфрийман, който трябваше да остане още 6 години за убийството на Андрей Монов. Според съда при Полфрийман е постигнат поправителния ефект и той може да излезе на свобода. \n\r\n\"Решението на съда е малко необичайно. Хубав симптом е, че обществото е крайно чувствително. Съдът е взел това решение въпреки становището, че този човек не се е поправил\", каза адвокат Димитър Марковски пред репортер на . \n                    \n                    \n                \n                \n                \n                \r\nОт неговата гледна точка това било прецедент.\n\r\n\"Остатъкът от присъдата е доста странен\", коментира той и обясни, че по силата на правилата Полфрийман трябва да бъде изпратен там където живее.\n\r\n\"Апелативният съд взема окончателно решение и над него няма никой друг,\" подчерта още юристът.", "date": "2019.09.24", "title": "Адв. Марковски: Свободата на Полфрийман е прецедент "}
{"url": "https://www.dnes.bg/obshtestvo/2019/09/24/kralev-za-pochinaliia-boksior-ima-prestyplenie.423855", "text": "\"Няма как да подминен случая, защото е изключително неприятен. Това си е чисто престъпление - криминална проява. Крадене на чужда самоличност и явяване с нея. Това е извършено от починалия боксьор.\", коментира случая с починалия боксьор Борис Станчов спортният министър Красен Кралев, съобщава NOVA.\r\n\"Трябва да изчакаме разследването в Албания. Извън кражбата на самоличността, най-важно е от какво е починало момчето. Трябва да се изчака аутопсията, защото в леката категория е почти невъзможно човек да си отиде само заради самата игра, ако няма други увреждания. Кой се е явявал на медицинските, но е важно кой е бил преглеждан - Исус или Борис?\", допълни още Кралев.\n\n\r\n                    \n                    \n                \n                \n                \n                \n\r\nТой уточни, че е важно да се разбере дали мениджърът е знаел за кражбата, която продължава повече от 1 година. \n\r\nТой обясни, че какво е било състезанието и дали е имало залагания, е тема, която не може да коментира, защото \"не е наша територия и е проблем на албанците\". Кралев посочи, че Министерството на спорта ще направи проверка как е получен лиценз за бокс. \n\r\n\"Първата грешка е допусната тук, че е даден лиценз под чужда самоличност. Трябва да се извършат проверки - има доста въпросителни\", уточни министърът.", "date": "2019.09.24", "title": "Кралев за починалия боксьор: Има престъпление!"}
{"url": "https://www.dnes.bg/notifikacii/2019/09/24/100-mln-lv-gubi-rodniiat-turizym-ot-falita-na-tomas-kuk.423857", "text": "Общо сумарно около 100 млн. лв. ще бъде загубата за българския туризъм след фалита на туроператора \"Томас Кук\", каза пред БНТ Румен Драганов, директор на Института за анализ и оценка в туризма. \n\n\n \"Цялата щета, която ще бъде за българските хотелиери е от порядъка на 36 млн. евра, което означава, че сумарно заедно със загубите, които ще претърпим в следствие на това, че няма да пристигнат туристи сега до 8-ми октомври, когато беше планирана програмата на \"Томас Кук\", всички полети са отменени, така и по зимната програма, а също така и с това, че договорите, които бяха сключени за следващия летен сезон 2020 г. няма да се случат\", пресметна той.\n                \n                \n                \r\nСпоред него такова нещо не се е случвало в историята на туризма.\n\r\nСлед обявяването на фалита на британския туроператор започна най-голямата акция за спасяване на английски туристи, които са по света. \n\r\n150 хил. Са тези, които трябва да бъдат превозени в тези няколко дни. \n\r\n\"Ще бъдем свидетели на една изключителна организация, която създава Англия с техния гаранционен фонд\", обясни Драганов.\n\r\nТой за пореден път призова властта да създаде подобен гаранционен фонд и у нас, вместо да се разчита на  системата за застраховки, която според него само източва туроператорите. \n\r\n\"Докато тук цялата \"Операция Матерхорн\" е за сметка на Томас Кук, фактически това са парите на тези туристи, които остават в гаранционния фонд докато те се върнат във Великобритания. Практически нито една стотинка няма да бъде похарчена от Британското правителство или от другите туроператори преди да бъде проведена тази \"Операция Матерхорн\", каза още Драганов.\r\nВижте видео от гостуването на ", "date": "2019.09.24", "title": "100 млн. лв. губи родният туризъм от фалита на \"Томас Кук\" "}
{"url": "https://www.dnes.bg/top-novini/2019/09/24/hristo-monov-bylgarski-sydii-razrushiha-useshtaneto-za-spravedlivost.423858", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Най-много ме боли, че български съдии разрушиха усещането за справедливост, това е стълб на държавността. Ако няма чувство за справедливост, държавата ни се е разпаднала. Вярвам, че това няма да се случи, но тези хора нямат моралните качества да са там. Това заяви бащата на убития през 2007 г. Андрей Монов - Христо Монов. \n\r\nВ петък убиецът на 20-годишния студент Джок Полфрийман беше освободен предсрочно. Днес семейството на жертвата му ще внесе жалба в прокуратурата срещу предсрочното освобождаване на убиеца на сина им. \n\r\nПо думите на бащата на Андрей Христо Монов пускането на осъдения за убийството Полфрийман е нарушение на закона от страна на съдиите Калин Калапкчиев и Велислава Иванова.\n\n\n\n                \n                \n                \r\n\"Най-абсурдното е, че тези двамата работят в българския съд. От това по-абсурдно няма. Те не вземат мнението на официална българска институция, каквато е затворническата организация, а мнението на някакъв си Хелзински комитет\", посочи Монов. \n\r\n\"Става дума за тежки зависимости, не просто за липса на морал\", коментира Монов пред . \n\r\nСпоред Монов БХК подкрепя Полфрийман, защото им е платено, за да го направят. \n\r\n\"Познавам председателя на БХК от 42 години, служили сме заедно. Този човек не прави нищо, ако не му бъде платено\", заяви Монов. \n\r\nДнес майката на Андрей ще внесе жалба за възобновяване на делото. \n\r\nХристо Монов заяви, че се надява убиецът на сина му да бъде върнат в затвора. Той допълни, че иска да стане ясно как Полфрийман е убедил съда да бъде освободен от затвора. \n\r\nСпоред бащата на убития студент затворът не е мястото, където човек се поправя, но е необходим, за да се гарантира на невинните, че престъпниците са далеч от нас. \n\r\n\"По този начин държавата ни пази да не станем жертви. Няма убиец, който да се е поправил. Просто няма\", отсече Монов. \n\r\nТой допълни, че семейството не е получило кръвнина от Джок Полфрийман.", "date": "2019.09.24", "title": "Христо Монов: Български съдии разрушиха усещането за справедливост"}
{"url": "https://www.dnes.bg/sofia/2019/09/24/vijte-kyde-v-sofiia-niama-da-ima-voda-na-25-septemvri-sriada.423862", "text": "На 25 септември 2019 г. (сряда) във връзка с изграждане на уличен водопровод на пл. „Родина“ жк. „Сухата река“, се налага спиране на водоподаването от 09:30 до 21:30 часа на клиентите на „Софийска вода”, живеещи в района на:\r\nул. „Екатерина Симитчийска“, бул. „Владимир Вазов“, ул. „Черковна“ и  ул. Петрохан“.\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Подуенска“ – пред читалището.\n\r\nНа 25 септември 2019 г. (сряда), във връзка с реконструкция на уличен водопровод на ул. „Керамична“ с. Яна, се налага спиране на водоподаването от 09:00 до 21:00 часа на клиентите на „Софийска вода”, живеещи в:\r\nкарето между ул. „Керамична“, ул. „Буховско шосе“, ул. „Заводска“, ул. „Старо Буховско шосе“ \r\nул. „Христо Ботев“ от ул. „Мургаш“ до ул. „Ботевградско шосе“\n                    \n                    \n                \n                \n                \n                \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Христо Ботев“ и ул. „Буховско шосе“.\n\r\nСлед възстановяване на водоснабдяването е възможно временно повишаване мътността на водата.\r\n    \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.\r\n ", "date": "2019.09.24", "title": "Вижте къде в София няма да има вода на 25 септември, сряда"}
{"url": "https://www.dnes.bg/sport/2019/09/24/roditelite-na-zaginaliia-boksior-ne-znaeli-che-se-bie-s-chujdo-ime.423851", "text": "Родителите на починалия в Албания български боксьор Борис Станчов са получили неговите документи от мениджъра му Венцислав Георгиев.\r\n\"Как ги е взел докумените на сина ми? Как му е взел портфейла? Защо се е прибрал толкова бързо от Албания?”, пита бащата Александър Станчов, според когото не е било възможно треньорът и мениджърът на сина му да не са знаели, че той не е Исус Величков.\n\n\r\nМайката Симеонка отсече, че синът й е бил здрав и не е използвал наркотици, не е пиел или пушил. \n\r\nМайката и бащата на Борис казват, че са били в неведение, че той се боксира под чуждо име.\n\r\nАлександър Станчов казва, че е разбрал за размяната на самоличност на 21 септември от личния треньор на сина си. \n                    \n                    \n                \n                \n                \n                \r\nВестта за кончината на сина си майката научава от негови приятели, докато е била на работа, а информацията е дошла от друго момче боксьор, което е било на същата боксова гала.\n\r\nРодителите са категорични, че синът им не е имал никакви здравословни проблеми, не е употребявал наркотици. Двамата изказват съмнения, че нещо може да му е било направено на ринга.\n\r\nПредстои родителите да отидат в Албания, където да разпознаят тялото на сина си.", "date": "2019.09.24", "title": "Родителите на загиналия боксьор не знаели, че се бие с чуждо име"}
{"url": "https://www.dnes.bg/notifikacii/2019/09/24/slovenskata-adriia-eyrueiz-spira-poletite-si-niama-pari.423863", "text": "Базираната в Словения авиокомпания \"Адрия Еъруейз\" съобщи, че ще спре всичките си полети днес и утре заради \"неосигурен достъп до свежи финансови постъпления, от които авиолиниите се нуждаят, за да продължат извършването на полетите\", предаде БТА като се позова на Ройтерс.\r\n\r\n\"Компанията в момента интензивно търси решения в сътрудничество с потенциален инвеститор. Целта на всички участници е да направим така, че \"Адрия Еъруейз\" да лети отново\", се посочва в публикувано вчера съобщение на компанията.\r\n\r\nСловения продаде \"Адрия\" на германския инвестиционен фонд 4К Инвест през 2016 г. Оттогава компанията продаде всичките си самолети и използва самолети под наем, за да извършва полети до няколко европейски дестинации.\r\n\r\n\"Компанията дълбоко съжалява за тази ситуация и се извинява на всички свои пътници и партньори\", посочва още Адрия.", "date": "2019.09.24", "title": "Словенската \"Адрия Еъруейз\" спира полетите си, няма пари"}
{"url": "https://www.dnes.bg/notifikacii/2019/09/24/nikakvo-vnimanie-trymp-ignorira-greta-tunberg.423846", "text": "\r\nВидеоклип, на който президентът на САЩ Доналд Тръмп игнорира екоактивистката Грета Тунберг в коридорите на централата на ООН в Ню Йорк, набира все по-голяма популярност в интернет, предаде ДПА.\n\r\nНа записа, който стана хит във виртуалното пространство, Тръмп не обръща никакво внимание на 16-годишната шведска тийнейджърка, която стои зад него.\n\r\nКлипът, който изглежда е бил направен от агенция Ройтерс, бе показан от редица телевизии и се разпространява в социалните мрежи, на фона на срещата на върха на ООН за климата.\n                \n                \n                \r\nПо-рано Грета Тунберг произнесе емоционална реч на форума, като обвини световните лидери, че бездействат срещу климатичните промени и провалят бъдещето на младежите. Тръмп, който не бе предвидено да участва в срещата, изненадващо се появи за няколко минути, преди да бъде домакин на друго събитие в кулоарите на годишната сесия на Общото събрание на ООН, посветено на религиозната свобода.\n\r\nПрезидентът на САЩ, който изтегли страната си от Парижкото споразумение за ограничаване на повишаването на средната температура на Земята, често изразява скептицизъм по отношение на научните доводи за климатичните промени, припомня БТА. Той дори веднъж нарече глобалното затопляне \"китайска измама\".\n\r\n ", "date": "2019.09.24", "title": "Никакво внимание: Тръмп игнорира Грета Тунберг"}
{"url": "https://www.dnes.bg/crime/2019/09/24/psihiatyr-ubiecyt-na-adrei-monov-e-psihopat.423856", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПри случая с Джок Полфрийман говорим за тежък дефект и психопатска нагласа, коментира психиатърът д-р Веселин Герев за решението за предсрочно освобождаване на Джок Полфрийман, убил студента Андрей Монов. \n\n\n\n\r\n\"Доколкото знам тези, от които се е защитавал, нито са били въоръжени, нито са били опасни за живота му. Психопатът обаче налита агресивно и вади оръжие, ако има такова. Тук решението на Полфрийман е било късосъединителната реакция\", каза д-р Герев.\r\nВ момента.\r\n                    \n                    \n                \n                \n                \n                \"Реакцията на Полфрийман е компенсаторна. Адвокатите са му дали съвет, за да може да облекчи положението си. В затвора той ще задълбочи дори реакциите си. Там той става още по-голям психопат, защото е капсулиран в пределите на затвора. Мотото на психопата е: 100 души убивам, но на себе си не посягам\", обясни психологът пред.\r\nСпоред д-р Герев  и почти всички затворници биват освобождавани предсрочно.\r\n\"Не мога да гадая какво е било в главата на съдията, но травмата в психиката на родителите на Монов никога няма да бъде заличена. Виждането отново на Джок Полфрийман ще възбуди техните преживявания и ще разстрои техния живот. Не мога да коментирам действието на съда, но общественият натиск ще е голям. Психиката на хората е устроена по-този начин, че те ще са съпричастни с пострадалите\", заключи психиатърът.", "date": "2019.09.24", "title": "Психиатър: Убиецът на Адрей Монов е психопат"}
{"url": "https://www.dnes.bg/balkani/2019/09/24/privatizaciia-na-magistrala-shte-ni-oskypi-oshte-gyrciia.423867", "text": "Гърция днес е парализирана от национална стачка. Тя е в сектори, на които им предстои приватизация, като синдикатите и протестиращите се притесняват за бъдещите последствия. \n\r\n\"Това е 10-тата поредна национална стачка в Гърция през тази година. Досега нито едно от исканията на протестиращите не е било удовлетворено, така че смисълът от тези стачки е доста спорен\", заяви Иван Петрински, журналист и главен редактор на в-к \"Български новини\" в Гърция, в предаването \"Бизнес старт\" по \n\r\n\"Притесненията са свързани при евентуална приватизация какво ще бъде състоянието на сектора, кои ще са новите собственици, какви ще са заплатите и колко души ще загубят работата си. Този страх е в основата на стачките в Гърция, които обикновено се случват извън туристическия сезон. Приватизацията е изключително необходима в сферата на транспорта и е договорена от няколко поредни правителства\", заяви Петрински.\n                    \n                    \n                \n                \n                \n                \r\nГостът допълни, че предстои приватизация на голяма магистрала, което ще удари и по джоба на българските туристи заради допълнителни тол такси.\n\r\nСъщо така предстои приватизация в сферата на жп транспорта, фериботния транспорт и енергетиката.\n\r\n\"До момента не е имало голяма приватизационна сделка в енергийния сектор. Когато една приватизация се изпълни добре, това винаги води до икономически растеж. Страната явно има амбицията да генерира индустриален растеж\", отбеляза Петрински.\r\n", "date": "2019.09.24", "title": "Приватизация на магистрала ще ни оскъпи още Гърция"}
{"url": "https://www.dnes.bg/balkani/2019/09/24/myrtvo-piian-bylgarin-zaloven-zad-volana-v-hyrvatiia.423866", "text": "Български шофьор беше заловен в Хърватия с 2,41 промила алкохол в кръвта. \r\n\r\n37-годишният мъж е управлявал на 20 септември камион с ремарке с българска регистрация. Той е влязъл в Хърватия от Словения и е пътувал по магистралата А3 Брегана-Загреб-Липовац. \r\n\r\nШофьорът е бил изправен пред компетентния съд. Постановена му е присъда от 15 дни затвор. Също така му е забранено да управлява моторни превозни средства категория ''C\" и \"E“ за 3 месеца, предаде Index.hr. \r\n ", "date": "2019.09.24", "title": "Мъртво пиян българин заловен зад волана в Хърватия"}
{"url": "https://www.dnes.bg/index/2019/09/24/sypruga-na-osyden-za-chorata-policaite-sa-redom-do-ubiicite-v-zatvora.423833", "text": "Веселина Димитрова, съпруга на един от петимата благоевградски полицаи, осъдени по делото \"Чората\" на 7 г. затвор, написа гневен пост в социлните мрежи.\r\nТя е съпруга на Георги Калинков, който заедно с Янко Граховски, Мирослав Писов, Иво Иванов и Борис Механджийски от април са в затвора в Бобов дол заради смъртта на Ангел Димитров - Чората, припомня \"Струма\":\n\r\nВ профила си във Facebook Веселина изля мъката си след свиждане в затвора:\n\r\n\"Скъпи приятели, искам да споделя нещо, което се случи днес. На поредното свиждане в затвора в Бобов дол редом с нас и нашите мъже, вашите колеги и приятели, беше изведен за свиждане и Марио Заеков - убиецът на 17-годишната Мирослава от гр. Перник.\r\n                \n                \n                Човекът, който умъртви момичето по особено жесток начин. Човекът, който месеци наред разиграваше разследващите, опитваше се да манипулира екип от 12 криминални психолози. Човекът, който причини една ненужна смърт, заради едно нескопосано търсене на откуп.\r\nЧовекът, който в крайна сметка получи 30 години затвор, беше рамо до рамо с нас и нашите мъже-полицаи от МВР, които цял живот разследват и задържат такива като него. Бях принудена да гледам самодоволната му физиономия през цялото време. Чувствах се омерзена и омърсена.\r\nОпитвам се да си представя как се чувстват петимата полицаи в такъв момент...и не мога...Имах чувството, че съм попаднала в друг свят, но уви-беше си чиста реалност. Тази несправедливост, която ни сполетя, води след себе си нови и нови такива...Те са там, редом с такива изчадия\", пише в поста си тя.\r\nКалинков и колегите му от РЗБОП Мирослав Писов, Иво Иванов, Янко Граховски и Боби Мехнджийски излежават 7-годишна присъда за смъртта на Ангел Димитров, настъпила по време на арест, в злополучната акция \"Респект\".\r\nЧората издъхна по време на операцията, разпоредена от тогавашния МВР шеф Румен Петков. \r\nПетимата бяха обвинени, че са пребили Димитров, по когото имало следи от насилие, установени след аутопсия и множество експертизи. Делото срещу тях се проточи с години, бяха осъдени на по 11 години затвор, после присъдите бяха отменени, до преди няколко месеца, когато с решение на ВКС от април те бяха осъдени на 7 години затвор.\r\nПрез май тази година главният прокурор Сотир Цацаров поиска възобновяване на делото за смъртта на Ангел Димитров-Чората, по което петимата бивши полицаи бяха осъдени. Цацаров е поискал от Върховния касационен съд (ВКС) и да бъде спряно изпълнението на наказанията им.\r\n \r\n ", "date": "2019.09.24", "title": "Съпруга на осъден за Чората: Полицаите са редом до убийците в затвора"}
{"url": "https://www.dnes.bg/index/2019/09/24/makron-djonsyn-i-merkel-obviniha-iran-e-napadnal-sauditska-arabiia.423832", "text": "Франция, Великобритания и Германия заявиха, че е ясно, че Иран е отговорен за нападението срещу саудитски петролни съоръжения на 14 септември, и призоваха Техеран да се съгласи да преговаря за своите ядрени и ракетни програми и въпросите на регионалната сигурност, предаде Ройтерс.\r\n\"Дойде времето Иран да приеме дългосрочна рамка за преговори за своята ядрена програма, а също за въпросите на регионалната сигурност, които включват неговите ракетни програми\", казаха трите страни в съвместно изявление. \r\n \"За нас е ясно, че Иран носи отговорност за това нападение. Няма друго правдоподобно обяснение\", заявиха те.\r\nФренският президент Еманюел Макрон, британският министър-председател Борис Джонсън и германската канцлерка Ангела Меркел се срещнаха в ООН, за да съгласуват своята стратегия за Иран. Трите европейски страни, които участват в споразумението за иранската ядрена програма от 2015 г., се опитват да спасят сделката и да намалят напрежението между Вашингтон и Техеран.\n\n\r\n                \n                \n                Франция и Германия за първи път обвиниха Иран за нападението в Саудитска Арабия. Премиерът на Великобритания направи това по-рано вчера.\r\nПариж, Берлин и Лондон заявиха, че остават обвързани с ядреното споразумение, но поискаха Иран да се върне към пълно спазване на своите ангажименти, след като отстъпи от някои от тях.\r\n\"Ние сме ангажирани да продължим нашите дипломатически усилия за създаване на условия и улесняване на диалога с всички съответни партньори, заинтересовани от намаляване на напрежението в Близкия изток\", казаха те, пише БТА.\r\nСаудитска Арабия и САЩ също обвиняват Иран за нападението на 14 септември. Техеран отрича да е замесен. Подкрепяните от Иран йеменски бунтовници хуси поеха отговорност за атаката, но анализатори казват, че използваните крилати ракети не са имали такъв обхват, че да са били изстреляни от Йемен, посочва Асошиейтед прес.", "date": "2019.09.24", "title": "Макрон, Джонсън и Меркел обвиниха: Иран е нападнал Саудитска Арабия!"}
{"url": "https://www.dnes.bg/world/2019/09/24/zaradi-rusiia-sasht-prashtat-oshte-1000-voinici-v-polsha.423834", "text": "Американският президент Доналд Тръмп подписа в Ню Йорк споразумение за сътрудничество в отбраната с полския президент Анджей Дуда, което би трябвало да доведе до разполагането на още войници на САЩ в Полша, предадоха ДПА и Ройтерс.\r\nВоенният капацитет на САЩ в Полша, който в момента е около 4500 войници на ротационен принцип, \"се очаква да нарасне с приблизително още 1000 души американски военен персонал в краткосрочен план\", беше посочено в декларацията.\r\nСпоред нея двете страни са определили шест места, където ще бъде засилено военното присъствие, и ще обсъдят подходящо място за бронирана бригада.\r\nДекларацията трябваше да бъде подписана в началото на септември във Варшава, но Тръмп отмени своето посещение заради урагана Дориан. През юни Тръмп обеща на Дуда да разположи 1000 американски военни в Полша - стъпка, която Варшава иска за възпиране на евентуална агресия от Русия.\r\n                    \n                    \n                \n                \n                \n                Тръмп похвали своите \"прекрасни отношения\" с Полша и заяви, че скоро ще посети страната.\r\nТой също така каза на Дуда, че очаква да обяви в близките седмици включването на Полша в програмата на САЩ за безвизово пътуване, заяви Белият дом. (БТА)", "date": "2019.09.24", "title": "Заради Русия: САЩ пращат още 1000 войници в Полша"}
{"url": "https://www.dnes.bg/health/2019/09/24/onkobolni-tyrsiat-lekarstvo-v-chujbina-zaradi-lipsata-mu-u-nas.423831", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        На аптечния пазар в България липсва медикаментът имуран. Той се използва за поддържаща терапия при автоимунни и онкологични заболявания. Така от два месеца единствената алтернатива на пациентите е да си го набавят от съседни държави, съобщава Bulgaria ON AIR. \n\r\nПроизводителите на лекарството твърдят, че причините за липсата му на българския пазар са прозводствени. Възможно е доставките на медикамента да бъдат възстановени през октомври според информация от производителя. За съжаление това не е единственото лекарство, което липсва от аптечната ни мрежа. Причините за това са различни.\n                    \n                    \n                \n                \n                \n                \r\nОт Пациентски организации \"Заедно с теб\" са сериозно обезпокоени, защото всеки момент може да възникне криза с някой друг медикамент. Затова призовават държавата да вземе мерки като създаде свой механизъм или фирма за внос на такива лекарства. \n\r\nДокато проблемът бъде решен, единствените потърпевши от липсата на медикаменти у нас, си остават пациентите. Те трябва да търсят други алтернативи, независимо на каква цена.", "date": "2019.09.24", "title": "Онкоболни търсят лекарство в чужбина заради липсата му у нас"}
{"url": "https://www.dnes.bg/notifikacii/2019/09/24/mvnr-stachka-paralizira-transporta-v-gyrciia-za-24-chasa.423835", "text": "Стачка парализира транспорта в Гърция. 24-часовият протест е срещу законопроект на правителството за икономическия растеж.\r\nНачалото й е обявено за 6.00 часа и ще продължи 24 часа. Очаква се  стачката да засегне и фериботните връзки в страната, съобщиха от  министерството на външните работи (МВнР).\n\r\nРабота ще спре градската железница в Атина, както и тролейбусите. В акцията ще се включат и шофьори от други видове  транспорт като автобуси, трамваи и метро. Очаква се фериботите също да останат блокирани на пристанищата.\n\r\nОт външно ведомство препоръчват на българските граждани, пребиваващи или пътуващи до Гърция, да се информират предварително за разписанията на морския транспорт и възможните алтернативни връзки с друг вид транспорт, както и да следят местните медии за най-актуална информация.\n                \n                \n                \r\nСъгражданите ни могат да се информират за предстоящи и настоящи стачни действия на сайта: http://apergia.gr, който е наличен само на гръцки език.\n\r\nПри необходимост от съдействие българските граждани могат да се свържат с Посолството ни в Атина на телефони: +30 693 70 96 220; +30 210 67 48 105; +30 210 67 48 106; +30 210 67 48 107 или с Генералното ни консулство в Солун на телефони: +30 2310 829 210; +30 2310 869 520.\r\n ", "date": "2019.09.24", "title": "МВнР: Стачка парализира транспорта в Гърция за 24 часа"}
{"url": "https://www.dnes.bg/football/2019/09/24/lionel-mesi-specheli-nagradata-na-fifa-za-nai-dobyr-igrach.423838", "text": "Суперзвездата на Барселона и аржентинския национален отбор Лионел Меси спечели наградата ФИФА за най-добър играч през годината.\n\r\nТой получи приза на официална церемония в Милано, която не беше уважена с присъствие от Кристиано Роналдо, който заедно с Вирджил ван Дайк от Ливърпул беше номиниран за отличието.\n\r\nОт 31 юли до 19 август журналисти, селекционери, капитани и фенове участваха в гласуването, което определи кои са най-добрите футболисти и треньори за изминалите 12 месеца.\n\r\nМениджърът на Ливърпул Юрген Клоп спечели наградата на ФИФА за най-добър треньор. Германецът спечели Шампионската лига начело на \"червените\", а в битката за титлата на Англия остана само на точка от шампиона Сити.\n                    \n                    \n                \n                \n                \n                \r\nДругите двама номинирани бяха Пеп Гуардиола, който стана шампион с Манчестър Сити, и Маурисио Почетино, който изведе Тотнъм до финала на Шампионска лига.\n\r\nОбявен бе и идеалният отбор на годината. В него влязоха Алисон, Де Лихт, Ван Дайк, Рамос, Марсело, Модрич, Де Йонг, Мбапе, Меси, Азар и Роналдо. Изборът беше направен измежду 55 номинирани.\n\r\nУнгарският футболист Даниел Сори пък спечели наградата \"Пушкаш\" за най-красив гол. Играчът на Дебрецен вкара страхотно попадение със задна ножица в добавеното време на дербито с Ференцварош. Другите двама номинирани бяха Лионел Меси и Хуан Фернандо Кинтеро.\n\r\nОще за спорт четете в ", "date": "2019.09.24", "title": "Лионел Меси спечели наградата на ФИФА за най-добър играч"}
{"url": "https://www.dnes.bg/world/2019/09/24/trus-ot-6-3-po-rihter-beshe-registriran-krai-puerto-riko.423837", "text": "Земетресение с магнитуд 6,3 беше регистрирано днес край бреговете на Пуерто Рико, съобщи Геофизичният институт на САЩ, цитиран от Ройтерс.\r\nТрусът е бил с епицентър на около 80 километра северно от град Исабела на дълбочина 10 километра. Засега няма информация за жертви или разрушения, съобщава БТА.\r\n\r\n ", "date": "2019.09.24", "title": "Трус от 6,3 по Рихтер беше регистриран край Пуерто Рико"}
{"url": "https://www.dnes.bg/snimka-na-denia/2019/09/24/ne-zabraviaite-chadyr-na-mnogo-mesta-shte-vali.423836", "text": "Облачно с превалявания от дъжд ще е времето днес. Значителни и на повече места ще са валежите в следобедните часове в Западна България.\r\nПочти без валежи ще се задържи в югоизточните райони от страната. Ще духа слаб, в Източна България - до умерен вятър от изток-североизток.\r\nСпоред  максималните температури ще са по-ниски - предимно между 19° и 24°. \r\nПо Черноморието облачността ще е значителна, но само на отделни места слабо ще превали. Ще духа до умерен вятър от изток-североизток. Максималните температури ще са 19° и 21°, температурата на морската вода е 21-22°. Вълнението на морето ще бъде 1-2 бала.\r\n                \n                \n                В планините ще бъде предимно облачно и с валежи от дъжд, значителни и на повече места - след обяд в масивите от Западна България. Ще духа умерен вятър от юг-югоизток. Максималната температура на височина 1200 метра ще е около 15°, на 2000 метра – около 9°.", "date": "2019.09.24", "title": "Не забравяйте чадър, на много места ще вали"}
{"url": "https://www.dnes.bg/football/2019/09/24/ronaldo-postoianstvoto-otlichavat-profesionalista-ot-amatiora.423839", "text": "Петкратният носител на „Златната топка“ Кристиано Роналдо от Ювентус пренебрегна церемонията по връчването на наградите The Best на ФИФА, въпреки че бе включен в идеалния тим на годината, а събитието бе в Милано – само на няколко часа път от Торино, където живее.\n\r\nПортугалецът официално посочи здравословен проблем за отсъствието си. Заради него той ще пропусне и двубоя с Бреша от Серия \"А\".\n\r\nВеднага след като наградата за най-добър футболист на годината беше връчена на Лионел Меси от Барселона, Роналдо публикува в Instagram снимка на себе си с книга, а под фотоса сложи цитат от книгата, която чете. Оказа се, че тя е на бразилския доктор и писател Лаир Рибейро.\n                    \n                    \n                \n                \n                \n                \r\n\"Търпението и постоянството отличават професионалиста от аматьора. Всичко голямо, което виждаме днес, е било малко вчера. Не може да направите всичко, но правете всичко, за да сбъднете мечтите си. И помнете, че след най-дълбоката нощ винаги идва зората\", написа Роналдо под снимката, цитирайки бразилския писател.\r\n \r\nОще за спорт четете в ", "date": "2019.09.24", "title": "Роналдо: Постоянството отличават професионалиста от аматьора"}
{"url": "https://www.dnes.bg/usa/2019/09/24/trymp-siguren-zaslujavam-nobelova-nagrada-za-mnogo-neshta.423842", "text": "Американският президент Доналд Тръмп каза, че заслужава Нобелова награда \"за много неща\", предадоха ДПА и Асошиейтед прес.\r\n\r\n\"Мисля, че ще взема Нобелова награда за много неща, ако я даваха справедливо, но не я дават така\", заяви Тръмп, който изрази желание да посредничи между Индия и Пакистан.\n\r\nТръмп каза, че неговият предшественик Барак Обама е бил удостоен с Нобелова награда на толкова ранен етап от своето президентство, че \"нямал представа защо я е получил\".\r\n\r\n\"Това беше единственото нещо, за което бях съгласен с него\", каза Тръмп по време на срещи на годишната сесия на Общото събрание на ООН в Ню Йорк.\r\n \r\n/БТА/\r\n ", "date": "2019.09.24", "title": "Тръмп сигурен: Заслужавам Нобелова награда за много неща!"}
{"url": "https://www.dnes.bg/eu/2019/09/24/trima-bylgari-v-aresta-vyv-franciia-razbiha-mreja-za-syvremenno-robstvo.423841", "text": "ъв френския град Лион след разкриването на мрежа за експлоатация на работна ръка. \r\nЕдновременно с операцията на френската полиция са били извършени обиски и разпити в България, в присъствие на разследващи от страната, съобщи Нова.\r\n, наети да берат грозде за четирима производители в Бургундия.\r\nРаботниците били наети чрез законно действаща агенция за работа в родината ни. Обещани им били по 60 евро на ден, като разходите за транспорт и жилище били покрити. Българите обаче били настанени в къмпинг, като разходите за храна им се приспадали от заплатите.\r\nРазследването започнало още в края на 2018 година, когато сезонните работници се оплакали от лошите условия на труд, след като се прибрали в България.\r\n                    \n                    \n                \n                \n                \n                Повече от 80 разследващи, включително служители на Европол, са работили по разкриването на мрежата за експлоатация.", "date": "2019.09.24", "title": "Трима българи в ареста във Франция, разбиха мрежа за съвременно робство"}
{"url": "https://www.dnes.bg/index/2019/09/24/receptata-dnes-pile-na-tigan-po-frenska-recepta.423520", "text": ":\r\n4 бутчета или пилешки гърди\r\n2-3 големи глави лук\r\n2 ч.л. прясно нарязана мащерка\r\nсол, черен пипер на вкус\r\n2 скилидки стрит чесън\r\n1/2 ч.л. сушен риган\r\n2 с.л. брашно\r\n1 и 1/2 ч.ч. месен бульон\r\n150 мл готварска течна сметана\r\nнастърган грюер за поръсване или друго сирене по ваш избор\r\n \r\n:\r\n \r\nНарежете лука на по-едри ленти и го сложете в добре загрят тиган с малко мазнина. Добавете му сол и черен пипер. Когато стане златист, сложете чесъна и разбъркайте. Извадете го в чиния и в същия тиган сложете няколко капки мазнина. Нарежете месото като за яхния, оставете го на цели парчета, сложете го в купа и прибавете брашното, сол, черен пипер. Разбъркайте с пръсти добре, за да се овалят парчетата месо.\r\n \r\nСлед това ги запържете в загрята мазнина до златисто. Овкусете с малко риган, налейте бульона, сметаната и прибавете лука. Когато сосът се редуцира поръсете с настърганото сирене и покрийте тигана, за да се разтопи за няколко минути.\r\n\r\n", "date": "2019.09.24", "title": "Рецептата Dnes: Пиле на тиган по френска рецепта"}
{"url": "https://www.dnes.bg/stranata/2019/09/24/lecheben-centyr-v-pyrvomai-goria-tazi-nosht.423845", "text": "Лечебен център в Първомай горя около 01:40 ч. тази нощ.  от сградата в центъра на града.\r\nПожарът е възникнал в микробус, паркиран до лечебния център. От него огънят се прехвърля на стрехата на сградата. Изгаря дървеният покрив и вторият етаж. \r\nЧетири пожарни екипа са гасили стихията – два от пожарната в Първомай и два от Пловдив. Пожарът е локализиран за един час и загасен за около три часа. Причините се изясняват, предаде bTV.", "date": "2019.09.24", "title": "Лечебен център в Първомай горя тази нощ"}
{"url": "https://www.dnes.bg/temida/2019/09/24/prane-na-pari-ukriti-danyci-trygva-deloto-sreshtu-banevi.423847", "text": "Днес в Специализирания наказателен съд започва делото срещу бизнесмена Николай Банев, съпругата му Евгения и майка му Мария. Прокуратурата приключи разследването срещу тримата и внесе обвинителния акт в края на август. Те са обвинени за участие в организирана престъпна група за данъчни престъпления и пране на пари\n\r\nДнес в Специализирания наказателен съд тръгва делото срещу Николай Банев, съпругата му Евгения и майка му Мария. Разследването срещу тримата приключи и прокуратурата внесе обвинителния акт в края на август.\n\r\nТримата са обвинени са участие в организирана престъпна група, данъчни престъпления, пране на пари, както и незаконно притежание на оръжие.  \n\r\nНиколай Банев е обвинен като извършител на данъчните престъпления, а съпругата му - като негов помагач. Двамата са предадени на съд, като съизвършители в съучастие на изпирането на пари.\n                    \n                    \n                \n                \n                \n                \r\nМария Банева, ще отговаря пред съда за участието в организирана престъпна група.\n\r\nНиколай и Евгения Баневи бяха арестувани летище във Франция на 26 октомври миналата година, след като страната ни издаде европейска заповед за ареста им, по обвинение за злоупотреби при приватизацията на химическия завод „Полимери” в Девня.\r\n ", "date": "2019.09.24", "title": "Пране на пари, укрити данъци... Тръгва делото срещу Баневи"}
{"url": "https://www.dnes.bg/obshtestvo/2019/09/24/isus-velichkov-trenioryt-znaeshe-za-podmenenata-samolichnost.423864", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \"2018 година за първи път му дадох личната си карта. Той ми поиска личните данни, аз по-скоро се опасявах да не направи някаква глупост с кредити. Не знам какви пари е изкарвал точно, знам че е взимал по около 500-600 лева\". Това каза пред репортер на  Исус Величков, за когото първоначално излезе информация, че е починал на боксовия ринг по време на мач в Албания.\n\r\n\n                    \n                    \n                \n                \n                \n                \r\nВчера стана ясно, че починалият на ринга е Борис Станчов, който използвал личните данни на братовчед си Исус по време на мачовете. \n\r\n\"Границата си я е минавал със своята лична карта, а моите данни са били само като картотека, за да играе. Треньорът знаеше за тези неща. Аз съм играл футбол преди 7-8 години. Разбрах от приятели за инцидента\", сподели още Исус.\n\r\nСпоред него Борис дори е взимал пари за мачове, които е губил, а треньорът му е давал много силен допинг. \n\r\n\"Направено е голямо нарушение, дори престъпление, Този, който си е дал документите, е толкова боксьор, колкото всеки от улицата\", каза журналистът и боксов съдия Камен Петров – Камичето в студиото на \"България сутрин\".\n\r\n\"Може с фалшифи документи и Борис да си е изкарал лиценз. Той може да е имал забрана да ходи в някоя от държавите\", коментира от своя страна треньорът Евгени Василев.", "date": "2019.09.24", "title": "Исус Величков: Треньорът знаеше за подменената самоличност "}
{"url": "https://www.dnes.bg/obshtestvo/2019/09/24/koki-ima-nujda-ot-16-000-za-vlivane-na-stvolovi-kletki.423874", "text": "Състоянието на Калоян Казаков от Шумен значително се подобрява след втората вливка на стволови клетки и специалистите са очаровани от него, съобщи майката на момченцето Наталия Казакова.\n\r\nПо думите й детето е напреднало по отношение на разбирането, което е било огромен проблем при него. Освен това, на база лечението до сега, диагнозата му вторичен недоимък на лактазата, нецелиакична глутеновата непоносимост и детски аутизъм вече е отпаднала и от март месец т.г. той е с нова диагноза: разстройство на експресивната реч. Това означава, че все още има забавяне в развитието и лечението и терапиите продължават. \n\r\nПоради тази причина семейството на Коки отново моли за помощ.\n\r\nДо 20 октомври трябва да бъде преведена сумата от 16 000$ към болницата за третото вливане на стволови клетки, като веднага след това ще започне и приемът на имуностимулатор, който струва около 4000 €.\n\r\nОсвен това всекидневните терапии продължават, като детето посещава логопед, психолог, специален педагог, барокамера, плуване и електростимулация.\n\r\nТерапиите спомагат за още по-бързото му възстановяване, но месечно струват над 3000 лв. \n\r\n\"Всички тези суми са непосилни за нас и не можем да се справим без подкрепата на дарители. Молим ви, нека довършим тази битка, нека Коко бъде самостоятелен. Разходите са огромни, но, за щастие, резултатите са налице“, каза Наталия Казакова.\n\r\nВсеки, който има желание да помогне, може да го направи на  на фондация Help Karma, чрез Чрез PayPal – help_koko@abv.bg и на дарителската сметка:\n\r\nIBAN:BG89PRCB92301049318117\r\nBIC: PRCBBGSF\r\nПроКредит Банк\r\nКалоян Пейчев Казаков", "date": "2019.09.24", "title": "Коки има нужда от $16 000 за вливане на стволови клетки"}
{"url": "https://www.dnes.bg/sofia/2019/09/24/studentski-grad-hlebarki-dyrvenici-muhliasala-bania.423868", "text": "Потресаваща мизерия в студентски общежития. \n\r\nСтудентите са принудени да живеят сред падаща мазилка, хлебарки и дървеници, които са плъзнали из целите блокове.\n\r\nУсловията са ужасни, като освен лошата материална база, голям проблем им създават и вредителите - хлебарки и дървеници, които са плъзнали из целите блокове.\n\r\nМухъл, мизерия и неканени вредители тормозят студентите в общежитията на Лесотехническия университет в София.\n\r\nЧесто пред университета могат да се видят студенти и родители, нарамили нови материали, с които да освежат стаите в общежитията.\n\r\n\"Настаняваме сина ми. Балатум взехме, за тоалетната чиния капак, препарати да се изчисти основно каквото може. Не е поддържано\", каза Владимир Илиев, баща на студент в университета, пред Нова тв.\n                    \n                    \n                \n                \n                \n                \r\nВесела живее в общежитието, където дели стая с още две момичета от около година. \"Банята беше в покъртително състояние. Имаше влага, навсякъде пълзяха хлебарки, подовата настилка е ужасна, тя се разгражда почти. Нищо не може да бъде почистено, защото просто е за цялостна смяна\", коментира тя.\n\r\nУжасена от условията, търси управата на университета. Видях че има ремонтирани стаи, попитах \"Добре, щом има ремонтирани стаи, може ли и моята стая, и моята баня?\". Моментално ми беше отказано и  ми беше казано \"Не мислиш ли, че това го правят студентите? Всеки един студент сам си ремонтира стаята, ние досега не сме ремонтирали стая\", обясни още Весела.\n\r\nЕдин от студентите, ремонтирали стаите си, е Ивайло Иванов, който заварил подобни условия и в неговото общежитие. \"Баните, плочките, подовата настилка. На пода имаше балатум, който имаше дупки в него, стените бяха прогорени поради наличието на дървеници, хлебарки има постоянно\", каза той.Това е и причината Ивайло и съквартирантите му да започнат ремонт за тяхна сметка. \n\r\n\"Положихме ламиниран  паркет, шпакловахме самите стени, обновихме с нови мебели, които лично ние ги купувахме. Опитахме се по някакъв начин да пригодим стаята, така че да бъде годна за живеене\", обясни Ивайло Иванов.\n\r\nРемонтът им излиза 1200 лв., но според управата на университета, сумата не може да бъде приспадната. \"След приключването на самия ремонт, ние запазихме всички фактури и касови бележки, опитахме се по някакъв начин да направим някакво споразумение, поне наемът ни да бъде намален, но мигновено ни беше отказано\", допълни студентът в Лесотехническия университет. \n\r\n\"Така е прието с решение на комисията по социално-битови, да не се осребряват тази средства, които са вложили\", коментира инж. Иван Кръстанов, директор \"Студентски столове и общежития\" в ЛТУ.\n\r\nДруг сериозен проблем за студентите са неканените гости- хлебарки и дървеници. \n\r\n\"Фирма сме наели, която е една от най-добрите фирми. Целият блок се пръска, но ако студенти искат се пръска и отделно. Примерно дават заявка, идват и пръскат\",обясни още Иван Кръстанов.\n\r\nГодишно за поддръжката на сградите се отделят около 80 000 лв., но те оказват се крайно недостатъчни и стигат само за аварийни ремонти. За да се реновират  общежитията, от управата на университета изчисляват, че ще са им необходими между 3 и 4 милиона лева на сграда, които към момента нямат.", "date": "2019.09.24", "title": "Студентски град: Хлебарки, дървеници, мухлясала баня"}
{"url": "https://www.dnes.bg/obshtestvo/2019/09/24/kolkoto-bylgari-tolkova-mneniia-zashto-se-razlichavat-prouchvaniiata.423865", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nВсе по-често ставаме свидетели на социолгически проучвания, които са .\r\nДали е вярно, че колкото българи се съберат, толкова мнения ще се чуят, или можем да говорим за тенденциозно манипулиране на резултати, така че да работят в полза на един или друг кандидат?\r\nСоциологът от Института за изследване на обществата и знанието в БАН - доц. Алексей Пампоров, излезе с публикация за това как хората могат да разпознаят фалшивата статистика.\r\n\"Изследванията трябва да са представителни и да имат достатъчно голяма извадка. Всички хора трябва да имат равен шанс да попаднат. Трябва да се направи с обход по домовете и случайно подбрани адреси\", коментира той пред .\r\n                    \n                    \n                \n                \n                \n                Картината в големите градове и селата е различна, затова много зависи къде е направено проучването, подчерта социологът. По думите му А мнението на хората се променяло във времето.\r\n\"Има агенции, които са изключително коректни в работата си. Някои агенции услужливо подхождат с въпроси. Всеки, който дойде на власт, опитва да контролира общественото мнение\", каза още доц. Пампоров.\r\nТой коментира, че \r\n„Когато разликата между две партии е 2-3%, въобще няма нужда да обсъждаме кой на кого е дръпнал\", уточни той и добави, че мотивацията за гласуване не произтича от информация за резултата от вота.", "date": "2019.09.24", "title": "Колкото българи, толкова мнения. Защо се различават проучванията?"}
{"url": "https://www.dnes.bg/eu/2019/09/24/falityt-na-tomas-kuk-znak-za-opasnostite-zanapred.423869", "text": "Фалитът на най-старата туроператорска компания в света \"Томас Кук\" е повод за гняв и съжаление, както и мрачно предзнаменование за това, което предстои, пише британският в. \"Гардиън\".\n\r\nСкокът в цената на акциите на \"Изиджет\" и \"Тюи\" - основните конкуренти на \"Томас Кук\", сочат, че акционерите вярват, че намалената конкуренция ще увеличи печалбите им.\n\r\nСъвсем не е сигурно, че отказът да бъдат получени 250 милиона лири, които компанията поиска, а британските министри отказаха, щеше да предотврати станалото. \"Томас Кук\" за малко да фалира през 2011 г. и е затънал в огромни дългове заради решения, вземани от ръководството му, датиращи още от времето на сливането му с \"Майтравъл\" през 2007 г. Горещата вълна през 2018 г., която доведе до намаляване на резервациите заедно със слабата британска лира и безпокойствата около Brexit я тласнаха в пропастта.\n\n\n\r\n                    \n                    \n                \n                \n                \n                Имаше вероятност дори спасителен финансов пакет да не е достатъчен, пише \"Гардиън\". Като се вземе предвид цената на операцията по връщането на туристите у дома и изплащането на дълговете на компанията, които се предполага, че надхвърлят 100 милиона лири, рискът от наливане на държавни пари в компания, която и без това да фалира, щеше да наложи данъкоплатците да плащат две сметки вместо една.\n\r\nПолитическите аргументи за ролята на държавата не трябва да засенчват факта, че това е фалит в частния сектор, припомня \"Гардиън\".\n\r\nНо целият злощастен епизод може да бъде и напомняне за опасностите занапред. Слабостта на лирата заедно с несигурността около Brexit наред с трайните метеорологични промени и други фактори, неподлежащи на държавен контрол, излагат компаниите на риск. И тъй като политическата нестабилност изглежда ще продължи, британското правителство трябва да излезе с ясни критерии, по които да бъдат оценявани бъдещи искания за държавна помощ срещу фалит, заключава изданието, цитирано от БТА.\r\n ", "date": "2019.09.24", "title": "Фалитът на \"Томас Кук\" – знак за опасностите занапред "}
{"url": "https://www.dnes.bg/obshtestvo/2019/09/24/ubiha-li-ia-tesnolineikata-ostana-samo-s-edno-vlakche.423861", "text": "Родопската теснолинейка е напът да бъде изцяло заличена или заменена с автобусни превози, алармира гражданското сдружение „Родопската теснолинейка“. Разтревожените граждани разказаха какво се случва с една от най-красивите и нужни влакови линии в България.\n\n\r\n\n\r\n„В последния почивен ден – 23.09.2019 г., само последния за деня влак по теснолинейката пътува от край до край. Всички останали 7 композиции бяха частично или напълно отменени от БДЖ поради липса на изправни локомотиви.\n                    \n                    \n                \n                \n                \n                \r\nПроблемът датира от началото на юли месец, след като за половин година държавният железопътен превозвач допусна по ред причини от 6 машини в движение да останат само 3. Поради тази причина през цялото лято бяха отменени множество влакове по линията, а стотици желаещи да пътуват се отказаха, установявайки, че вместо с влак БДЖ им предлага превоз с автобус.\n\r\nВчера първите влакове в двете направления са изцяло отменени и на тяхно място е осигурен автобус. Подробността, която БДЖ пропуска обаче, е, че жителите на селата около гара Цветино остават необслужени, а те пътуват именно с първия влак от Добринище – 16102. Когато той не се движи, автобусите не достигат до Цветино поради липса на шосейна мрежа. Влошената транспортна услуга именно за тези пътуващи ги отблъсква от железопътния транспорт и същите търсят други алтернативи в комбинираното пътуване с личен превоз по черните горски пътеки.\n\r\nОсновните влакове през деня 16103/16106 „Родопи”, 16104 „Вихрен” и 16105/16108 „Места” са обслужени само от Септември до Якоруда и обратно, а оттам – с автобуси.\n\r\nПрипомняме, че на 08.08.2019 г. директорът на Поделение за пътнически превози Пловдив при БДЖ – инж. Ангел Даскалов, обяви в национален ефир, че до края на месец септември теснолинейката ще разполага с 2 резервни локомотива или общо 5. И това твърдение обаче не издържа след като вчера до обяд теснолинейката отново остана с 1 локомотив, а от 8 влака се обслужи изцяло само 1 – чак вечерта.\n\r\nПо повод създадените проблеми през лятото и изречените лъжи от служебно лице на висока позиция в държавните железници се обърнахме към министър-председателя, президента и омбудсмана на Република България с искане да бъде потърсена отговорност за случващото се и обявените лъжовни и подвеждащи твърдения  национален ефир. Получихме отговор от БДЖ, в който се казва, че от Дружеството не намират основание за търсене на дисциплинарна отговорност на въпросния служител. Ръководството на пътническия жп превозвач обяви официално, че теснолинейката е приоритет, но ето, че отблъскването на интереса към линията продължава да се случва „на пълни обороти”.“, става ясно от позицията на „Родопската теснолинейка“.", "date": "2019.09.24", "title": "Убиха ли я? Теснолинейката остана само с едно влакче "}
{"url": "https://www.dnes.bg/zvezdi/2019/09/24/tita-podpali-mrejata-sys-snimki-po-banski.423880", "text": " Есента вече официално е тук, но младата певица Тита все още се наслаждава на лятна ваканция, вижда се от снимки, които тя публикува в профила си в Instagram.\r\nНа тях поп звездата е по бански и демонстрира стройната си фигура. Някои от кадрите са провокативни и Тита събра много комплименти за тялото си - \"Брилиянтна си\", \"Много, много секси\", \"Браво, Хриси\", пишат феновете.\r\n \r\nПевиците Михаела Маринова и Дивна също са похвалили колежката си за снимките. \r\n \r\n20-годишната изпълнителка не е издала в кой курорт е на почивка, но явно е в компанията на гаджето си Викторио. Той също публикува кадри от плаж, а и Тита е качила селфи с него в Instagram Stories.\r\n \r\n", "date": "2019.09.24", "title": "Тита подпали мрежата със снимки по бански"}
{"url": "https://www.dnes.bg/crime/2019/09/24/dvama-sa-zadyrjani-za-ubiistvo-na-gurbetchiia-ot-germaniia.423872", "text": "Полицията в Добрич разкри и задържа извършителите на убийство на 41-годишен мъж, който е бил обявен за издирване преди десетина дни от своите близки.\r\nТялото на мъжа е било открито случайно в землището на село Котленци на 22 септември тази година. Мъжът не се прибрал на 12 септември в дома си и близките му подали сигнал в ОДМВР в Добрич. Убитият пребивавал в Германия и често се завръщал в България. Когато се връщал, ползвал услугите на един от извършителите, който го возел с колата си, съобщиха от Апелативна прокуратура – Варна.\r\nВ ареста е задържан 18-годишен, който според събраните до момента доказателства е съпричастен към убийството. Той е привлечен като обвиняем от прокуратурата за престъпление по член от НК. Тази сутрин с полет от Великобритания на летище Варна е пристигнал 19-годишният мъж, който също е заподозрян като съучастник в тежкото криминално престъпление и е бил задочно привлечен като обвиняем, поради отсъствието му от страната. Предстои конвоирането му до Добрич.\r\n                    \n                    \n                \n                \n                \n                Резултатите от извършената аутопсия са показали, че смъртта на издирвания е настъпила от нанесени множество прободни рани – около 14 на брой. Намереното тяло е било в напреднала степен на разлагане.\r\nОкръжната прокуратура в Добрич ще внесе искания в Добричкия окръжен съд за вземане на мярка за неотклонение „Задържане под стража“ на двамата обвиняеми.\r\nДействията по разследването на тежкото криминално престъпление продължават.  Оперативно-издирвателните следствени действия са проведени под прякото ръководството на Окръжната прокуратура в Добрич.", "date": "2019.09.24", "title": "Двама са задържани за убийство на гурбетчия от Германия"}
{"url": "https://www.dnes.bg/balkani/2019/09/24/dve-silni-zemetreseniia-krai-istanbul-i-ostrov-krit.423890", "text": "Земетресение отв 10:49 часа местно време, съобщават от Европейския сеизмологичен център.\r\nТрусът е с епицентър на 477 км югоизточно от Атина на дълбочина 20 км.\r\nНяколко минути по-късно в 11:00 часа тази сутрин.\r\nТрусът е бил с дълбочина 10 км.", "date": "2019.09.24", "title": "Две силни земетресения край Истанбул и остров Крит"}
{"url": "https://www.dnes.bg/mestni-izbori-19/2019/09/24/manolova-bitkata-za-sofiia-ne-e-mejdu-gerb-i-bsp.423853", "text": "Ръководството на ГЕРБ в лицето на Борисов и Фандъкова много искат да представят битката за София като битка между ГЕРБ и БСП. Няма да им се получи, заяви кандитът за кмет на София Мая манолова във връзка с предстоящите местни избори.\r\nМанолова описа идеите си за столицата, като за.\n\n\n\r\n„Пълна дигитализация на Столична община и всеки един разход в реално време да може да бъде проследен от столичани. Пълна публичност на всички сключени договори, всички обществени поръчки да бъдат електронизирани, като бъдат качени на блокчейн платформа“, посочи кандидат-кметицата пред БНТ.\r\n                    \n                    \n                \n                \n                \n                Тя коментира поетия от нея ангажимент за въвеждане на електронни референдуми, базирани на блокчейн технология, като даде за пример с референдум дали столичани са съгласни за изграждане на инсталация за обработката на боклука след неговото горене.\r\nДруг приоритет в програмата си Манолова посочи \r\n„Крайно време е децата на София да имат място в детските ясли и градини. Терените, отредени за детски градини, които са частна собственост, трябва да бъдат отчуждени. Има такива терени, при една ясна воля, решения могат да се намерят“ посочи тя.\r\nМанолова се обяви категорично против сгъстяването на строителството в София. Тя предлага развитие на столицата на север с изграждане, по думите й, на софийски \"Бевърли хилс\", така че младите хора от средната класа да се сдобият със свой дом.\r\nКандидата за кмет на София коментира и темата с финансирането на нейната предизборна кампания.\r\n„. По никакъв начин партийни централи, корпорации и фирми не се включват във финансирането. Аз съм гражданска кандидатура, издигната от инициативен комитет. От 4 години съм безпартийна и влизам в тази кампания като независим кандидат. Нека не забравяме, че в партиите също членуват граждани и аз не ги деля на леви и десни“, обясни тя.\r\nПо думите й това, което обединява партиите от ляво и от дясно, гражданите, неправителствените организации, е желанието и волята да променим модела, по който се управлява столицата.\r\n„Ръководството на ГЕРБ в лицето на Борисов и Фандъкова, която е вторият човек в партията, “, коментира Манолова.\r\nТя заяви, че се упражнява натиск върху хора от екипа й, получавани са заплахи.\r\n„Ще минат изборите и ще извадя всичко за натиска. Това управление е модел на страха, модел в който свалят журналисти от ефир, арестуват фоторепортери. Благодаря на хората от екипа ми, които устояха, които имат гръбнак, смелост“, допълни Манолова.", "date": "2019.09.24", "title": "Манолова: Битката за София не е между ГЕРБ и БСП "}
{"url": "https://www.dnes.bg/sport/2019/09/24/trenioryt-na-zaginaliia-boksior-znaehme-go-kato-bobi-dji.423887", "text": "\"Ние го знаем като Боби Джи. Повечето боксьори си имат прякори. Никой не обръща внимание\", това заяви пред БНТ треньорът на загиналия в Албания боксьор Борис Станчов. Той е категоричен, че не е знаел, че 21-годишното момче използва чужда самоличност - тази на братовчед си Исус Величков.\r\nВенцислав Георгиев трудно може да нарече работата му с Станочв екипна. \n\r\n\"Екип е силна дума. Там има някаква цикличност на работа. Той епизодично е в залата и за мачовете, които е имал до момента, те са 5 мисля\", каза треньорът. Двамата работят заедно от почти две години.\r\n\"На всеки мач се е легитимирал като Исус Величков. На мач се отива с лична карта, както се изисква\", обяснява Георгиев. Той твърди, че картата не е била фалшива, а на неговия братовчед. Треньорът и състезателят преминавали през границите заедно, но мениджърът не успял да види дали на гишето момчето показва друга лична карта.\r\n                    \n                    \n                \n                \n                \n                \"Дори на кантара във въпросния ден се качи, подписа се като Исус Величков, след него се подписах аз отдолу. Даже има един документ, който промоутърът издава, като се качи на кантара, колко килограма е, той се подписа като Исус Величков, даде си личната карта и там я гледаха, прибраха я\", обясни той.\r\nТреньорът не може да си обясни защо момчето е играло под чуждо име. За него, обяснението, че той не е искал да трупа загуби е нелогично, тъй като рано или късно ще трябва да поднови лиценза си и измамата ще стане ясна. Георгиев заподозря, че в основата стоят пари.\r\n ", "date": "2019.09.24", "title": "Треньорът на загиналия боксьор: Знаехме го като Боби Джи"}
{"url": "https://www.dnes.bg/obshtestvo/2019/09/24/stotici-poiskaha-vyrnete-ubieca-djok-v-zatvora.423892", "text": "\nСтотици граждани се събраха пред Съдебната палата на организирания от \"Атака\" протест заради предсрочното освобождаване на убиеца Джок Полфрийман. \n\r\nТе поискаха с плакати \"Оставка на съдия Калпакчиев\" и \"Върнете убиеца Джок в затвора\". \n\n\n Недоволството си привържениците на \"Атака\" показват пет дни, след като Състав на Апелативния съд в София с председател Калин Калпакчиев пусна предсрочно Полфрийман.\n\r\nВ четвъртък той получи условно предсрочно освобождаване с изпитателен срок, равен на остатъка от присъдата – 6 години, 6 месеца и 25 дни. \n                    \n                    \n                \n                \n                \n                \r\nПолфрийман бе осъден на 20 г. затвор за убийството на студента Андрей Монов през декември 2007 г., когато при сбиване в центъра на София намушка и неговия приятел Антоан Захариев. До момента ефективно е изтърпял 11 години, 8 месеца и 21 дни, в което влиза и предварителният арест. Допълнително от присъдата му се приспадат около година и осем месеца заради времето, което е работил в затвора.", "date": "2019.09.24", "title": "Стотици поискаха: \"Върнете убиеца Джок в затвора\"! "}
{"url": "https://www.dnes.bg/index/2019/09/24/za-pyrvi-pyt-five-finger-death-punch-idvat-v-bylgariia.423876", "text": "София се оказа последната спирка от турнето на Five Finger Death Punch заедно с Megadeth и Bad Wolves. Датата е 22 февруари, а билетите тръгват в продажба днес.\r\nОще август месец имаше съмнение, че бандата може да се отбие в България. Макар повечето дати все още да бяха задраскани, но имаше намек за София.\r\nПосле  Five Finger Death Punch уж обявиха пълния списък с държави, които ще посетят, но родината ни не бе сред тях.\r\nГостуването им обаче вече е факт. И докато Megadeth вече са забивали у нас, това ще е първото посещение на Five Finger Death Punch и  Bad Wolves. \r\nПрез 2020 година се очаква да излезе и новият, осми албум на групата. Бандата публикува и тийзър на първия сингъл от него - Inside Out.\r\nСпоред вокалиста Золтан Батори този албум ще е най-добрият им до сега, а басистът Крис Каел потвърди, че три от песните вече са записани и са \"зверски\".", "date": "2019.09.24", "title": "За първи път: Five Finger Death Punch идват в България"}
{"url": "https://www.dnes.bg/index/2019/09/24/zashto-balkanite-sa-silno-zastrasheni-ot-zemetreseniia.423854", "text": "В Югоизточна Европа неведнъж е имало тежки земетресения като това в Албания. Проф. Фредерик Тилман от германския Център за геоизследвания обяснява защо Югоизточна Европа е особено застрашена.\n\r\nЗеметресение с магнитуд 5,6 по скалата на Рихтер разтърси западната част на Албания. Епицентърът на труса е бил на шест километра северно от крайбрежния град Дуръс и на 35 км западно от столицата Тирана. Десетина минути след първия трус е последвал силен вторичен трус с магнитуд 5,2 по Рихтер. През юни в Корча също имаше силно земетресение.\n\r\nПо произход земетресенията са тектонски и вулканични. Най-разрушителни са плитките тектонски земетресения с дълбочина до 100 км под земната кора. Те имат обикновено и най-широк обхват.\n\n\n\r\n                \n                \n                Земетресенията стават най-често там, където има разломи в земната кора - особено по границите на тектонските плочи. Там обикновено са съсредоточени и огнищата на най-силните земетресения. В интервю за професор Фредерик Тилман от германския Център за геоизследвания GFZ обяснява защо Югоизточна Европа е особено застрашена.\n\r\n\n\r\n„Ако погледнем към картата на регистрираните земетресения през последните 14 дни в Европа, ще видим, че те са предимно съсредоточени в Италия и в Югоизточна Европа, а албанското крайбрежие открай време е район със силна сеизмична активност\", посочва Фредерик Тилман. \n\r\nТой обяснява това с придвижването на африканската континентална плоча на север - тя се приближава към Европа с по няколко милиметра годишно. Това води до сеизмично напрежение в целия регион, понеже част от Адриатическата микроплоча постепенно се подпъхва под Балканите. Земетресението край Тирана е причинено именно от такива напрежения.\n\r\nБлагоприятни за това са онези места в земната кора, които имат по-ниски температури, защото при по-високи температури земните пластове са по-гъвкави и с времето нагаждат формата си, така че не се натрупва напрежение и енергия, която да се освободи чрез земетресения.\n\r\n\n\r\nФредерик Тилман посочва освен това, че промяната в климата не влияе върху сеизмичната дейност. Известно е обаче, че при топенето на глетчерите по време на последния Ледников период са възникнали вертикални напрежения в земната кора, които предизвикали в Скандинавия редица земетресения, отчасти с магнитуд до 7-ма степен.\n\r\nНо промените в климата са много продължителни процеси. В днешно време сеизмичната активност се предопределя не от тях, а от тектонски причини, твърди германският учен. Той обяснява, че засега науката не дава възможност краткосрочно да се предскаже някое бъдещо земетресение.\n\r\nТрайните наблюдения и измервания, които извършва германският Център за геоизследвания, помагат обаче да се прогнозира дългосрочната опасност от земетресения. Освен това умението бързо да се установят параметрите на определено земетресение е от голяма важност при спасителните операции.\n\r\n\n\r\n„В определени случаи ние сме в състояние да предупредим за предстоящо земетресение няколко секунди по-рано. Такива системи за ранно предупреждение вече са инсталирани на няколко места по света - например в Мексико Сити и в Токио\", казва Фредерик Тилман.\r\n \r\n   ", "date": "2019.09.24", "title": "Защо Балканите са силно застрашени от земетресения?"}
{"url": "https://www.dnes.bg/stranata/2019/09/24/otstreliaha-divo-prase-s-afrikanska-chuma-v-loveshko.423903", "text": "Нов случай на африканска чума при диво прасе е регистриран в Ловешка област. При отстреляни четири диви свине в района на троянското село Дебнево пробата на едно от тях е с положителен резултат, съобщи директорът на Областната дирекция по безопасност на храните д-р Росен Федерчев.\r\nПрасето е отстреляно на 50 метра от границата на областите Ловеч и Габрово.\r\nПо думите на Федерчев определена е 200 кв. км зона около случая на африканска чума. Вече е започнало претърсване за умрели диви свине в тази зона от служители на Северозападно държавно предприятие.\r\nСъс заповед на директора на Регионалната дирекция по горите в Ловеч е определена и зоната, в която няма да се извършват дейности като дърводобив, транспортиране на дървесина, лов, събиране на билки и гъби. Ограничава се и достъпът на хора и животни.\r\n                    \n                    \n                \n                \n                \n                Федерчев добави още, че следващата седмица, след направеното предварително претърсване в зоната, след решение на Областната епизоотична комисия, може да се разрешат някои неотложните дейности.\r\n\"Предприемат се спешни мерки за организиране на контролно-пропусквателни пунктове на горските пътища. Прави се анализ на ситуацията по отношение на пътища, комуникации в района\", каза още д-р Росен Федерчев, цитиран от БТА.", "date": "2019.09.24", "title": "Отстреляха диво прасе с африканска чума в Ловешко"}
{"url": "https://www.dnes.bg/zvezdi/2019/09/24/maili-sairys-veche-e-bez-gadje-zariaza-i-keitlin.423882", "text": " Майли Сайръс и Кейтлин Картър може да са се разделили, според източници на списание \"People\". Двете бяха заедно по-малко от 2 месеца, но въпреки раздялата, решили да останат в добри отношения.\r\n\"Майли и Кейтлин се разделиха. Те все още са приятелки. Те са приятелки от много дълго време и бяха една до друга, когато и двете се разделиха със съпрузите си. Просто вече нямат романтична връзка\", твърдят източниците. \r\n26-годишната певица започна да излиза с Кейтлин веднага след раздялата си със съпруга си - Лиам Хемсуърт.\r\n \r\n", "date": "2019.09.24", "title": "Майли Сайръс вече е без гадже, заряза и Кейтлин"}
{"url": "https://www.dnes.bg/notifikacii/2019/09/24/zaradi-krizata-s-benzina-nedostig-na-sapun-i-puri-v-kuba.423875", "text": "Недостигът на горива, обхванал Куба от десетина дни, започна да се отразява на снабдяването и с други стоки като сапун, прах за пране и пури, призна министърът на вътрешната търговия г-жа Бетси Диас Веласкес, цитирана от АФП.\n\r\nПървостепенната грижа е снабдяването с хранителни продукти в страна, която внася 80 процента от потреблението си, поясни министърката в интервю за официоза на Кубинската комунистическа партия в. \"Гранма\".\n\n\n\r\nПоради тази причина \"понякога\" други стоки, като продуктите за хигиена, започват да липсват на пазарите, отбелязва изданието.\n\r\nОт десетина дни Куба е изправена пред остър недостиг на горива, свързан с американските санкции срещу корабите с петрол на Венецуела, която е основният доставчик на острова.\n                \n                \n                \r\nПроизводството на пури също бе \"леко засегнато\" през септември, защото основният завод на острова, разположен в Олгин, източната част на Куба, затвори заради ремонтни дейности и когато отново заработи, не успя да пласира производството заради липса на транспорт и гориво.\n\r\nПрез уикенда по бензиностанциите в Куба се извиваха опашки, на които се чакаше часове наред. В понеделник сутринта ситуацията изглежда леко се бе успокоила, отбеляза АФП, цитирана от БТА. Президентът на Куба Мигел Диас-Канел обеща, че в края на септември ще пристигнат танкери и ситуацията относително ще се нормализира през октомври.\r\n ", "date": "2019.09.24", "title": "Заради кризата с бензина - недостиг на сапун и пури в Куба"}
{"url": "https://www.dnes.bg/eu/2019/09/24/britanskata-kamara-na-obshtinite-vyzobnoviava-rabota-utre.423915", "text": "Камарата на общините в британския парламент ще възобнови работа утре, след като Върховният съд постанови днес, че спирането на работата й от премиера Борис Джонсън е незаконно. Това съобщи председателят на камарата Джон Бъркоу, цитиран от Франс прес и ДПА.\r\n\r\nПред репортери край съда Бъркоу каза, че се е свързал с висши членове на всички партии за подготвяне на парламентарно заседание, което да разгледа спешни мерки и неотложни въпроси.\n\r\nПомолих ръководството на Камарата на общините да предприеме нужните действия, за да се събере тя на заседание в 11.30 ч. (13.30 ч. българско време) утре, заяви председателят, приветствайки решението на съда.\r\n\r\nТова не е ново свикване на парламента, тъй като той не е бил законно разпуснат, подчерта Бъркоу и уточни, че утрешната сесия няма да включва обичайните за сряда седмични въпроси към министър-председателя, пише БТА.", "date": "2019.09.24", "title": "Британската Камара на общините възобновява работа утре"}
{"url": "https://www.dnes.bg/notifikacii/2019/09/24/bydeshteto-idva-upravliavame-kompiutyr-samo-s-misyl.423878", "text": "Фантастичните филми рано или късно стават реалност. Такъв е и примерът със стартъп компанията CTRL-Labs, която е измислила как да управляваме компютъра си само със силата на мисълта. Иновативната технология веднага е попаднала под зоркото око на Facebook, който обяви, че възнамерява да закупи нововъведението, съобщава Bloomberg.\n\n\n\r\nСумата на сделката не е ясна все още, но според източници на изданието тя ще струва на Facebook от 500 милиона до 1 милиард долара. \n\r\nКакво е известно до този момент за чудноватата технология?  CTRL-Labs са изработили гривна, която разчита сигнали, постъпили директно от мозъка на човек. Технологията позволява да бъде напечатан текст без помощта на клавиатура. Според вице-президентa на Facebook „мислещата“ гривна ще може да се въведе успешно и в смартфоните. \n                \n                \n                \r\nГривните от бъдещето ще могат да се използват заедно с очила за виртуална реалност, което ще позволи на бъдещето човечество да управлява компютри без помощта на мишки и клавиатури.", "date": "2019.09.24", "title": "Бъдещето идва: Управляваме компютър само с мисъл"}
{"url": "https://www.dnes.bg/balkani/2019/09/24/bylgarin-zagina-v-gyrciia-udaren-ot-mylniia.423920", "text": "Българин е загинал от мълния в Гърция, след като времето в страната рязко се влоши днес, съобщи \"Елефтерос типос\".\r\n\r\n56-годишният българин е бил ударен от мълния в района на незаконно сметище край селището Алимаки на полуостров Пелопонес.\r\n\r\nТова е вторият смъртен случай от мълния днес.\r\n\r\nПо-рано загина 35-годишен пакистанец, който е извършвал земеделски дейности, предаде БТА.\r\n ", "date": "2019.09.24", "title": "Българин загина в Гърция, ударен от мълния  "}
{"url": "https://www.dnes.bg/notifikacii/2019/09/24/na-robite-vyv-franciia-obeshtali-po-1700-evro-a-nakraia-studena-voda.423921", "text": "Вместо да плащат на гроздоберачите, наети за четирима производители в Бургундия, двамата българи, които са в ареста за трудова експлоатация, си купували имоти. \n\r\nОбщо 167 души са жертвите на трафик на хора с цел трудова експлоатация, съобщи ръководителят на специализираната прокуратура Димитър Петров. \n\n\r\nПарите, които са присвоявани от тях, са влагани в имоти. \n\r\n\"Открили са си магазин, търгували са със стоки там, паради което нашето разследване е насочено и към изпиране на пари, придобити в резултат на тази престъпна дейност\", допълни наблюдаващият прокурор Евгения Деянова. \n\r\n Заплатата, която била обещана на гроздоберачите била около 1700 евро. \n                \n                \n                \r\nНито един от работниците обаче не е получил тази сума, защото във Франция им е било удържано за прехрана, по 200 евро за транспорт, каквато уговорка не е имало, както и други разходи. \n\r\n\"В крайна сметка голяма част от българските работници са оставали с почти нулево заработено възнаграждение, в някои от случаите, дори недостигащо да се върнат в България\", каза още прокурорът. \n\r\nТя добави, че са се подлъгали да заминат хора с нисък социален статус.\r\nПо-голямата част от тях не са имали договори, съобщи началник на отдел \"Противодействие на трафика на хора\" в ГДБОП комисар Людмил Попов.\n\r\nПо думите му доста от наетите са разбрали, че са измамени. \n\r\n\"Даже е имало хора, които са искали да се махнат, но не е имало къде да отидат, нито са знаели език, нито са имали средства и са оставали да работят до края. Повечето са се връщали, както са отишли. Всичките пари са им взети от българската фирма, която им е била работодател там\", каза още той. \n\r\nЕвгения Деянова допълни, че при извършените претърсвания на у нас са били открити в дома на участниците в групата множество документи, които целят да създадат привиден легален поток на парите. \n\r\n\"Имаше договори за дарение между участниците в групата, дори такива от порядъка на 40 хиляди евро. Освен това бяха намерени разписки за закупени стоки, цигари и алкохол, а впоследствие при реализацията във Франция бяха открити множество стекове цигари, както и самите пострадали съобщиха, че участниците в групата са им продавали един стек на цена 60-70 евро. Те са им давали стековете и после са им удържали такава цена за един стек от полученото възнаграждение\", обясни още Деянова.", "date": "2019.09.24", "title": "На \"робите\" във Франция обещали по 1700 евро, а накрая - студена вода "}
{"url": "https://www.dnes.bg/business/2019/09/24/falityt-na-tomas-kuk-zaradi-niskotarifnite-kompanii-i-airbnb.423924", "text": "Дигиталната трансформация, навлизането на нискотарифните авиокомпании и приложения като AirBnB доведоха до фалита на Томас Кук, зяви Румен Драганов от Института за анализи и оценки в туризма Bloomberg TV Bulgaria.\n\r\nСпоред него компанията е изостанала от съвременните тенденции. \n\r\n\"Вчера създадохме кризисен щаб в Института за анализи и оценки в туризма, като установихме, че около 36 млн. евро ще бъдат загубите за хотелите по българското Черноморие заради неплатени от Thomas Cook плащания\".\n\n\n\r\n2345 е броят на британците, които трябва да бъдат превозени обратно във Великобритания от България, обясни Драганов. \n                    \n                    \n                \n                \n                \n                \r\n\"В момента сме в ситуация на безпрецедентна кампания, която организира Гражданската въздухоплавателна администрация на Англия. Тя поддържа гаранционен фонд съгласно английското законодателство чрез Асоциацията на лицензираните туроператори. Гаранционният фонд е изцяло с парите на Thomas Cook и няма да бъдат похарчени пари от държавата или други туроператори\".\n\r\n\"Има голяма вероятност тези 36 млн. евро да бъдат отписани като несъбираеми вземания след съдебното решение, което ще прекрати дружеството и ще го обяви във фалит\", допълни гостът.\n\r\n\"Ролята на Министерството на туризма е да информира. Целта е да се запази спокойствие по отношение на английските туристи, те да бъдат обслужени в хотелите и да не бъдат връщани\".\n\r\nЗагубите ще нараснат, прогнозира той. \n\r\n", "date": "2019.09.24", "title": "Фалитът на Томас Кук - заради нискотарифните компании и AirBnB"}
{"url": "https://www.dnes.bg/obshtestvo/2019/09/24/babh-ima-nov-shef-shte-ia-oglavi-profesor.423923", "text": "Проф. д-р Паскал Желязков, д.в.м е новият изпълнителен директор на Българската агенция по безопасност на храните (БАБХ).\r\nДо момента той е бил директор на Национален диагностичен научноизследователски ветеринарномедицински институт \"Проф. д-р Г. Павлов\".\r\nПроф. Желязков има дългогодишен опит като ръководител на структури с научноизследователска, диагностична и аналитична дейност. Бил е началник отдел в Центъра за оценка на риска, директор на Националната научноизследователска станция по ловно стопанство, биология и болести по дивеча, както и зам.-генерален директор в Националната ветеринарномедицинска служба, съобщиха от БАБХ.\r\nИма над 90 научни публикации и научни доклади. По образование е ветеринарен лекар, завършил е Висшия институт по зоотехника и ветеринарна медицина в Стара Загора. Владее английски и руски език.\r\n                    \n                    \n                \n                \n                \n                Назначен е и нов заместник-изпълнителен директор - д-р Марияна Шумова, която към момента изпълнява длъжността началник отдел в дирекция \"Граничен контрол\".\r\nД-р Шумова е изпълнявала и длъжността директор на Областната дирекция по безопасност на храните в Хасково. Тя ще заеме позицията на доц. д-р Тодорка Янковска-Стефанова, д.в.м.\r\nПричината за рокадите не се съобщава.", "date": "2019.09.24", "title": "БАБХ има нов шеф, ще я оглави професор "}
{"url": "https://www.dnes.bg/snimka-na-denia/2019/09/24/i-utre-ostava-oblachno-na-otdelni-mesta-shte-prevaliava-dyjd.423899", "text": "През нощта ще бъде облачно, на места - с превалявания от дъжд. Минимални температури: между 12 и 17 градуса.\r\nУтре облачността ще бъде значителна и на отделни места ще превали слаб дъжд. През деня ще има временни разкъсвания и намаления на облачността, главно - над Южна България. Ще духа слаб, в Източна България - до умерен, вятър от изток-североизток. Според прогнозата за времето максималните температури ще са между 19 и 24 градуса.\r\nАтмосферното налягане ще се задържи почти без промяна - по-ниско от средното за месеца.\r\nНад Черноморието ще има разкъсана облачност, преди обяд - предимно значителна, когато на места, главно по северното крайбрежие, ще превали слаб дъжд. Ще духа слаб до умерен вятър от изток-североизток. Максималните температури ще бъдат 21-22 градуса, колкото е и температурата на морската вода. Вълнението на морето ще бъде 2-3 бала.\r\n                \n                \n                В планините ще бъде облачно, със слаби валежи от дъжд. Ще духа слаб югозападен, по най-високите върхове на Рила и Пирин - умерен, западен вятър. Максималната температура на височина 1200 метра ще е около 15 градуса, на 2000 метра - около 9 градуса.\r\nВ четвъртък ще духа слаб, в Източна България - до умерен, югозападен вятър и дневните температури ще се повишат още малко. Ще бъде предимно облачно, главно в следобедните часове на много места от запад на изток ще превали. По-късно през деня в Западна България вятърът ще се ориентира от северозапад, ще се усили и с него за кратко ще проникне по-хладен въздух.\r\nВ петък все още на отделни места в източните райони ще превалява слаб дъжд, но от запад облачността ще се разкъсва, до вечерта чувствително ще намалее. Ще духа умерен, в Дунавската равнина - и временно силен, северозападен вятър. (БТА)", "date": "2019.09.24", "title": "И утре остава облачно, на отделни места ще превалява дъжд"}
