{"url": "https://www.dnes.bg/politika/2019/09/10/ninova-deliat-ni-na-rusofili-i-rusofobi-predizborno.422397", "text": "Арестите се използват в предизборна кампания - воден от желанието си за власт Борисов е готов на всичко, но се минаха граници. Това каза лидерът на БСП Корнелия Нинова по време на пресконференция във връзка с ареста на Юрий Борисов и разпитите на проф. Ваня Добрева заради шпионаж, предава Агенция \"Фокус\". \n\n\r\n\n\r\n\"Смятаме, че се прави в момента, за да се прикрият други скандали, предизвикани от правителството. Воден единствено от желанието си за оставане на власт на всяка цена, премиерът Борисов е готов на всичко, но вчера се преминаха границите. С тези действия се провокира разделение между българския народ на русофили и русофоби, всяване на страх и насъскването ни едни срещу други. Бойко Борисов отнема най-ценното ни право - свободата. Да се говори свободно, да се изразява свободно мнение, да се сдружават свободно българските граждани. Ето защо се обръщаме към всички, на които тази ценност е скъпа - категорично да се противопоставим на подобни действия, на които вчера бяхме свидетели: водене с белезници, страх, разпити и т.н.\", допълни Нинова.\n                    \n                    \n                \r\n                \r\n                \r\n                \r\nПопитана как ще коментира забраната на Леонид Решетников да влиза в България, Нинова заяви, че щом прокуратурата е решила така, сигурно има основание. \"Не се месим в тяхната работа\", допълни още лидерът на БСП.", "date": "2019.09.10", "title": "Нинова: Делят ни на русофили и русофоби предизборно "}
{"url": "https://www.dnes.bg/rusia/2019/09/10/liubovni-pisma-ot-gulag-liubovta-na-ivana-i-vladimir-ostanala-v-redovete.422234", "text": "През 1953 г. Ивана Машджак е в Гулаг, подложена на суровия сибирски студ с подгизнали крака. Тя е 28-годишна и излежава 10-годишна присъда в трудовия лагер. \n\r\nВ поредният ден в кариерите, когато тя и останалите жени затворнички били ескортирани от надзорниците през лагера за да отидат да работят, нещо необичайно се случило. \n\r\nТе се препъвали през снега, когато намачкано парче хартия се появило в краката им, хвърлено от камион, който превозвал мъже затворници. Една от жените вдигнала листчето преди надзорниците да я усетят, а по-късно жените се събрали заедно и отворили хартийката. \n\r\nСъобщението било от един от мъжете затворници, който питал дали някоя от жените би била склонна да разменят писма, за да се разсейва от безкрайната скука и мъка. Ивана била трогната. От присъдата й били минали пет години и тя също била погълната от отчаяние за човешки контакт. Решила да му отговори. \n                    \n                    \n                \r\n                \r\n                \r\n                \r\nГодини по-късно Ивана е на 93 г. и живее в малък апартамент в Лондон. Макар че домът й е на последния етаж на сградата, която няма асансьор, дребната жена няколко пъти на ден се качва и слиза по стълбите. \n\r\nРодена в Украйна, тя била отнета от родителите си през една студена сутрин през 1948 г., когато майка й, учителка, приготвяла супа. Ивана била част от младежка украинска организация, а брат й - член на подземния свят на Украйна. \n\r\n\"По онова време всеки украинец беше подозрителен\", казва Ивана. Не помогнало, че баща й бил свещеник, а властите били подозрителни към духовниците. \n\r\nВоенните претърсили дома на семейството и извели 22-годишната Ивана от всичко познато. Натоварили я в камион пред очите на просълзената й майка. \n\r\n\"Казах й, че някой ден ще се върна. Все още не може да повярвам, че дори оживях\", казва Ивана пред Guardian.\n\r\nТя била осъдена на 10 г. трудов лагер. Премествали я от един, в друг. В един момент се озовала в Гулаг. Още си спомня пристигането в студа, снега. Как надзирателите накарали затворниците да се съблекат, а после ги ваксинирали срещу коремен тиф - всички с една и съща спринцовка. Всички имали еднакви дрехи, еднакви обувки. Разликата била номера на гърба. \n\r\n\n\r\nПет години минали така до денят, в който бележката не паднала в краката й. Писмото било от Владимир. Той бил на същата възраст като нея и също излежавал 10-годишна присъда. Тя разпитала, за да разбере в коя част на лагера е Владимир. Така се зародило приятелството им, за което помогнали и някои дружелюбни строителни работници, които предавали писмата им от един на друг. \n\r\nТя използвала хартията и химикалите, които давали на затворниците, за да могат да пишат писма до вкъщи. \n\r\nДнес Ивана пази съобщенията, които е разменяла с Владимир за живота в лагера, но и за философия и идеята за свободата. В едно писмо Владимир пише \"Какво е щастието?\", а в друго: \"Един ден системата на трудови лагери ще бъде разпозната като огромна политическа грешка\". \n\r\n\"Той искаше да намери сроден дух и аз бях този човек\", казва Ивана. Въпреки че те не се срещнали, тя чувствала дълбока връзка с младия мъж. \n\r\n\"След всичката жестокост, която бях видяла, да му пиша беше разтуха от яда, в който се намирах. Бях ужасно самотна, затова да знам, че Владимир се интересува как се чувствам, направи нещата поносими\", споделя жената. \n\r\nЗа затворниците било забранено да си комуникират, затова разчитали на строителни работници да бъдат техните пощальони. \"Понякога отнемаше седмици да пристигне някое писмо, а други дори изчезваха\", разказва Ивана. Когато обаче системата им сработвала, писмата били спасение. \n\r\nНе след дълго тонът на кореспонденцията се прооменил.  \n\r\n\"В началото беше приятелство, но когато говорите толкова дълго, се превръща в любов\", обяснява Ивана. \n\r\nВ едно от писмата си Владимир пише \"Да чакам писмата ти кара сърцето ми да бие по-бързо\". В друго пък той уверява младата жена: \"Вярвай ми, че любовта ми към теб е толкова голяма, че ще направя всичко за теб\". \n\r\nТе дръзвали дори да кроят планове да се срещнат, ако някога бъдат освободени. \n\r\nЗа Ивана този ден дошъл през август 1955 г., след 8 г. от залавянето й. Смъртта на Сталин 2 г. по-рано отпуснала режима, някои от затворниците се бунтували и доста били освобождавани. \r\n\n\r\n\"Отворих вратата, майка ми се обърна и изкрещя името ми. Започна да плаче от радост, но аз не можех да заплача. Не знаех как да живея като свободен човек. Всичко ми се виждаше странно - да купувам мляко, да отида на фризьор, да ям ябълка\", спомня си днес Ивана. \n\r\nЗа баща й свободата на Ивана дошла прекалено късно. Тя така и не се срещнала отново с него. \n\r\nПрез това време обаче Владимир бил все още в затвора и когато тя за първи път му писала от външния свят той отговорил: Ако имах възможност, бих оставил всичко зад мен и бих те последвал. Намери ли всичко, за което мечта през тези ужасни години? Някой ден ще можем да се срещнем - но не и скоро. \n\r\nДве години по-късно Владимир бил свободен, но проблемите не се изчерпвали. Под натиска на баща си той трябвало да се ожени за своя бивша съученичка. \"Въпреки чувствата ни не бях изненадана от брака\", казва Ивана. Това било в плановете на бащата на Владимир. \n\r\n\"И двамата се опитвахме да се пригодим към свободата и да се научим да бъдем отново със семействата си. Разбирах как стоят нещата, че той трябва да продължи\", споделя жената. \n\r\nВсе пак писмата от Владимир продължави да идват, той й се доверявал, разказвал й за трудностите. \n\r\n\"Отвън всичко изглежда чудесно - имам жена, къща, работа, приятели, но не мога да се отърся от кошмарите, които преживях. Живея живота си сякаш не съм част от него\", пише той. \n\r\nГодини по-късно Ивана също се омъжила. Срещнала Володомир в Англия, когато била на гости при своя приятелка. Мъжът й предложил едва 5 дни след като я срещнал. \n\r\n\"Никога не съжалих. Живяхме простичък живот в Лондон и бяхме щастливи в продължение на 47 г.\", спомня си жената. През 2012 г. Володомир починал на 94 г. Той разбирал защо кореспонденцията на Ивана с бившия й другар по писма е толкова важна за нея. \n\r\nПрез 1965 г. тя получила едно от съобщенията на Владимир, в което той й пише, че двамата се познават вече 10 г. На следващата Коледа си разменили семейни снимки. Но след това една сутрин Ивана получила писмо от съпругата на Владимир, която настоявала кореспонденцията да спре незабавно. Ивана повече не получила и ред от другаря си. \n\r\nПреди 3 г. обаче тя се зачудила дали не е добър момент да го потърси отново. Потърсила името му в Гугъл и открила, че той има сайт. \"Разпознах го веднаг по снимките, които съм виждала през годините\", казва тя. Той бил посивял и остарял, но тя знаела, че това е той. \n\r\nНо уви, щастието й било краткотрайно. Владимир наскоро бил починал. \n\r\nМинали са повече от 50 г. откакто Ивана е получила последното си писмо от Владимир. И все пак тя намира утеха в старите писма, в които пише: \n\r\n\"Животът е къс и живеем само един път, но където и да съм и каквото и да се случва с мен, винаги ще си спомням и мисля за теб\".", "date": "2019.09.10", "title": "Любовни писма от Гулаг: Любовта на Ивана и Владимир, останала в редовете"}
{"url": "https://www.dnes.bg/televizia/2019/09/10/izboryt-na-ursula-fon-der-laien-i-miastoto-na-bylgariia-v-sledvashtata-evrokomisiia.422401", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\r\n\r\nИзборът на Урсула Фон дер Лайен и какво е мястото на България в следващата Еврокомисия\r\n\r\nЖивотът след 9-ти септември. Нов роман разказва за един от най-тъмните периоди в историята ни\r\n\r\nКак да затворим пропастта в иновациите между България и света?\r\n\r\nГрупа ЕКС с нов ЕКСклузивен концерт", "date": "2019.09.10", "title": "Изборът на Урсула Фон дер Лайен и мястото на България в следващата Еврокомисия"}
{"url": "https://www.dnes.bg/mish-mash/2019/09/10/flyrti-miniatiurniiat-kon-na-polet-ot-omaha-do-chikago.422392", "text": "\nВ повечето случаи кон е последното нещо, което очаквате да видите на борда на самолет. Бил той и миниатюрен. \n\r\nМалките кончета обаче често се ползват отвъд океана като кучета асистенти или за емоционална подкрепа. Именно така малкото конче Флърти се озовало на полет от Омаха до Чикаго на \"Американ Еърлайнс\".\n\r\nФлърти е с размерите на голямо куче и не просто служи за емоционална подкрепа на стопанката си Абреа Хенсли, но и й напомня да си вземе лекарствата. \n\r\n\"Флърти е моят компаньон за подкрепа\", отбеляза Абрия Хенсли. \"Трябва непрестанно да е до мен, за да си вземам лекарствата и да ми помага в придвижването. Пътувах заедно с журналист, който се съгласи пространството му да бъде ограничено заради присъствието на кончето ми. Бяхме седнали зад подвижна стена и Флърти заемаше пространството пред краката ни\", обяснява Абреа. \n                    \n                    \n                \r\n                \r\n                \r\n                \r\nЖената увери, че за пръв път хващала самолет заедно с Флърти, но не възнамерявала да го направи повторно. \n\r\n\"Предпочитам да пътувам с кола заедно с кончето си\", каза американката, пише БТА.", "date": "2019.09.10", "title": "Флърти - миниатюрният кон,  на полет от Омаха до Чикаго"}
{"url": "https://www.dnes.bg/stranata/2019/09/10/biznesmenyt-unishtojil-diunite-na-smokinia-se-razmina-s-globa.422415", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         През януари багер унищожи безвъзвратно над декар от най-ценните бели дюни на  \"Смокиня\". Оказа се, че те попадат в парцела на бизнесмена Иван Нончев и пречели на гледката му към морето. \n\r\nДнес Нончев дойде в съда видимо спокоен и запази мълчание. Безмълвен остана и багеристът Манол Пазвантов, който разора дюните срещу 1000 лв. \n\n\n\n\r\nНаказанието, което поиска прокуратурата за Иван Нончев е до 3 години затвор или пробация, както и глоба от 2000 до 10 000 лева. До момента делото няма аналог в съдебната практика у нас.\n\r\nСъдът обаче прецени, че престъплението е леко и вероятно ще се стигне само до заплащането на глоба в размер между 3 и 10 хил. лева.  \n                    \n                    \n                \r\n                \r\n                \r\n                \r\nСъдът се мотивира, че в обвинителния акт не е вписан размер на нанесените материални щети. От прокуратурата обясниха, че щетите върху природните забележителности са неизмерими и необратими и няма как да се оцени колко струва една безвъзвратно унищожена хилядолетна дюна.\n\r\nСъдът отхвърли и иска от 200 000 лв. от страна на Министерството на регионалното развитие.", "date": "2019.09.10", "title": "Бизнесменът унищожил дюните на \"Смокиня\" се размина с... глоба"}
{"url": "https://www.dnes.bg/obshtestvo/2019/09/10/otvori-vrati-novoto-ni-konsulstvo-v-barselona.422393", "text": "Шестима наши сънародници се възползваха от услугите на новото българско консулство в Барселона, което днес отвори врати за граждани. Четирима души са подали заявления за документи за самоличност, а двама са получили заверки на пълномощни, съобщи Министерството на външните работи.\nАдресът на новото ни задграничното представителство е Avenida de la Riera de Cassoles, 54, Barrio Vila de Grаcia, Distrito Grасia, а приемното време е от понеделник до петък от 9.00 до 12.30 часа.\n\r\nОт екипа на консулството уточняват, че от понеделник до четвъртък ще се приемат заявления за документи за самоличност, пълномощни, декларации, сертификати и документи по гражданско състояние, а в петък ще се извършват бракосъчетания /без последния петък от месеца/ и ще се приемат заявления за визи, за документи за придобиване и отказ от българско гражданство, както и ще се връчват готови документи.\n                    \n                    \n                \r\n                \r\n                \r\n                \r\nПредоставянето на консулски услуги ще става само по предварително записан час, който ще се запазва по един от следните начини: онлайн на интернет адреса: https://www.consulatebg.eu/book - за подаващите заявления за български лични документи; на електронния адрес на консулството: Consulate.Barcelona@mfa.bg до 17.00 часа на предхождащия посещението ден/дни. При наличие на свободен час гражданите ще получават потвърждение по електронната поща, което следва да носят разпечатано или да покажат на телефон. Ако за поискания ден няма свободни часове, ще им бъде предложен първият възможен час за друг ден. Другият начин за записване на час е по телефона на консулството: + 34 937969950 - между 15.00 и 17.00 часа на предходния ден/дни.\n\r\nРешението за откриване на консулство на Република България в Барселона беше взето от Министерския съвет на 5 май 2109 г. по предложение на вицепремиера и министър на външните работи Екатерина Захариева, припомнят от МВнР.\n\r\nКонсулският окръг на задграничното ни представителство обхваща автономната област Каталуния и автономната област Арагон. В Каталуния живее голяма българска общност, възлизаща по официални данни на 11 239 души, а по неофициални на около 25-30 000 души. През 2018 г. областта е била посетена от 30 100 български туристи, като по-голямата част от тях са посетили Барселона.\n\r\nОткриването на консулството в Барселона ще допринесе значително за подобряването на консулското обслужване на българските граждани, пребиваващи в тази част на Кралство Испания, посочват от МВнР.", "date": "2019.09.10", "title": "Отвори врати новото ни консулство в Барселона"}
{"url": "https://www.dnes.bg/akoshtete-vqrvaite/2019/09/10/za-esenta-kosa-v-cviat-na-iabylkov-saider.422357", "text": "С идването на есента, идва и нов тренд в боядисването на косата. И то в типично есенен цвят - цвят на ябълков сайдер, посочват от \"Elite Daily\". Кафеникавите нюанси са хит през сезона, тъй като са навсякъде - окапалите листа навън са в такива багри, постоянно се ядат тикви и се пие сайдер.\r\nКоса в цвят ябълков сайдер е идея на стилистката Ким Бонондона. Тя поства много снимки на интересни прически в профила си в Instagram.\r\n \r\n\"Избрах името ябълков сайдер, защото наближава есения сезон, всеки е готов за промяна в цвета на косата.\r\nОбикновено хората искат да се боядисат в по-топли цветове през есента. Напоследък имам много заявки за коса в медени нюанси\", обяснява фризьорката пред сайта.\r\n \r\nТя описва цвета ябълков сайдер като \"златист, по-топъл меден цвят\". \"Това е цвят, който изпъква и разкрасява много клиенти\", казва тя.\r\n \r\n", "date": "2019.09.10", "title": "За есента: Коса в цвят на ябълков сайдер"}
{"url": "https://www.dnes.bg/index/2019/09/10/avigdor-liberman-ot-caria-na-noshtta-do-sypernik-na-netaniahu.422366", "text": "Авигдор Либерман, някогашен нощен охранител, станал политик с кариера, изпъстрена със скандални изявления, се превърна от стратегически съюзник на израелския премиер Бенямин Нетаняху в един от най-яростните му опоненти.\n\r\n61-годишният Либерман, роден в бившата съветска република Молдова, емигрира през 1978 г. в Израел, където отбива военна служба и работи известно време като нощна охрана, пише Франс прес.\n\r\nМедиите му прикачиха прякори като \"Царя\", \"Распутин\" и \"КГБ\" - намек за властното му поведение и произхода му, заради който бавният му говор на иврит е запазил силен акцент.\n\r\nС диплома по социални науки, той става член на Ликуд - голямата дясна партия и се изкачва по всички стъпала на йерархията до шеф на кабинета на Бенямин Нетаняху при първия му мандат (1996-1999 г.). Като ментор на \"Биби\" той има голяма заслуга за неговото издигане. \r\n                \r\n                \r\n                \r\nПрез 1999 г. обаче създаде своя дясна партия - \"Израел Бейтену\", възползвайки се от вота на един милион израелци, емигрирали като него от бившия Съветски съюз - електорална база, която той разшири.\n\r\nОт 2001 г. той е заемал различни министерски постове, включително на външните работи в правителството на Нетаняху (2009-2012 г. и 2013-2015 г.). Именно като глава на израелската дипломация той стана \"черната овца\" за Европейския съюз, след като обвини блока, че води политика, прекалено пристрастна към палестинците и враждебна спрямо евреите.\n\r\nПрез ноември той подаде оставка като министър на отбраната в правителството на Бенямин Нетаняху в знак на протест срещу споразумение за примирие с палестински групи в Ивицата Газа, осъждайки го като \"капитулация пред тероризма\".\n\r\nНеговата оставка допринесе за падането на коалиционото правителство. На последвалите избори през април партията му спечели пет от 120-те места в парламента. Либерман обаче поиска закон за задължителна военна служба за ултраортодоксалните младежи в замяна за участието му в коалиция. Понеже не бе постигнато съгласие, парламентът беше разпуснат и нови избори бяха насрочени за 17 септември. \n\r\nСега социологическите изследвания прогнозират за партията му дузина депутатски места, което в раздробения израелски политически пейзаж би могло да направи подкрепата му ключова за за всяка евентуална управляваща коалиция.\n\r\nЛиберман е известен със скандалните си изказвания, например че палестинският президент Махмуд Абас е \"дипломат - терорист\" (2014 г.), че израелските араби, нелоялни към Еврейската държава, \"заслужават да бъдат обезглавявани с брадва\" (2015 г.), или че Бенямин Нетаняху е \"лъжец, измамник и мошеник\" (2016 г.).\n\r\nПредизборната му кампания за вота на 17 септември е фокусирана върху \"опасностите\" за Израел да се превърне в \"държава на Халака (еврейския религиозен закон), управлявана от религиозния юдаизъм, с управляваща коалиция, в която ултраортодоксалните партии ще са обединили сили с религиозни секти, които той нарича \"месиански\".\n\r\nЛиберман, женен с три деца, не е привърженик на идеята \"Велик Израел\", защитавана от лобито на заселниците, но живее в Нокдим - еврейска колония близо до Витлеем на окупирания Западен бряг. Той преценява като нереалистичен мира с палестинците, но твърди, че е готов да се опита да го постигне. \r\n \r\n/БТА/", "date": "2019.09.10", "title": "Авигдор Либерман: От \"царя на нощта\" до съперник на Нетаняху"}
{"url": "https://www.dnes.bg/zvezdi/2019/09/10/prilejen-uchenik-100-kila-mina-v-12-klas.422399", "text": "\"Благодаря си, благодаря Ви. Учете деца и млади хора, важно е за самите нас\". Това написа Явор Янакиев - 100 Кила във Facebook и се похвали, че вече е в 12 клас. \r\nНаесен рапърът ще бъде абитуриент, ако продължи да учи по същия начин и успее да си вземе изпитите в 4-та Сменно-вечерна гимназия \"Отец Паисий\" в София. \r\n\"Обичам училището си\", написа още звездата под снимката, на която срещу името му има оценка много добър - 5. \r\nКадърът, споделен от 100 Кила, предизвика широк спор сред феновете му. Тъй като той показва резултатите на певеца от 10 клас, мнозина се усъмниха, че той е завършил 11 и ще учи за последна година. По негов адрес тръгнаха и забавни математически задачи. \r\n                    \n                    \n                \r\n                \r\n                \r\n                \"Даскалите слушат ли твоите песни? Като гледам 5-та или са вегани или са ти фенове. Шегичка, давай все така. И да ни поканиш на бал\", написа последовател на Янакиев под радостната вест. \r\n100 Кила признава, че няколко пъти повтарял 10 клас и накрая се отказал да ходи на училище. По-късно започнал да работи, за да помага на майка си и по-малкия му брат. Така успял да припечели пари и дори го издържил по време на неговото следване като студент, но самият той не можал да продължи. След като станал известен, решил, че е крайно време да се върне на училищната скамейка. \r\nОт септември 2017-а Явор Янакиев учи задочно във вечерната гимназия и успява да съвместява уроците с участията. Рапърът изтъква в свои интервюта, че иска да даде пример на младите хора и чрез своята грешка им покаже колко важно е образованието за развитието им. \r\n\r\n ", "date": "2019.09.10", "title": "Прилежен ученик: 100 Кила мина в 12 клас"}
{"url": "https://www.dnes.bg/politika/2019/09/10/karakachanov-mladite-bylgari-niamat-predstava-za-armiiata.422391", "text": "Младото поколение българи нямат представа за армията. Това заяви министър на отбраната Красимир Каракачанов, който е в Плевен, за да участва в националната кампания \"Бъди войник\".\r\n\"Кампанията на Министерството на отбраната \"Бъди войник\" има за цел \"да  извади\" армията пред обществото, за да се ориентират младите хора и към  военната професия. Не може да очакваш интерес към дадена професия, ако тя не е позната на обществото\", смята министърът на отбраната.\r\nПо думите му неговата политика е насочена от самото начало към възстановяване и модернизиране на съществуващата авиация, сухопътна техника и кораби от флота.\r\nВъв въоръжените сили след безотговорното и неразумно решение през 2007 г. да се премахне наборната военна служба и да се премине на професионална служба, от 2008 г. до миналата година имахме проблеми с окомплектоването на личния състав, посочи той. Над 5600 души бе некоплекта в Българската армия, уточни Каракачанов.\r\n                    \n                    \n                \r\n                \r\n                \r\n                \"След също неправилното решение през 2009-2010 г. за предислокация на военните сили - военните поделения бяха предислоцирани предимно в Централна и Южна България - има цели региони в страната, в които българският гражданин не е виждал мъж или жена във военна униформа. Нямат допир, дори бегла представа от военната професия. С кампанията идеята е да представим армията\", поясни Каракачанов.\r\nДнес в Плевен има щандове на видовете въоръжени сили, на военните училища, за да могат хората, които проявяват интерес на място да получат необходимата информация. Показано е въоръжение и бойна техника, ще има демонстрации. Първата ще бъде на ВВС от базата в Долна Митрополия - два самолета ще изпълнят фигури в небето над Плевен в 16.30 часа, след което след 17.00 часа Специалните сили ще направят демонстрации, поясни военният министър.\r\nИма ефект от тази кампания, защото след около 25 години експерименти с армията - предимно с това да се реже съществуваща техника, да се съкращава личен състав, много - включително млади офицери - бяха демотивирани и напуснаха въоръжените сили, подчерта той.\r\n\"Моята амбиция като министър на отбраната е, че не само няма да позволя да се реже нещо. Това, което може да бъде ползвано ще бъде ремонтирано, модернизирано и използвано, защото е много по-лесно да ремонтираш един самолет, отколкото да купиш нов. Моята политика е насочена още от самото начало към възстановяване и модернизиране на съществуващата не само авиация, на сухопътна техника и кораби от флота\", изтъкна Каракачанов.", "date": "2019.09.10", "title": "Каракачанов: Младите българи нямат представа за армията"}
{"url": "https://www.dnes.bg/akoshtete-vqrvaite/2019/09/10/spored-zodiiata-kakvo-shte-vi-se-sluchi-prez-novata-uchebna-godina.422361", "text": " Съвсем скоро учениците ще започнат отново да ходят на училище и новата учебна година крие много изненади за тях. Ето как те ще я посрещнат и какво ги очаква, според материал на \"Teen Vogue\".\r\n\r\n \r\nОвните се връщат най-променени след лятната ваканция. Те са помъдрели, натрупали са опит и са готови да остояват себе си и да постигат целите си. Миналата годишна преживяха емоционални кризи и бяха разочаровани в любовта, но сега се завръщат по-силни отвсякога. Всичките предишни травми са ги направили по-мъдри и състрадателни. Ще са сред най-добрите по успех и ще помагат на другите.\r\n \r\n\r\n \r\nТези зодии ще са истински магнит за противоположния пол през учебната година. Много хора ще си падат по тях, няма да им липсват ухажори. Телците ще са в добро настроение, ще демонстрират артистизма и талантите си, ще покоряват с чар. Ще са настроени за флиртове, но така ще разбият няколко сърца през годината. Ще получават много покани за срещи в училище и ще им е трудно да останат само с един човек.\r\n \r\n\r\n \r\nРепутацията им на клюкари ще се затвърди и тази година. Те са хората, които винаги знаят всичко за съучениците си, както и за тези от горните и долните класове. Всички ще се допитват до Близнаците и така тези зодии ще намерят нови приятели. Ще опознаят някои личности по-добре. Да не разпространяват обиди и злобни коментари, тъй като учителите също чуват някои клюки.\r\n \r\n", "date": "2019.09.10", "title": "Според зодията: Какво ще ви се случи през новата учебна година?"}
{"url": "https://www.dnes.bg/business/2019/09/10/iujna-koreia-iska-da-vnasia-nashi-vina-i-mlechni-produkti.422388", "text": "Наши вина, етерични масла и млечни продукти са с изключителен потенциал да бъдат изнасяни за корейския пазар. Това стана ясно по време на среща на министъра на икономиката Емил Караниколов, който е на работно посещение в Сеул, с председателя на Корейската асоциация на компаниите-вносители /КOIMA/ Хонг Кванг-Хи. \n\r\nВ асоциацията членуват над 8000 южнокорейски бизнес компании-вносители. Тя е създадена през 1970 г. Това е единствената бизнес организация в Република Корея, която има за цел да подпомага вноса от чужбина и играе много важна роля в насърчаването на търговията на страната.\r\n\"През 2018 година българският износ за Корея надхвърли 106 млн. щ. д. Разчитаме на прояви като бизнес форуми и на активност от страна на бизнеса от двете страни за увеличаване на търговския обмен и за създаване на контакти с цел реализиране на съвместни проекти“, посочи Караниколов, цитиран от пресцентъра на Министерството на икономиката.\n                    \n                    \n                \r\n                \r\n                \r\n                \r\nПо време на официалната си визита Караниколов се срещна още и със заместник-министъра на търговията, индустрията и енергетиката на Република Корея Ким Йонг-Рае. Пред него икономическият министър подчерта, че Република Корея е приоритетен икономически партньор в Азия и усилията ни са насочени към насърчаване на двустранното сътрудничество и засилване на икономическите връзки между двете страни.\n\r\n ", "date": "2019.09.10", "title": "Южна Корея иска да внася наши вина и млечни продукти"}
{"url": "https://www.dnes.bg/stranata/2019/09/10/18-godishen-s-opasnost-za-jivota-sled-katastrofa-vyv-varnensko.422395", "text": ", съобщиха от ОДМВР - Варна.\r\nСигнал за инцидента е подаден около 14:50 часа. На пътя Варна - Белослав, след ляв завой, водачът на лек автомобил \"Мазда\" изгубил контрол над МПС, излязал вляво от пътя и се блъснал в дърво.\r\nВследствие на катастрофата водачът и неговият спътник са пострадали. .\r\nИзяснява се състоянието и на двамата, като второто момче е получило по-сериозни травми и според първоначалната информация\r\nРаботи се за изясняване на причини и обстоятелства около инцидента.", "date": "2019.09.10", "title": "18-годишен с опасност за живота след катастрофа във Варненско"}
{"url": "https://www.dnes.bg/blizak-iztok/2019/09/10/erdogan-turciia-ne-moje-da-se-spravi-s-nova-migrantska-vylna.422396", "text": "Турция не може да се справи с нова вълна мигранти от Северна Сирия, заяви президентът Реджеп Тайип Ердоган, като добави, че Анкара и Вашингтон трябва да установят \"зона за сигурност\" в региона възможно най-скоро, предаде Ройтерс.\r\n\r\nСъюзничните от НАТО се споразумяха да създадат зона за сигурност в Североизточна Сирия по южната граница на Турция и да прочистят зоната от сирийските кюрдски бойци.\n\nВ неделя турски и сирийски войници проведоха първата си съвместна сухопътна патрулна операция в района.\r\n\r\nМиналата седмица турският вицепреидент Фуат Октай заяви, че предупреждението на Турция, че може да отвори вратите към Европа за бежанците, \"не е нито заплаха, нито блъф\". \r\n\r\n\"Турция не е защитник на никоя друга страна, нито техен мигрантски център. Тя не е страната, която ще плати сметката за кризите, които (другите страни) създават\", допълни той.", "date": "2019.09.10", "title": "Ердоган: Турция не може да се справи с нова мигрантска вълна!"}
{"url": "https://www.dnes.bg/politika/2019/09/10/shpionaj-v-bg-provokaciia-ili.422413", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Председателят на движение \"Русофили\" Николай Малинов бе обвинен в шпионаж и заплаха за националната сигурност. Вчера и други членове на сдружението бяха арестувани и разпитвани, припомня Bulgaria ON AIR.\n\r\nОт ГЕРБ призоваха политическите партии и институциите да проявят сдържаност в коментарите си за разследването за шпионаж. Те коментираха, че то се води срещу конкретни лица, а не срещу неправителствени организации, споделящи общи възгледи.\n\n\n\r\nСпоред Тома Биков в подобни ситуации трябва да бъдем много внимателни, обвиненията са изключително сериозни и няма как да бъдат направени без зад тях да стоят сериозни доказателства. \n                    \n                    \n                \r\n                \r\n                \r\n                \r\n\"За това смятам, че реакциите на някои от политиците, от партиите, дори и на някои от институциите са невъздържани, при положение, че те самите не знаят за какво става въпрос\", коментира той. \n\r\nПо повод водените разпити с белезници от БСП реагираха остро и видяха провокация в шпионските арести.\n\r\n\"Категорично възразяваме срещу воденето на свидетели с белезници на разпит. Оценяваме случилото се като грубо посегателство срещу свободата на словото – защото Юрий Борисов е журналист\", коментира Корнелия Нинова.\n\r\nНа фона на изявленията по повод арестите не липсваха и престрелките между опозиция и управляващи. \n\r\n\"Смятаме , че се прави в момента, за да се прикрият други скандали, предизвикани от правителството и за да се използва случая в предизборна кампания\", заявиха от БСП.\n\r\nЛидерът на \"Атака\" е категоричен разследвани и разпитани трябва да бъдат и президентът и премиерът заради срещите им с Владимир Путин. \n\r\n\"Този акт, който сега извършвиха с арести и задържания на русофили, на практика ще се отрази политически като по-лошо гласуване за ГЕРБ\", коментира Сидеров.", "date": "2019.09.10", "title": "Шпионаж в BG: Провокация или..."}
{"url": "https://www.dnes.bg/mish-mash/2019/09/10/mrachnite-taini-na-katakombite-na-odesa.422285", "text": "Одеса е една от перлите на Черно море. Архитектурата и прекрасните плажове са добре познати на цял свят. Но украинският град крие впечатляваща гледка и под себе си.\r\nВ квартала Молдаванка, вътре в един подземен гараж, се намира входът на един от най-големите подземни лабиринти в света – катакомбите на Одеса.\r\nОще в самото начало посетителите получават каска и фенерче. После се спускат на 25 метра дълбочина в тъмнината.\r\nТунелите на подземния град са дълги около 2000 километра. Той е толкова голям, че са познати поне 1000 различни входа. Разбира се, да влезеш вътре без трениран гид не е препоръчително. Размерите са наистина впечатляващи в сравнение с тези на катакомбите в Париж (500 километра) и Рим (300 километра). Ала те не са използвани, за да се погребват мъртвите.\r\n                    \n                    \n                \r\n                \r\n                \r\n                Строителството на тунелите започва, когато Одеса е основана през 18-ти век. Растежът на града се дължи на утаената скала кокина. Тя се използвала за издигането на някои от най-големите сгради там. Така че принципът бил прост – ако искаш да си построиш голяма къща, трябва да си направиш мина, от която да добиваш колкото си искаш кокина.\r\nМежду 1819 и 1859 година градът непрестанно се разширява, а с него тунелите стават все повече и повече. Това обяснява защо те са толкова дълги и разхвърлени сега.\r\nВ катакомбите температурата е около 13 градуса. Тишината е оглушителна. По стените се виждат останали следи от съветската ера. А останалата част е дива – с рисунки по стените, издълбавани от миньорите, различни символи и надписи. Някои са дати, локации и упътвания, а други тънат в мистерия.\r\nДа се разхождаш из катакомбите на Одеса може да бъде смразяващо кръвта преживяване.\r\nГидът Андри Дембитски си спомня как той и колегите му намерили разложено тяло в един от тях. Навярно било на жертва от Втората световна война.\r\nМъжете сложили останките в сак и се обадили на полицията. Но властите отказали да приемат тялото, тъй като се намирало под юрисдикцията на един от градските музеи, посветени на Втората световна война. Дембитски разказва как карал часове наред с трупа в багажника си, преди да намери инспектор, който да приеме костите.\r\nПрез 1941 година 32 члена на Народния комисариат на вътрешните работи (НКВД) били изпратени в катакомбите, за да саботират румънските съюзници на нацистите, които окупирали Одеса през Втората световна война. Дълго време националните архиви крият съдбата на мъжете. Когато най-накрая документите са разсекретени става ясно, че само един от тях е видял слънчевата светлина отново.\r\nДве групи на НКВД били пратени в катакомбите – една от Одеса и една от Москва. Това създало напрежение, което довело до престрелки и предателства. Мрачната атмосфера на тунелите никак не помагала на мъжете.\r\nМного от тях били екзекутирани. Другите умрели от най-различни болести. До 1943 година живи останали само лидерите на групите. Същата година главата на НКВД Одеса застрелял фатално тази на НКВД Москва. Мъжът останал девет седмици в катакомбите напълно сам.\r\nВъпреки че успял да избяга от подземието, през 1944 година отново бил пратен долу. Умрял малко по-късно при експлозия на граната.\r\nМного от тунелите все още не са изследвани и може би никога няма да узнаем тайните им. В интернет често се разпространява и историята на младата Маша, която през 2005 година отишла на парти по случай Нова година. Тя и нейните приятели се напили и открили един от входовете на тунелите. Разбира се, решили, че е добра идея да влязат вътре. Не е ясно какво са търсили - може би онзи златен модел на Титаник, за който се носят легенди. Или пък телата на евреите убити през Втората световна война. Може би онези на нацистите, екзекутирани там.\r\nВсички ученици, които били с Маша, се върнали по домовете си. Тя така и не излязла от катакомбите. Според историята момичето направило няколко грешни завоя, изгубило се, а в района нямало какво да яде, нито да пие. Било студено. Не е ясно от какво е умряла - глад, дехридатация или замръзване.\r\nЕдна от най-известните снимки от катакомбите е на три момчета пред разлагащо се тяло. Твърди се, че то е на Маша. Но мъжът, направил снимката, твърди друго. През 2004 година изчезнал друг тийнейджър от Одеса - синът на магната Арман Стендзениекс - Янис. Милиардерът обявил награда за онзи, който намери сина му.  Тогава се получава първата информация за тяло в катакомбите. Коста Пуговкин, направил снимката, слиза долу, взима останките и отива с тях в полицията.\r\nАла се оказва, че тялото не е на Янис. ДНК-то не съвпада. Също така трупът се оказл на момиче.\r\nНо в катакомбите има и живот. В едно малко езеро под земята, гидовете започван да отглеждат риба.  По стените на тунелите се виждат инструменти за добив на кокина, съветски принадлежности, реконструкция на скривалища, използвани от престъпници, датиращи от Руската империя, както и подземен ресторант. ", "date": "2019.09.10", "title": "Мрачните тайни на катакомбите на Одеса "}
{"url": "https://www.dnes.bg/sofia/2019/09/10/helpbook-oplakvane-zavedenie-shumozamyrsitel-v-studentski-grad.422337", "text": "\nСистемното нарушаване на Наредбата за шума ескалира особено през топлите месеци. С такъв проблем денонощно се сблъсква наш потребител, живеещ в \"Студентски град“. Ето какво какво е описал в сигнала си до Helpbook.info: \"Заведението се намира на ул. \"8-ми декември“ №45 и е с лятна тераса, която е разположена на ул. \"Акад. Николай Стоянов“ №13.\r\nОт откритата част на заведението, където липсват каквито и да е шумопоглъщащи структури, кънти денонощна музика, която категорично е извън всякакви норми, както и категорично не спазва приетите за тихи часове за урбанизираните райони, а именно часовете между 14-16 и след 23 ч, а в почивните дни след 22 ч., като дори в късните часове музиката става още по-силна.\r\n                    \n                    \n                \r\n                \r\n                \r\n                От април месец тази година живущите срещу заведението подаваме безброй ежедневни сигнали на 112 и директно в 7-мо районно, на който до този момент се отзова полиция два пъти, като дори тогава органите на реда не си свършиха работата, не написаха нито предписание, нито акт на заведението и дори ни посъветваха сами да се оправяме със собствениците. В цяла София няма друго открито заведение, което толкова нагло да не спазва законовите наредби. Обръщаме се с огромна молба за Buddha Bar\", пише в сигнала.\n\r\nПреминаваме към сигнал за в Русе. Още преди няколко месеца започнали ремонти на тротоарите, но повече от месец от строителите няма и следа. Недовършени ремонти пречат на всички, които живеят в съседство, а прахът, който се вдига във въздуха - на всички в града. \r\nСледващият сигнал е за. След подадено оплакване още преди два месеца за запушена шахта и липсваща решетка, същата е възстановена, но работата е свършена частично, тъй като е пропуснато почистване на съоръжението и наводняванията на улицата продължават.\r\nЗавършваме днешния обзор с . Пред блок в квартала редовно се паркира на тротоара, което прави невъзможно ползването му от пешеходци. Проблемът се задълбочил с оформянето на зелена зона в близките улици.\r\nВ съседство се установява аналогичен случай - , което затруднява предвижването пеша и разминаването на колите. Нашият потребител иска да се поставят антипаркинг колчета и се надяваме за бърза реакция от компетентните органи. \n\r\nАко видите нередности или проблеми, не се колебайте да подадете сигнал - направете го онлайн в HelpBook.info.  Платформата на Investor Media Group ще ви даде възможност не само да придадете гласност на проблема, но и да изпратите сигнал до отговорните институции.", "date": "2019.09.10", "title": "Helpbook оплакване: Заведение \"шумозамърсител\" в Студентски град"}
{"url": "https://www.dnes.bg/stranata/2019/09/10/dva-novi-sluchaia-v-dobrichko-na-achs-pri-divi-svine.422367", "text": "Нови два случая на Африканска   при  диви прасета са регистрирани в област Добрич, съобщи д-р Борислав  Каменов, директор на Областната дирекция по безопасност на храните.\r\nД-р Каменов информира,  че до 6 септември т.г. на територията на Румъния има регистрирани нови  34 случая на заболяването. У нас има два нови регистрирани на територията на  Държавното ловно стопанство Тервел и два на територията на област Велико  Търново при диви прасета.\r\nНа територията на ДЛС Тервел са  отстреляни 4 диви прасета и изпратени проби, като при две от тях  резултатите са положителни, предаде БТА.\r\nДо  края на седмицата всички стопани, отглеждали прасета в заден двор, ще  получат компенсация за доброволното им умъртвяване, стана ясно на  заседание на Областната епизоотична комисия.\r\n                    \n                    \n                \r\n                \r\n                \r\n                Общо 1108 заявления  са подадени в определения срок до 26 август. След тази дата обаче са  пристигнали още 50 молби от няколко села в община Добричка. За тях ще  бъде отправено запитване към Министерството на земеделието и храните  дали да бъдат удовлетворени.", "date": "2019.09.10", "title": "Два нови случая в Добричко на АЧС при диви свине "}
{"url": "https://www.dnes.bg/index/2019/09/10/voennoe-obozrenie-bylgariia-predava-rusiia-i-sobstvenata-si-istoriia.422365", "text": "България предава собствената си история. Официална София не иска да помни за освобождението на страната от окупацията на Турция и Третия Райх. Тези дни Министерството на външните работи на България заяви, че Русия не бива да подкрепя „съмнителната историческа теза“, че борбата на СССР с нацистка Германия е била освобождение за Европа. От българското ведомство отбелязват също, че Червената армия „донесе на народите от Централна и Източна Европа половин век репресии“, пише Александър Самсонов в материал за популярният руски специализиран портал „Военное обозрение“, цитиран от агенция \"Фокус\". \n\r\n\r\n                \r\n                \r\n                \r\nРуснаците и българите имат стари национални, културно-езикови и духовни връзки. Сега малцина помнят, че по времето на руския княз Святослав Игоревич (велик княз киевски 945-972 г.) русите и българите-славяни са били практически един народ. Когато воините на Святослав воюват в България, те почти с нищо не се различават от местното население. Българите наскоро са приели християнството и в селските местности все още са свежи езическите култове (включително култа към Перун), а езикът, духовните и материалните традиции са били общи. Руснаците и българите са принадлежали към една етнокултурна и езикова общност. Не е учудващо, че самият Святослав възнамерява да пренесе столицата на Рус на Дунав, в България.\r\nТова дълбоко чувство на принадлежност към един-единствен народ може да се проследи и след това. Обикновените българи винаги са се чувствали като братя на руснаците. В края на XIV век настъпва дългият период на османската окупация. Османските турци окупират голяма част от Балканския полуостров, включително отслабената от предишни войни и раздробена България. За славяните и християните на Балканите настъпва тежко време – турското робство. Правата и свободите на християните са силно орязани и са им наложени тежки данъци. Включително „кръвният данък“, когато турците са взимали деца за служба в корпуса на еничарите. Юношите са възпитавани като мюсюлмани, забравяли са своите национални и религиозни корени и са ставали жестоки врагове на своите сънародници. При това на славяните е било забранено да живеят на определени територии и се е провеждала политика на ислямизация и потурчване.\r\nНе е изненадващо, че славяните, включително и българите, многократно се бунтуват и се опитват да се противопоставят. Местните партизани се бият срещу турците - хайдути, четници. Всички въстания обаче са удавени в кръв. Без външна подкрепа местното националноосвободително движение нямаше шанс. Истинската надежда за освобождение сред балканските славяни и християни се появи само с нарастването на силата на Русия. Руската империя води трудна борба с Турция за надмощие в Черно море, Кавказ и на Балканите. Стъпка по стъпка руснаците изтласкват силния противник и донасят освобождение на балканските народи. Десетки хиляди руски войници положиха глави, за да освободят Балканите от турската власт.\r\nСвободата на по-голямата част от България е донесена от Руско-турската война от 1877-1878 година. През 1875 г. въстават сърбите в Босна. В годините 1875-1876г. в България започва антитурското въстание. То е потушено по най-жесток начин от османците. Десетки хиляди българи са убити, ограбени и изнасилени от турците и техните нередовни формирования (албанци, кюрди и т.н.). Руското общество, което винаги е възприемало болезнено потисничеството на балканските славяни и християни, е дълбоко възмутено. Руски доброволци тръгват към Балканите, за да воюват с турците, обществени организации, църкви и редакции на вестници събират средства в помощ за бежанците. През 1876 година Сърбия и Черна гора започват война против Турция. Сърбия претърпява тежко поражение и е спасена само от твърдата позиция на Русия.\r\nОфициален Петербург, който по традиция е бил предпазлив, опасявайки се от реакция от страна на Запада (освен това още не е завършена военната реформа, а и икономиката не е в най-доброто си състояние), известно време се опитва да оказва дипломатически натиск на Константинопол. Под натиска на европейската общественост, шокирана от кланетата в България, Англия и Франция също настояват пред Турция да проведе реформи. През декември 1876 година Русия поиска Турция да признае автономията на България и Босна под контрола на световните държави. Турците пренебрегват това искане.\r\nПрез 1977 година Русия обявява война на Турция. Конфликтът е тежък. Руската армия не успява да форсира веднага Балкана и засяда в обсадата на Плевен. Въпреки това, руската армия с поддръжката на доброволци от България, румънци и сърби успява да освободи от турците Румъния и България. Авангарда на руската армия начело със Скобелев излизат при Адрианопол и са на подстъпите към Истанбул. Фактически руската армия е можела да вземе Константинопол и да реши изцяло въпроса с освобождението на Балканите от турско владичество. Но Петербург отново (както и през 1829 година: „Адрианопол е наш! Защо руската армия не взе Константинопол“) не се решава да вземе Константинопол и да сложи точка на многовековното историческо противопоставяне с Турция. Ключова роля изиграва страхът от Запада. Петербург се опасява, че против Русия ще се обявят Австрия, Франция и Англия, както по време на Кримската война. Макар Германската империя, където управлява Бисмарк, в този момент да намеква, че ще подкрепи Русия в замяна на възможността за решаването на френския въпрос. Това е разумен обмен.\r\nНа 3 март 1878 година (19 февруари по стар стил) е сключен Санстефанският мирен договор. Турците признават независимостта на Сърбия, Румъния и Черна гора. Сърбия и Румъния са разширени съществено. Босна и Херцеговина става автономия. България става автономно княжество, първоначално под руско управление и само формално зависима от Турция. В България са включени етнически българските територии в Мизия, Тракия и Македония. В резултат България се простира от Дунав до Егейско море, от Черно море до Охридското езеро. Турция плаща на Тусия контрибуция и отстъпва редица територии в Кавказ и Европа. 3 март става национален празник в България – Денят на освобождението на България от османско иго. По-късно в чест на руските освободители в България са издигнати стотици паметници. Включително Паметникът на Свободата в прохода Шипка в памет на падналите за освобождението на братския български народ руски воини.\n\r\n\n\r\nНо против това споразумение се обява „просветеният Запад“ и особено Англия, която изпраща флота си към Дарданелите, и Австро-Унгария. Лондон и Виена не искат Русия да укрепи позициите си на Балканите, където Москва може да получи мощен стратегически плацдарм и изход на Средиземно море чрез своя съюзник България. Под натиска на Запада Петербург отстъпва и плодовете на руската победа са частично откраднати. На 1 (14) юли е подписан Берлинският трактат, който е резултат от работата на Берлинския конгрес, проведен по инициатива на западните държави за преразглеждане на условията на Санстефанския мирен договор в ущърб на Русия и славянските народи на Балканския полуостров.\r\nБългария е разделена на три части: автономно княжество от Дунав до Балкана с център София (формално васал на Турция); българските земи на юг от Стара планина образуват автономната провинция на Турската империя – Източна Румелия с център Пловдив; Македония – земите до Адриатика и Егейско море са върнати на турците без каквито и да е изменения в статута им. Независимостта на Сърбия, Черна гора и Румъния е призната, но териториалните придобивки на сърбите и черногорците са орязани. Австро-Унгария получава правото да окупира Босна и Херцеговина. Русия трябва да се откаже от част от придобивките си в Кавказ. Многото противоречия, заложени в Берлин, стават предпоставка за бъдещите Балкански войни и Първата световна война.\n\r\n\n\r\nВпоследствие България, по предложение на руския император Александър II, е оглавена от племенника на съпругата на руския суверен Мария Александровна Александър Батенберг (1879–1886) от германската династия Батенберг, след това Фердинанд I (1887–1818) от династията Сакскобурггота. България със съгласието на Русия, Германия и Австро-Унгария през 1885 г. се слива с южната си част(Източна Румелия), през 1908 г. се обявява за напълно независима и става царство.\r\nРусия освободи България, но не можа да я привърже политически, икономически и дори културно. София постепенно отива на страната на Виена, Берлин и Париж. Германците и французите финансират икономическото развитие на страната и по-специално строителството на железници. Отношенията със Санкт Петербург се влошават, чак до скъсването на дипломатическите отношения, които са възстановени едва през 1896г.\r\nС подкрепата на Австро-Унгария, Германия и Франция България се готви за война с Турция за Македония. Освен това Македония става спорна територия между България, Сърбия и Гърция. В хода на Първата Балканска война 1912-1913 г. балканските държави разгромяват Турция и й отнемат европейските владения, но след това борят за плячката. Сърбия и Гърция сключват съюз против България. Германия и Австро-Унгария насъскват България срещу сърбите. През лятото на 1913 година България започва война против Сърбия. Война на България обявяват Черна гора и Гърция, а след това Румъния и Турция, за да се разширят за сметка на българите. София губи войната, орязана е териториално и е унижена. Този позор и жажда за мъст окончателно тласкат България в обятията на германския блок. Сърбия става враг номер едно за София. България е на страната на германския блок в Първата световна война. Нейното влизане през 1915 година води до разгрома и окупацията на Сърбия.\r\nБългария претърпява поражение заедно с Германия. Ньоският договор от 27 ноември 1919 година става тежко бреме за страната. Тя е разпокъсана в полза на Сърбия, Гърция и Румъния и е лишена от излаз на Егейско море, а освен това трябва да плаща контрибуции. Българските въоръжени сили са съкратени до минимум, отменена е военната служба, забранено й е да има авиация и тежко въоръжение. Не е учудващо, че през 20-те години в България се установява крайно-десен (фашистки) режим на Цанков, който провежда репресии срещу комунистите и социалистите. Тогава София успява да изгради добри отношения само с фашистка Италия. През втората половина на 30-те години София започва да клони към съюз с Третия райх. Развива се икономическо и военно сътрудничество с Германия. От началото на Втората световна война София става съюзник на Райха. Под натиска на Берлин Румъния връща на българите Южна Добруджа.\r\nПрез 1941 г. България подписва Тройния пакт (съюзът на Германия, Италия и Япония), но не участва във военни действия. Българската територия е използвана от нацистите за нахлуване в Югославия. Български войски окупират Западна Тракия, Македония и Западните покрайнини. През декември 1941 г. София обявява война на САЩ и Англия, но до края на войната тя се опитва да поддържа мир със СССР. В същото време германците използвалат транспортната инфраструктура на България (летища, морски пристанища, железници и магистрали) за военни цели, а българските войски са били използвани за окупиране на териториите на Югославия и Гърция.\n\r\n\r\nПрез пролетта и лятото на 1944 година Москва нееднократно изисква от София да развали съюза си с Германия. След съкрушителните победи на Червената Армия през 1944 година – разгромът на немците в Молдова, освобождението на Румъния и излизането на III Украински фронт на румънско-българската граница, на България й се налага да направи избор. На 26 август 1944 година София обявява неутралитет във войната между Германия и СССР и иска изтегляне на германската армия от българска територия. Но немците продължават да използват територията на България за придвижване на войските си, в българските пристанища пристигат германски кораби, а на българска територия има германски сили. Затова на 5 септември СССР обявява война на българия, след което българските власти скъсват отношенията си с Хитлер. На 8 септември войските на III Украински фронт започват Българската операция. Те не срещат съпротива от българската армия. В нощта на 8 срещу 9 септември започва въстание в София. На 9 септември в страната е установена властта на Отечествения фронт начело с Кимон Георгиев. Водещи позиции в Отечествения фронт заемат комунистите и техните привърженици.\r\nПравителството на Отечествения фронт обявява война на Германия и Унгария, разпуска парламента, полицията (създава се народна милиция), предприема чиста в държавния апарат и реформа в армията, забранява нацистките организации. Военните престъпници са предадени на съд. В резултат от референдум в България е отменена монархията. Преминаването на страната на антифашистката коалиция позволява на България да запази Южна Добруджа. През 1946 година страната е оглавена от „българския Ленин“ – Георги Димитров и България става част от социалистическия лагер.\n\r\n\n\r\nСлед Втората световна война България преживява дълбока икономическа криза. Страната е изтощена и значителна част от населението гладува. Въпреки това, с помощта на Съветския съюз, България от бедна селскостопанска страна се превърна във високоразвита икономика, социално проспериращо общество. Това беше истинско „българско чудо“.\r\nОбщият български Брутен вътрешен продукт (БВП) за 40-те следвоенни години нараства с 14 пъти, на глава от населението – почти 30 пъти. В периода от 1946 до 1986 г. в България са създадени около 80% от индустриалните мощности, повече от една трета от селскостопанските, до 90% от енергетиката, 70% от транспортната мрежа, 80% от пристанищната инфраструктура, повече от 80% от цялата жилищна площ, обекти на здравеопазването, образованието, науката и културата. Всичко това е направено за сметка изключително на материално-техническата и финансовата помощ на СССР, за сметка на съветски кадри. И то безвъзмездно! Сметнато по съвременни цени, СССР влага в България стотици милиарди долари! Също така трябва да се отчетат компенсациите за доставката на български стоки в Съюза: за евтините български продукти Москва плаща на София по цени, близки до световните. За България са занижени цените на доставяните съветски стоки.\r\nЗаслужава да се отбележи, че авторитетът на съветското правителство в България беше много висок. От 1949 г. София многократно предлага да влезе в състава на СССР като 16-та република. За съжаление Москва, където процесите на разлагане започнаха постепенно след смъртта на Сталин (което в крайна сметка доведе до отхвърляне на социализма и бедствието през 1991 г.), не се осмели да го направи. Съветското ръководство се страхуваше от нови усложнения със Запада, от евентуален конфликт с Турция и от остра реакция сред другите балкански страни, в частност Югославия.\r\nВ България е изградено развито социалистическо общество. Доходите на населението са нараснали значително. Около 40% от структурата на БВП в началото на 80-те години е заета от машиностроенето, производството на инструменти и строителството на машини, черната металургия, химическата промишленост и нефтохимията, електрониката и електротехниката. Земеделието стана силно механизирано, което даде възможност на България да се превърне в един от най-големите износители на плодове и зеленчуци в Европа (пресни и консерви) още през 60-те години. Страната достигна високо ниво на образование, наука и култура: за 8,9 милиона души (през 1986 г.) имаше 27 университета, 185 държавни музея, 10,4 хиляди публични библиотеки, 55 театри и др. създаден е отличен курортен и туристически сектор (също главно благодарение на субсидиите от СССР).\r\nГенералният секретар на БКП Тодор Живков (1954-1989) умело провежда вътрешната и външната политика. Той провежда честа ротация на партийни и държавни лидери, при него няма преследване на православието, частният сектор в селското стопанство не беше ограничен, имаше бързо повишаване на жизнения стандарт. Оказва се всестранна подкрепа на работниците в културата, науката и изкуството. Това позволява да се запази вътрешната стабилност до средата на 80-те години. Практически няма вътрешна опозиция. На външната арена София подкрепи Москва в конфронтацията с Пекин.\r\nПрез втората половина на 80-те, когато започва подготовката за разпада на СССР и социалистическия лагер, ръководителят на Румъния Чаушеску предложи Живков да създаде румъно-български съюз с участието на ГДР и Албания, където сталинистите все още държаха властта. Новият съюз трябваше да се противопостави на горбачовското ръководство, което последователно разваляше социалистическия лагер и СССР. Но България не посмя да предприеме такава рязка мярка. След оставката на Живков през 1989 г., подготвена от предателската политика на кликата Горбачов и отслабването на икономическите връзки на СССР с България, българският социализъм падна.\n\r\n\n\r\nСлед това събитията в България се развиват по отработената схема: либерализация, девалвация на валутата, приватизация (разграбване и унищожаване на националната икономика). Значително понижаване на качеството на живот на основната част от населението, поява на неголяма група от „успешни“. Аграрна реформа (предаване на земята на бившите собственици и техните наследници) довежда до раздробяване на поземлените площи на малки участъци и рязък спад на селскостопанското производство. Цените се увеличават, нивото на живот на народа пада рязко, българските стоки (промишлени и аграрни) се оказват ненужни на световния пазар, производството рязко намаля. До 70% от производствените мощности на България, създадени с помощта на Съюза, стоят празни или са закрити и оргабени. Българските плодове и зеленчуци се оказват ненужни на Западна Европа.\r\nБългария всъщност се превръща в полуколония на Запада, под управлението на „специалисти“ по унищожението на конкуренти от МВФ и Световната банка. Тя влиза в НАТО и ЕС. При това равнището на живота пада двойно в сравнение със средата на 80-те, а производственият потенциал на страната практически е унищожен. Сега България е обикновен потребител в състава на ЕС. А София пълзи пред Брюксел и моли за финансиране. Има малко работа, само в туристическия сектор, но и тя е сезонна. Не е учудващо, че народът измира стремително, а младежите бягат в развитите страни от ЕС, заемайки положението на хора от втори-трети клас, роби в „европейския райх“. На този фон за последните три десетилетия населението на България спада с близо една четвърт до 7 милиона души. Освен това намалява броят на българите, а турците и циганите стават повече.\r\nВодещите позиции във властта, икономиката и печата принадлежат на малка прозападна група (само няколко процента от населението), но именно тя определя политическия курс на страната и нарастването на русофобските и антисъветските настроения в обществото. Повечето българи все още смятат руснаците за братя, но не те определят политиките на София. Оттук и желанието на официална София да забрави всички огромни добрини, които Русия е направила за България и да представи бялото за черно. Историците и публицистите изпълняват държавната поръчка: по всякакъв начин занижават, зачертават и омаловажават ролята на Русия в историята на България.\r\nОчевидно е, че днешната прозападна България няма бъдеще. Полуколониална периферия на развитите страни от Запада, пазар за тях и евтина работна сила, плацдарм за НАТО на Балканите против Русия, незначителни нападки срещу руснаците във външната политика и бързо измиране, остаряване и бягство на коренното славянско население. В резултат на това – пълно изгасване и гибел на националното самосъзнание, на славянския народ.", "date": "2019.09.10", "title": "\"Военное обозрение\": България предава Русия и собствената си история"}
{"url": "https://www.dnes.bg/obshtestvo/2019/09/10/tineidjyr-se-pokrysti-i-reshi-da-podpomogne-46-pyrvoklasnici.422353", "text": "Тинейджър от Кюстендил ще подпомогне 46 деца - първокласници - от семейства в затруднено финансово положение. За това съобщи кметът на Кюстендил Петър Паунов, пише БТА.  \n\r\n\r\nСемейството на ученика изискало от общината списък със семейства в затруднение, чиито деца предстои да постъпят през тази година в училище. Парите младежът събрал на кръщенето си, уточни Паунов.\r\n\r\nС набраните 4650 лв. са купени нови дрехи, раници и учебни пособия. Родителите на будния младеж пък изискали и номерата на обувките на децата, за да ги подготвят за новата учебна година и с нови обувки, разказа Паунов.\r\nСемейството е пожелало да остане анонимно, а дарението ще бъде направено чрез общината.", "date": "2019.09.10", "title": "Тинейджър се покръсти и реши да подпомогне 46 първокласници"}
{"url": "https://www.dnes.bg/stranata/2019/09/10/policiiata-zadyrja-petima-kiustencilci-sled-lud-skandal.422327", "text": "Петима души са задържани след сбиване и стрелба в квартал „Изток” в Кюстендил, съобщиха от МВР в града.\r\nИнцидентът в квартала е възникнал снощи около 23:30 часа. Последвало  с газов пистолет.\r\nПристигналите на мястото полицейски служители задържали петима участници в хулиганската проява. . Причина за сбиването по първоначални данни е стара вражда между тях.\r\nИззети са метална тръба, газов пистолет и откритите 5 гилзи.\r\nЗадържаните ще останат 24 часа в полицейския арест. По случая е започнато досъдебно производство, уведомен е дежурен прокурор.", "date": "2019.09.10", "title": "Полицията задържа петима кюстенцилци след луд скандал "}
{"url": "https://www.dnes.bg/obshtestvo/2019/09/10/talanti-v-svetovniia-reklamen-biznes-pristigat-u-nas-za-festival.422350", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Едни от най-гениалните умове в световния рекламен бизнес пристигат в България, за да се срещнат с млади надежди в нашия бранш. Фестивалът се проведе преди месец на Френската Ривиера, а сега идва за седмица у нас, за да разкаже как чрез въображение, любопитни идеи, световни брандове се превръщат в имена, известни по цял свят.\n\r\n\"За пръв път събитие от такъв мащаб се случва изобщо на Балканите. Изключително рядък случай фестивалът в Кан да напусне границите на Френската Ривиера и да дойде в Източна Европа, но тъй като каузата е свързана с образование колегите от Кан прегърнаха идеята\", сподели творческият директор Мария Милушева в \"България сутрин\".\n                    \n                    \n                \r\n                \r\n                \r\n                \r\n\"Спечелвайки доверието на колегите от Кан, тази година реализираме и Noble Academy, което е двудневен образователен формат. Той стъпва на идеята на образователните инициативи и ще се проведе на 25-26 октомври\", разказа директорът на Noble Academy Самуил Петков пред \n\r\nТе заключиха, че идеята им е форматът да не е просто лекционен, затова ще има и практическа част. Така хората ще могат да се запознаят със спецификата на материята и да минат през реални казуси и проблеми. \r\n ", "date": "2019.09.10", "title": "Таланти в световния рекламен бизнес пристигат у нас за фестивал"}
{"url": "https://www.dnes.bg/stranata/2019/09/10/myj-zaplashi-jena-si-s-ubiistvo-i-ia-prebi.422342", "text": "Полицията разследва случай на домашно насилие и заплахи за убийство. Това съобщиха от полицията в Кърджали.\n\n\r\n\r\nПроверката за отправени закани за убийство в условията на домашно насилие е започната в полицейския участик на Ардино с постановление на Районната прокуратура.\r\n\r\n45-годишен от село Бял извор нанесъл побой на 38-годишната си съпруга със заплахи за убийство.", "date": "2019.09.10", "title": "Мъж заплаши жена си с убийство и я преби "}
{"url": "https://www.dnes.bg/index/2019/09/10/silviia-fendi-nai-doverniiat-chovek-na-karl-lagerfeld.422400", "text": "Новината за смъртта на Карл Лагерфелд удари модния бизнес през февруари 2019-а. Той беше едно от най-познатите имена в индустрията на красивите тоалети, а дизайните му се отличаваха с невероятен стил и вкус. \r\nЛагерфелд беше начело на модната къща Chanel, чийто дефилета бяха едни от основните във всяка седмица на модата. Благодарение на великолепното си чувство за стил, креативност и мениджърски способности, Лагефелд успя да изведе Chanel до върха в модния бизнес. От обикновена модна къща, компанията се превръща в империя за милиарди долари, като само през 2018-а продажбите й възлизат на близо 11 млрд.\r\nНо като че ли в сянката на Chanel остана друга модна къща, на която Лагерфелд е начело. Fendi е един от най-влиятелните италиански брандове. Създадена е преди 93 години като семеен бизнес от Адел и Едоардо Фенди. \r\r\n                \r\n                \r\n                През 1965 година Карл Лагерфелд се присъединява към компанията като креативен директор. Тогава името му все още не значи нищо, но постепенно дизайнерът се превръща в икона. През 2001-а Fendi се присъединява към семейството на Louis Vuitton. Лагерфелд работи за компанията в продължение на 54 години до смъртта си през 2019-а. \r\n\"Връзката между Fendi и Карл Лагерфелд е най-дългата в модната индустрия. Неговият талант ще продължава да ни докосва още дълги години\", се казваше в официалното съобщение на бранда след новината за смъртта на дизайнера.\r\nВ ролята на дясна ръка на Лагерфелд влиза внучката на Адел и Едоардо Фенди. Силвия Фенди се изкачва по стълбичката на успеха и от глава на мъжко и детско облекло и аксесоари се изкачва най-довериния човек на дизайнера.\r\n\r\n ", "date": "2019.09.10", "title": "Силвия Фенди - най-доверният човек на Карл Лагерфелд "}
{"url": "https://www.dnes.bg/mestni-izbori-19/2019/09/10/fandykova-gradyt-ne-izliza-v-otpusk-shte-rabotia-do-posledno.422378", "text": "Столичният кмет и кандидат за трети мандат Йорданка Фандъкова заяви, че ще продължи да работи до последно, тъй като „градът не излиза в отпуск“. \n\n\n\r\nТака тя \r\n„Госпожа Манолова е в активна кампания, но нека все пак да припомня, че по закон кампанията започва 30 дни преди изборите. В момента вие виждате, че ние имаме много работа. Аз съм в работен режим и ще остана в такъв до момента, до който изляза в кампания, когато разбира се, ще си пусна отпуск, както законът го изисква“, каза Фандъкова.\r\n„За големия град, в който ежедневно, 24 часа в денонощието, се случват какви ли не проблеми, , така че трябва да продължим да работим“, добави столичният кмет.", "date": "2019.09.10", "title": "Фандъкова: Градът не излиза в отпуск, ще работя до последно"}
{"url": "https://www.dnes.bg/eu/2019/09/10/koi-sa-zadachite-pred-evrokomisaria-gabriel-s-noviia-resor.422384", "text": "Новоизбраният председател на Европейската комисия Урсула фон дер Лайен изпрати писма до 26-имата предложени за нови еврокомисари. В писмото до българския кандидат Мария Габриел се посочва, че тя ще бъде натоварена с въпросите за иновациите и младежта.\n\r\nУрсула фон дер Лайен отбелязва, че младите хора са най-добрата инвестиция в бъдещето. Образованието, научните изследвания и иновациите ще бъдат ключови за нашата конкурентоспособност и способността ни да водим в прехода към чиста икономика и в новата цифрова ера, пише новоизбраният председател на ЕК.\n\r\nПо нейните думи възможностите на ЕС в областта на науката и научните изследвания може да бъдат от помощ за постигането на решения за световните проблеми. \n                    \n                    \n                \r\n                \r\n                \r\n                \r\nКултурата и спортът също ще бъдат важни средства за подобряване на нашето психическо и физическо благоденствие, и за създаването на работни места и икономически растеж, допълва Урсула фон дер Лайен.\n\r\nТя пояснява, че в следващите пет години задачата пред Габриел ще бъде да използва възможностите на ЕС, така че образованието, научните изследвания и иновациите да помагат за постигането на набелязаните цели. \n\r\nТрябва да осигурите бързо споразумение и пълно прилагане на бъдещата програма \"Хоризонт Европа\", като работите с държавите от ЕС, изследователската общност, гражданското общество и останалите еврокомисари, се посочва в писмото.\n\r\nИзразено е очакването българският еврокомисар да насочи достатъчно инвестиции към научните изследвания, както и да подкрепя учените да представят идеите си на пазара. Очаква се българският еврокомисар да работи за обединяването на силите в ЕС при научните изследвания.\n\r\nНаучните изследвания, политиката и икономическите цели вървят ръка за ръка. \r\nТова ще включва работа с останалите еврокомисари, принос за новата индустриална стратегия и максимално използване на бъдещата програма \"Хоризонт Европа\". Трябва да подкрепите целта за утрояване на програмата \"Еразъм +\" в следващия бюджет на ЕС. Постигането на бързо споразумение по програмата е от съществено значение, за да може всички получатели на средства да могат да се възползват максимално от възможностите, давани от ЕС, се отбелязва в писмото.\n\r\nФон дер Лайен призовава Габриел да ръководи работата по обособяването на Европейското образователно пространство до 2025 г. в тясно сътрудничество с местните и националните власти. Очаква се тези усилия да премахнат пречките пред обучението, да подобрят достъпа до качествено образование и да улеснят движението на учениците в ЕС.\n\r\nНовоизбраният председател на ЕК предлага съставянето на мрежа сред европейските университети. Тя изразява очакването това да даде възможност на студентите да получат образователна степен чрез съчетаване на обучение в няколко европейски държави и да допринесат за международния образ и конкурентоспособността на висшите училища. \n\r\nБих желала да се насочите към цифровата грамотност и образованието, за да бъде преодоляна пропастта в цифровите умения. Трябва да се насочите към осъвременяването на плана за действие в областта на цифровото образование и да потърсите възможност как да увеличим онлайн курсовете. Трябва също да оцените как да помогнете за повишаване на осведомеността от ранна възраст за дезинформацията и други онлайн заплахи, пише Фон дер Лайен.\n\r\nИстория, архитектура, литература, музика, филми, изкуство, спорт - културата се отнася до свободата на изразяване, идентичността и многообразието. Тя създава възможности, особено за младите хора, и е двигател за нашата икономика. Все по-важно е да популяризираме и съхраним нашето културно наследство във все по-забързаното време, когато нещата изглеждат по-краткотрайни от всякога. Трябва да разработите допълнителни начини Европа да запази и защитава културното си наследство, особено с използването на цифровите технологии. Трябва да насърчавате творците, работните места и растежа, и да увеличите възможностите на програмата \"Творческа Европа\".\n\r\nИскам да популяризирате спорта като средство за приобщаване и благоденствие. Трябва да се стремите да насърчавате културното сътрудничество между ЕС и останалите страни по света. Ще работите под ръководството на изпълнителния заместник-председател за цифровизацията и заместник-председателя за защита на европейски начин на живот. Описаните задачи не са изчерпателни, отбелязва в писмото си Фон дер Лайен, цитирана от БТА.", "date": "2019.09.10", "title": "Кои са задачите пред еврокомисаря Габриел с новия ресор?"}
{"url": "https://www.dnes.bg/stranata/2019/09/10/shofior-zagina-pri-udar-s-tejko-tovaren-kamion.422412", "text": "Тежка катастрофа затруднява движението по пътя  Русе - Плевен. При пътния инцидент има един загинал, съобщават от МВР. Мястото на инцидента е   в района на село Пейчиново.\r\n\r\nСигнал за случилото се е подаден малко преди 16,30 часа. Челно са се блъснали автомобил и тежкотоварен камион.\r\nПри удара на място е загинал шофьорът на лекия автомобил.\r\nНяма информация за други пострадали. Движението в района е затруднено, регулира се в едната лента от екип на полицията.", "date": "2019.09.10", "title": "Шофьор загина при удар с тежко товарен камион"}
{"url": "https://www.dnes.bg/index/2019/09/10/deva-rak-koi-zodii-sa-toksichni.422406", "text": "Емоционалните вампири са онези хора от нашето общество, които преследват своите користни цели и \"изпиват\" цялата енергия на хората, с които общуват. Вкопчат ли се в някого, те му действат така, че късметът да бяга от него. \r\n \r\nТези хора поддържат в себе си силна ярост и гняв. Стремят се да си създадат образ на вечните жертви, които всеки да съжалява, но всъщност чрез това манипулират хората. \r\n \r\nВъпреки че твърдят, че може да се разчита на тях, при първата възможност ще се убедите, че са ви излъгали. \r\n \r\nАстролозите смятат, че представителите на дадени зодии най-големите емоционални вампири.\r\n \r\n\r\n \r\n\r\n \r\nХората, родени под този знак, се смятат за емоционални вампири, защото прекалено много съдят хората. А това определено натоварва и кара някои да странят от тях. Девите казват това, което им е на сърцето и не се съобразяват с това, че могат да наранят чувствата на другите. Въобще не ги интересуват последствията от техните действия. Понякога народно натрапват недостатъците на хората само и само, за да прикрият своите. \r\n \r\n\r\n \r\nПредставителите на тази зодия бързо стават емоционални насилници, защото твърят много се месят в живота на хората. Раците обвиняват другите за своите провали, които им пречат да бъдат щастливи. Единственият начин да не бъдат токсични за хората, е да станат неависими и по-отговорни.  \r\n \r\n\r\n \r\nХората, носещи този знак, имат невероятната способност да се настанят в живота на другия в неочакван момент и да си тръгнат изневиделица. Стрелците карат обкръжението им да се чувства страхотнои и в следващия момент могат да разрушат цялата идилия като избягат. Когато си в тяхната компания никога не знаеш какво да очакваш. \r\n \r\n\r\n ", "date": "2019.09.10", "title": "Дева, Рак... Кои зодии са токсични?"}
{"url": "https://www.dnes.bg/obshtestvo/2019/09/10/bejanci-napirat-prez-granicata-ni-s-gyrciia-mvr-s-oshte-sili.422338", "text": "Ръст в опитите за  нелегално преминаване на българо-гръцката граница от мигранти отчете МВР.  Вътрешният министър Младен Маринов заяви, че там са дислоцирани допълнително сили.\r\nТой  коментира темата пред журналисти след участие в 13-тата Международна  научна конференция \"Сигурността в Югоизточна Европа\" в  София.\r\nМинистърът  обясни, че в Гърция има много мигранти по островите и това предполага да правят опити по   различни маршрути да се насочат към Западна Европа.\r\nМаринов отбеляза, че българо-турската граница се охранява добре и  там няма проблем. По думите му процесите, които се развиват в Близкия  Изток и в Турция, предполагат усложняване на обстановката, предаде БНР.\r\nВъв връзка с разследването за шпионаж, провеждано от  Спецпрокуратурата, МВР и ДАНС, за което стана ясно вчера, министърът коментира, че действията продължават и в момента. По-късно днес ще бъде дадена повече информация", "date": "2019.09.10", "title": "Бежанци напират през границата ни с Гърция, МВР с още сили "}
{"url": "https://www.dnes.bg/index/2019/09/10/v-strah-ot-tvyrd-brexit-vseki-peti-britanec-se-zapasiava-s-hrana.422348", "text": "\r\nМного британски супермаркети предупреждават, че в случай на твърд Брекзит по рафтовете може да останат по-малко стоки. \n\r\nЗа да се предпази от този сценарий Джеймс Кларксън се зарежда с консерви, пакети с ориз и готови супи. \n\r\nВзех предварително мерки и се заредих с доматени консерви\", обяснява Джеймс Кларксън пред .  \r\n                \r\n                \r\n                \r\nМъжът допълва, че не вярва тези стоки напълно да изчезнат, но решил да се запаси с някои неща.\n\r\nСпоред едно изследване всеки пети британец се запасява с хранителни продукти. \n\r\nДжеймс се е запасил и с доста лекарствени продукти, защото знае, че три четвърти от медикаментите във Великобритания са внос. \n\r\n\"ревожа се най-вече за сина ми. Той име какви ли не алергии\", обяснява той. И сега трудно намирали лекарството, но твърд Brexit би усложнил още повече нещат. \n\r\nИ все пак, запасите му ще стигнат за няколко седмици. \r\n \r\n   ", "date": "2019.09.10", "title": "В страх от твърд Brexit: Всеки пети британец се запасява с храна"}
{"url": "https://www.dnes.bg/crime/2019/09/10/naematel-se-skara-s-haziaikata-si-strelia-s-gazov-pistolet-po-svidetel.422368", "text": "Млад мъж е задържан във Велинград, след като стрелял с газов пистолет по свой съгражданин, съобщи полицията в Пазарджик. \n\n\r\n\n\r\nИнцидентът е станал в понеделник в къща в курортния град. 26-годишният велинградчанин Р. К. влязъл в пререкание със своята хазяйка, заради неуредени финансови отношения. Избухнал скандал и жената се развикала за помощ, след закани за саморазправа от наемателя.\n\r\nВ този момент по улицата минавал 69-годишният Х. Х., който се отзовал на виковете за жената. При вида на пенсионера наемателят Р. К. извадил газ-сигнален пистолет, стрелял срещу възрастния мъж и го блъснал от стълбищната площадка с предупреждение да не се меси в чужди работи. Пристигналите на място полицейски служители задържали стрелеца и иззели оръжието му.\n                    \n                    \n                \r\n                \r\n                \r\n                \r\nОказало се, че то не е регистрирано по установения ред. Пострадалият от стрелбата и падането пенсионер е транспортиран в местната болница, където е настанен за лечение без опасност за живота.", "date": "2019.09.10", "title": "Наемател се скара с хазяйката си, стреля с газов пистолет по свидетел "}
{"url": "https://www.dnes.bg/politika/2019/09/10/radev-obvinenieto-v-shpionaj-e-tejko-ochakvam-dokazatelstva.422382", "text": "Шпионаж в полза на чужда държава е изключително тежко обвинение. \r\nЗатова очаквам от следствието да представи неоспорими факти. В противен случай ще остане съмнението, че българските институции са употребени в режисиране на вътрешно-политически сценарии. Това заяви президентът Румен Радев, който присъства на откриването на четвърта пещ в Стъкларския завод в Пловдив, пише \"а\". \n\n\r\n\n                    \n                    \n                \r\n                \r\n                \r\n                \r\nДържавният глава очаквал категорични доказателства, че българската външна политика не се е превърнала в заложник, който обслужва интересите на управляващите. Попитан съзира ли удар срещу него, че на разпити бил привикан и Живко Георгиев от Стратегическия съвет към президентството, Радев отвърна, че здравият разум напуска българското политическо пространство и особено управляващите. \n\r\n\"Тази теза е толкова абсурдна и нелепа, че човек даже не може да я коментира. Аз съм избран от 2 млн. българи и подобни твърдения и инсинуации са обида най-вече към тези хора\", допълни Радев. Според него безсилието на управляващите да се справят с тежките проблеми в страната и пълният провал на правителството в стратегически за европейското ни развитие приоритети - Шенген, Еврозона, мониторингов механизъм, стратегически инвеститор, се изразява в паническо търсене на враг.", "date": "2019.09.10", "title": "Радев: Обвинението в шпионаж е тежко, очаквам доказателства"}
{"url": "https://www.dnes.bg/health/2019/09/10/bezplatni-vaksini-samo-za-10-ot-pensionerite-niama-pari-za-vsichki.422362", "text": "Само за 10% от пенсионерите ще стигнат безплатните противогрипни ваксини, сигнализира Българският лекарски съюз.\n\n\r\nТази зима за първи път правителството е предвидило бюджет, но той , което е 10% от възрастните хора в страната. Предвиденият бюджет е от милион и половина.\r\nОт националната програма за подобряване на ваксинопрофилактиката на грип става ясно, че те са близо милион и половина.\r\nВ края на програмата през 2022-ра година ще могат да се възползват близо 400 хил. пенсионери. Бюджетът е увеличен на 2 милиона и половина, а обхватът е 25%, предаде bTV.", "date": "2019.09.10", "title": "Безплатни ваксини само за 10% от пенсионерите, няма пари за всички"}
{"url": "https://www.dnes.bg/world/2019/09/10/gigantski-pojari-v-avstraliia-shte-prodyljat-sedmici.422364", "text": "Гигантските пожари, бушуващи в Източна Австралия, може да продължат със седмици, предупредиха властите. Според тях се полагат херкулесови усилия за защита на застрашените жилищни зони, предаде Франс прес.\n\r\nНад 130 горски пожара са регистрирани в щатите Куинсланд и Нов Южен Уелс - твърде ранно и свирепо начало на пожароопасния сезон. Виновник за тях е продължителната суша, но ги разпалват още повече силните ветрове.\n\r\nСтотици хора са евакуирани от Съншайн Коуст в Куинсланд. Видеоклипове в социалните мрежи показват внушителни пламъци, издигащи се нощем над местна гора, и тлееща пепел, която се изсипва над зоната.\n\r\nБлизо хиляда огнеборци са водили борба със стихията тази нощ в целия щат.\r\n\"С херкулесовите усилия от тази нощ се стигна до чудо\", заяви пред журналисти временният премиер на щата Джаки Трад.\n                    \n                    \n                \r\n                \r\n                \r\n                \r\nПо думите й само една къща е унищожена от огъня, но пожарникарите все още са в готовност за действия.\n\r\nХиляди хектари гори из цялата страна са превърнати в пепел и дим; десетки къщи са съсипани, главно в Нов Южен Уелс.\n\r\nМайкъл Уосинг от щатското ръководство на гражданската защита в Куинсланд заяви, че пожарите може да траят \"с дни и седмици\", защото някои са в твърде отдалечени местности.\n\r\nГорски пожари редовно избухват в Австралия през пролетта и лятото в южното полукълбо, пише БТА. Експертите твърдят, че затолпянето на климата ги засилва.\n\r\n\"Ако скоро не завалят силни дъждове, предстои ни сезон с много силни пожари\", заяви Ричард Торнтън, генерален директор на местния научноизследователски център по горските пожари. \r\n ", "date": "2019.09.10", "title": "Гигантски пожари в Австралия, ще продължат седмици"}
{"url": "https://www.dnes.bg/index/2019/09/10/ne-plashete-decata-s-uchilishte-syveti-kym-roditeli-na-pyrvolaci.422242", "text": "Тръгването на училище е труден период за детето, попада се в нова среда, а промените са съпроводени със  стрес. Затова родителите трябва да са плътно до детето си, за да помогнат за адаптацията.\r\nЕто и съветите на началния учител\r\nРолята на родителя – особено в първите класове, когато преходът е много труден, е много важна. Затова съветвам всички родителите: Ако искате да имате едно удовлетворено дете, което прави с любов нещата, нека да го насърчаваме още в първите дни, когато стъпва в класната стая. В това усилие са нужни съвместните усилия на родители и учители. \r\r\n                \r\n                \r\n                Баби, дядовци и родители се опитват с моливче да напишат, а след това  детето да повтаря. Но това е мечешка услуга. Детето трябва да се среща с  трудности, за да се развива. Родителят ще трябва да има не просто търпение, а дълго търпение към  детето си, което ще се опитва да изпише многократно една и съща буква. За да израства един човек, той трябва да има предизвикателства, които да преодолява. Всяко едно стъпало се преминава със  старание и упоритост, постоянство и добра воля.\r\nДруго изискване в моите часове: Първо, те разсейват децата, но много често се чупят, губят, падат в тоалетната... И  този стрес се включва към стреса, че детето вече е ученик.\r\n Съветвам родителите на първокласници да пускат децата си  без портфейл и пари. По-добре вкъщи да се приготви храна, децата знаят, че тя е направена от мама и е много по-вкусна от тази в баничарницата. Децата могат да си носят домашно приготвен сандвич със зеленчук или плод, айран или вода. Естествено без газирани напитки и вафли, чипсове и  други целофанови храни. В първи клас децата нито имат време да  се наредят на лафката, нито имат време да си изядат закуската, ако  успеят да я купят. Много често се губят пари, детето не може да си  направи сметка за рестото и това са негативи, които създават  допълнителен стрес на първолака.\r\n Благодатният период децата да бъдат приучвани към помощ и  труд е възрастта 7-10 години. Тогава децата имат огромно желание да  помагат. Освен че детето ще има своите задължения в  училище, не трябва да се пренебрегва трудът у дома – да си подреждат вещите,  играчките, дрехите си. Да помагат в миенето на чиниите, при подреждане  на масата. Наред с образованието, трябва да върви и възпитание в труд. Днешните  статистики показват, че много млади хора не работят, те ще се потят във  фитнеса с часове, но не желаят да се изпотят, ако пренесат нещо на баба  си или майка си. Обучението в труд в началния курс е една ранна подготовка за живота за  напред.\r\nПреподавателят съветва още:  Родителите да обърнат  внимание какво гледат децата им, какво четат, къде влизат, ако имат достъп до интернет и компютър.\r\n Освен това подбирайте книжки, които имат възпитателен ефект– не само забавни, но и полезни, съветва преподавателят.\r\nВ последно време в голяма част от съвременната детска литература има  открито противопоставяне на родителите, противопоставяне на методите на  възпитание, на авторитета им. Много от децата поради занижен родителски  контрол спират да уважават родителите си, а това е първият авторитет,  към когото те трябва да изградят респект и уважение. Когато го няма в  семейството към мама и татко, няма да го има и към учителите.\r\nИмала съм случай, когато твърде дълго едно дете ми говореше на \"ти“ -  и се държеше своеволно, правеше каквото си иска, ставаше по време на  час – не подлежеше на никакво възпитание, на разговори. След като нищо  не помогна, разговарях с майката и тя ми каза, че умишлено възпитава  детето си по този начин, защото иска да бъде с детето си приятел, разказа Борисова.\r\nЗатова другият съвет, които давам, е: . Трябва да изчакате поне още 7 години. В първи клас е твърде рано детето ви да е равностоен приятел.\r\nВ желанието си родителите да бъдат изключително либерални, объркват  възпитанието на детето си. Обичайте децата си, гушкайте ги, но за  приятелството, изчакайте!\r\n\r\nОт практиката мога да кажа, че децата споделят повече неща с учителите си, отколкото с родителите си. За съжаление, все повече деца се затварят все повече. Причината е, че техните физически потребности, материални нужди – облекло, електроника,  се задоволяват все повече, а емоционалният им живот, душата им остава гладна.\r\nСпоред нея учебният материал в началния курс е пренаситен, претрупан от излишна информация. Така е направено да се трупат знания, но не да се развиват умения. Да отделяме време  за екскурзии с децата. Там децата добиват реална представа за живота – за история, за природата, животните, природните явления. Децата имат предметно нагледно мислене и особено в 1 клас те трябва да учат по този начин, съветва учителят.\r\nИ най-важното:  Нека децата ни да намерят своето място тук, нека ги учим на любов към родното. Всичко материално е временно, преходно.\r\n ", "date": "2019.09.10", "title": "Не плашете децата с училище... Съвети към родители на първолаци"}
{"url": "https://www.dnes.bg/zvezdi/2019/09/10/sladkata-lyjkinia-shei-michyl-gola-i-bremenna.422358", "text": "Шей Мичъл последва един от модерните напоследък трендове - да позира гола, докато е бременна. Звездата от \"Малки сладки лъжкини\" разкри, че е бременна преди около два месеца и съвсем скоро трябва да роди.\r\nВпоследствие тя съобщи в YouTube канала си, че чака момиче от дългогодишния си приятел Мат Бабел.\r\n \r\nАктрисата публикува в Instagram черно-бяла снимка, на която позира чисто гола и показва наедрялото си коремче.\r\n\"Снимка на коремчето, вдъхновена от зебрите\", написа тя на фотоса. Изображението е обработено и имитация на петна на зебра закриват интимните части на звездата.\r\n \r\nТя има над 25 млн. последователи в социалната мрежа и снимката веднага събра много харесвания и положителни коментари.\r\n \r\n32-годишната Шей ще стане майка за първи път. В началото на годината актрисата разкри, че през 2018 г. е преживяла спонтатен аборт и е загубила бебе.\r\n \r\n\r\n ", "date": "2019.09.10", "title": "\"Сладката лъжкиня\" Шей Мичъл - гола и бременна"}
{"url": "https://www.dnes.bg/notifikacii/2019/09/10/iaponiia-shte-izhvyrli-v-okeana-radioaktivna-voda-ot-fukushima.422355", "text": "\"Токио Електрик Пауър\" ще трябва да изхвърли радиоактивната вода от разрушената атомна електроцентрала Фукушима в Тихия океан, тъй като капацитетът на компанията за съхраняването й се изчерпва, заяви японският министър на околната среда Йошиаки Харада, цитиран от Ройтерс.\n\r\nТокио електрик (Тепко) е събрала над 1 милион тона замърсена вода от охладителните тръби, използвани, за да предпазват прътите ядрено гориво от стопяване, след като централата бе повредена от земетресение и цунами през 2011 г. \n\r\nКомпанията оператор на централата твърди, че капацитетът й за съхраняване ще се изчерпи до 2022 г.\n\r\n\"Единствената опция ще бъде да източим водата в морето, където ще се разреди\", каза министърът на брифинг в Токио, като уточни, че изразява лично мнение. \r\n                \r\n                \r\n                \r\nНа отделен брифинг правителственият говорител Йошихиде Суга също подчерта, че изявлението на Харада е лично мнение. Министърът не уточни за какво количество става дума.\n\r\nПравителството очаква доклад от експертна комисия, преди да вземе окончателно решение как да се отърве от радиоактивната вода. Тепко не е в позиция да решава как да постъпи и ще следва политиката на правителството, щом то вземе решение, каза говорител на компанията.\n\r\nВсяка евентуална \"зелена светлина\", дадена от правителството за изхвърляне на радиоактивната вода в морето, ще разгневи японските съседи като Южна Корея, която миналия месец привика висш дипломат от японското посолство, за да обясни как Токио ще се справи с проблема с радиоактивната вода от Фукушима, припомня Ройтерс, цитирана от БТА.\n\r\n ", "date": "2019.09.10", "title": "Япония ще изхвърли в океана радиоактивна вода от Фукушима?"}
{"url": "https://www.dnes.bg/eu/2019/09/10/inovaciite-i-mladejta-noviiat-resor-na-mariia-gabriel-v-evrokomisiiata.422372", "text": "\"Иновациите и младежта\" и е ресорът, който българският еврокомисар Мария Габриел ще поеме в следващата Европейска комисия. \n\r\nВ настоящия състав на ЕК българката отговаря за \"Цифрова икономика и цифрово общество\".\r\nНовоизбраният председател на Европейската комисия Урсула фон дер Лайен представи днес своя екип и новата структура на комисията.\n\r\nНовата комисия се предлага да се състои от осем заместник-председатели, в това число върховния представител на ЕС по външната политика и сигурността Жозеп Борел (Испания), съобщи БТА. \n\r\nЗаместник-председателите отговарят за водещите цели на ЕК. Те ще ръководят работата по въпроси като опазването на природата, цифровизацията, икономиката, съхраняването на европейския начин на живот.\n                    \n                    \n                \r\n                \r\n                \r\n                \r\nТрима изпълнителни заместник-председатели ще имат двойна функция. Те ще бъдат едновременно заместник-председатели, отговарящи за една от трите основни теми в дневния ред на новоизбрания председател, и еврокомисари.\n\n\r\nИзпълнителният заместник-председател Франс Тимерманс (Холандия) ще съгласува работата по Европейския зелен пакт. Той ще отговаря и за политиката за борба с измененията в околната среда. \n\r\nИзпълнителният заместник-председател Маргрете Вестагер (Дания) ще съгласува цялата програма за подготвеност на Европа за цифровата ера и ще бъде комисар по въпросите на конкуренцията.\n\r\nИзпълнителният заместник-председател Валдис Домбровскис (Латвия) ще съгласува работата в областта на икономиката в интерес на хората и ще бъде комисар за финансовите услуги. \n\r\nОстаналите петима заместник-председатели са Жозеп Борел, Вера Йоурова, (Чехия), Маргаритис Схинас (Гърция), Марош Шефчович (Словакия), Дубравка Шуица (Хърватия).\r\n\n\r\nЙоханес Хан (Австрия) ще отговаря за \"Бюджет и администрация\" и ще се отчита пряко пред председателя на ЕК; \n\r\nДидие Рейндерс (Белгия) ще бъде еврокомисар по правосъдието, включително по въпросите за върховенството на закона; \n\r\nМария Габриел (България) е предложена за еврокомисар по иновациите и младежта; \n\r\nСтела Кириакидис (Кипър) е предложена за еврокомисар по здравеопазването; \n\r\nКадри Симсон (Естония) ще отговаря за енергетиката; \n\r\nЮта Урпилайнен (Финландия) ще поеме международното сътрудничество; \n\r\nСилви Гулар (Франция) ще отговаря за вътрешния пазар; \n\r\nЛасло Трочани (Унгария) ще отговаря за политиката на съседството и разширяването на ЕС; \n\r\nФил Хоган (Ирландия) е предложен за еврокомисар по търговията; \n\r\nПаоло Джентилони (Италия) ще бъде еврокомисар по икономиката; \n\r\nВиргиниюс Синкявичюс (Литва) ще бъде еврокомисар по околната среда; \n\r\nНикола Шмит (Люксембург) ще отговаря за работните места; \n\r\nХелена Дали (Малта)ще отговаря за въпросите за равенството; \n\r\nЯнуш Войчеховски (Полша) ще отговаря за земеделието; \n\r\nЕлиза Ферейра (Португалия) ще бъде еврокомисар за сближаването и реформите; \n\r\nРована Плумб (Румъния) ще бъде новият еврокомисар по транспорта; \n\r\nЯнез Ленарчич (Словения) ще поеме управлението при кризи; \n\r\nИлва Йохансон (Швеция) е предложена за еврокомисар по вътрешните работи.\n\r\nЗа да бъдат избрани, новите комисари трябва да преминат изслушване и одобрение в Европейския парламент. \n\r\nОчаква се процедурата да приключи до края на октомври, а от 1 ноември новата ЕК да встъпи в длъжност за срок до 2024 година.", "date": "2019.09.10", "title": "Иновациите и младежта - новият ресор на Мария Габриел в Еврокомисията"}
{"url": "https://www.dnes.bg/muzika/2019/09/10/11-godishen-pianist-otkriva-noviia-sezona-na-klasicheskata-muzika.422351", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНов сезон настъпва за Софийската филхармония. Празникът, с който ще бъде открита новата година за класическата музика в София, ще бъде дирижиран от нов главен гост-диригент.\r\n, ще има специална изява в нощта на 12 септември.\r\n\"Този път сме с най-добрия оркестър на България, просто ме поканиха и много се зарадвах\", каза той в ефира на \r\nТой сподели, че се надява след години да може да свири на големи сцени и да изнася зрелищни концерти.\r\n                    \n                    \n                \r\n                \r\n                \r\n                \"За откриването на сезона , който е мнохо хубав, защото си го бях набелязал. Друг път не съм го свирил\", каза малкият музикант.\r\nОсвен още концерти, на Ивайло му предстои и нова учебна година в Музикалното училище, където ще бъде 6 клас.", "date": "2019.09.10", "title": "11-годишен пианист открива новия сезона на класическата музика"}
{"url": "https://www.dnes.bg/obshtestvo/2019/09/10/ot-kt-podkrepa-shte-nastoiavat-1000-lv-minimalna-zaplata.422370", "text": "1000 лева минимална заплата ще поискат от КТ \"Подкрепа\" при обсъжданията на Бюджет 2020. \n\r\nВаня Григорова - икономически съветник от синдиката, се аргументира, че така тя ще отговаря на производителността на труда. \n\r\nВ момента плановете на правителството предвиждат минималното възнаграждание догодина да скочи на 610 лева - увеличение с 50 лева спрямо сегашните 560.\n\n\n\n\r\n\"Ние винаги искаме по-висока минимална работна заплата, тъй като дори според европейските сравнения, заплатите в България са около една четвърт от средноевропейските, а производителността на труда в България е около 50% от средноевропейската\", поясни пред БНР Ваня Григорова. \n                    \n                    \n                \r\n                \r\n                \r\n                \r\nУ нас трябва да има драстично нарастване на заплатите, за да можем да достигнем само производителноста на труда, допълни тя. \n\r\nОт синдиката предлагат и въвеждане на минимални работни заплати по браншове, но при запазване и на минималното възнаграждение на национално ниво.", "date": "2019.09.10", "title": "От КТ \"Подкрепа\" ще настояват: 1000 лв. минимална заплата"}
{"url": "https://www.dnes.bg/mestni-izbori-19/2019/09/10/nfsb-oshte-se-chudi-dali-da-izdigne-kandidat-za-sofiia.422375", "text": "\n\r\nПредстои да вземем решение дали ще издигнем кандидат за кмет на София, обяви председателят на НФСБ Валери Симеонов, който присъства на регистрацията на партията за предстоящите местни избори. \n\n\"Възможно е да, възможно е не. Конкретни имена за сега не мога да кажа. Тепърва ще решаваме за София\", обясни Симеонов, цитиран от \"Фокус\". \n\r\nЛидерът на НФСБ определи столицата като \"черешката на тортата\" и затова от партията си я оставяли за десерт.\n\r\nВалери Симеонов обаче бе категоричен, че ако Волен Сидеров се кандидатира за кмет на София, той няма да получи подкрепа от НФСБ.\"В личен план няма да гласувам за него. Партиен план няма. Те си решават кого ще издигнат\", добави още Симеонов.\r\n                    \n                    \n                \r\n                \r\n                \r\n                Председателят на НФСБ посочи, че успех за партията на местните избори ще е да има повече кметове в по-големи градове. Попитан дали местният вот може да се отрази върху управляващата коалиция, Симеонов призна: \"Абсолютно може, ако пак се използват тези отвратителни манипулации в изборния ден, каквито бяха направени в Пловдив, бъдете сигурни, че коалицията няма да я има\". \n\r\nТой коментира и скандалите около ПГ на Обединените патриоти и искането на Волен Сидеров за заличаване на групата. \"Не четат ли наредбата, закона, правилника на Народното събрание. Лишено е от юридическо основание. Тъжно ми е да го казвам на хора, които имат висше юридическо образование между тях\", допълни още Симеонов.\r\n ", "date": "2019.09.10", "title": "НФСБ още се чуди дали да издигне кандидат за София"}
{"url": "https://www.dnes.bg/rusia/2019/09/10/gen-reshetnikov-za-shpionite-kampaniia-na-amerikancite.422374", "text": "Генерал Леонид Решетников - бивш служител на руското външно разузнаване и резидент в България, реагира във Facebook на разследването у нас за шпионаж в полза на друга държава, по което вчера бяха разпитвани активисти на движението \"Русофили\", както и други лица. \n\r\nСлед разпитите бившият депутат от БСП и главен редактор на \"Дума\" Юрий Борисов каза, че е бил питан за отношенията му с Решетников.\n\n\r\nБившият генерал от КГБ Решетников обяви, че виновни са американците, които започнали кампания. \n\r\n“Скъпи приятели!\n\r\nАмериканците са започнали кампания „руските шпиони в България“. А аз се чудех защо ми се лепна журналист от \"Ню Йорк Таймс\" да му дам интервю, защо ли се е сетил за пенсионера. Нямаше какво да кажат и започнаха да раздуват за имперски планове, глупости за възстановяване на монархията и за Путин-цар. С няколко думи се опитват да обвържат нашето дружество за руско историческо просвещение „Двуглав орел“, което работи само в Русия, с някакви фантастични планове. Но това не им е достатъчно, за да громят истинските български патриоти. Убеден съм, че тези акции на настоящите власти в България напълно се дискредитират в очите на българския народ. Да бъдат нападани хората само защото почитат традициите и историята, жертвите, дадени от Русия при създаването на българската държава, могат само враговете на България“, пише Решетников. \r\n ", "date": "2019.09.10", "title": "Ген. Решетников за шпионите: Кампания на американците "}
{"url": "https://www.dnes.bg/index/2019/09/10/malinov-veche-s-obvinenie-gen-reshetnikov-sys-zabrana-da-vliza-u-nas.422381", "text": "Руският  сенатор Константин Косачов е разтревожен от съобщенията за задържането  на активни привърженици на приятелските отношения с Русия и заяви, че е  готов да ги защитава, включително по обществено-политическа линия,  предаде ТАСС. \r\nОще по темата \r\nШпионският екшън у нас: \"Русофили\", пари и връзки с ген. Решетников \r\nПрокуратурата разпитала Юрий Борисов като свидетел \r\nАрестуваха Юрий Борисов, бивш гл. редактор на \"Дума\" \n\r\n                \n\n\n\r\n\n\r\nПредседателят на Национално движение \"Русофили\" Николай Малинов, който вчера бе арестуван и разпитан, е с обвинение по чл. 105 от Наказателния кодекс. \n\r\nОбвинението вече му е повдигнато, освободен е от ареста и е с гаранция от 50 000 лв. Той е със забрана за напускане на страната. Това съобщи главният прокурор Сотир Цацаров на специален брифинг.\n\n\n\n\n\r\n\"В хода на разследване на престъплението е установена действаща схема за изпиране на пари. Събрани са данни, че тази схема се използва и за трансфер на финансови средства. По този начин се финансират мероприятия, които застрашават националната сигурност на страната. Събрани са доказателства за участие на един български гражданин. Той е Николай Малинов, който е привлечен в качеството си на обвиняем\", каза Цацаров.\n\r\nЛеонид Решетников, бивш директор на Руския институт за стратегически изследвания, е с наложена от ДАНС забрана за влизане на територията на страната за срок от 10 години.\n\r\n\"В хода на разследването е установено, че Малинов е приемал да изпълнява задачи срещу заплащане за съответните организации. Образувани са досъдебни производства. На 9.09. тази година са проведени 11 претърсвания на недвижими имоти, иззети са телефони, документи, които имат връзка с престъплението, за което е привлечен под наказателна отговорност\", допълни зам.-главният прокурор Иван Гешев.\r\n\"Повдигнато е обвинение на Малинов за това, че се е поставил в услуга на чужди организации, за да им служи като шпионин. За мен единствената разделителна линия в обществото следва да е дали си българофил, или българофоб. Ние не мразим никого и нищо, обичаме родината си и защитаваме националния интерес\", каза още Гешев.\n\r\nСамият Решетников заяви, че кампанията \"руски шпиони\" е дело на американците.\n\r\nРуският сенатор Константин Косачов е разтревожен от съобщенията за задържането на активни привърженици на приятелските отношения с Русия и заяви, че е готов да ги защитава, включително по обществено-политическа линия.\n\r\n\"Ще видим как стоят нещата и решително ще ги браним. По всички линии - дипломатическа, обществено-политическа и, ако е уместно, юридическа\", подчерта сенаторът.\n\r\nКосачов допълни, че смята да поиска изчерпателни оценки на събитието от международни правозащитници, занимаващи се с \"темата за затворници на съвестта\" и от НАТО и Евросъюза, които са съюзници на България.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.09.10", "title": "Малинов вече с обвинение, ген. Решетников със забрана да влиза у нас"}
{"url": "https://www.dnes.bg/sport/2019/09/10/ludogorec-obiavi-otbora-za-liga-evropa-manolev-i-bakalov-aut.422349", "text": "Лудогорец обяви състава си за участието в груповата фаза на Лига Европа.\n\r\nТой беше публикуван в официалния сайт на УЕФА. Прави впечатление, че в него има няколко младоци, но извън него остават опитният Станислав Манолев и крилото Димо Бакалов.\n\r\nОт младоците картотеки получават вратарят Дамян Дамянов, както и Георги Вълчев, Станислав Вълчев и Иван Йорданов.\n\r\nЛудогорец е в група Н на турнира заедно с ЦСКА Москва, Еспаньол и Ференцварош, който през лятото отстрани разградчани от първия квалификационен кръг на Шампионска лига.\n\r\n\"Орлите\" започват участието си с домакинство на руския колос, което ще се състои на 19 септември от 22.00 часа наше време.\n                    \n                    \n                \r\n                \r\n                \r\n                \r\n\n\r\n Пламен Илиев, Ренан, Дамян Дамянов\r\nАнтон Недялков, Сисиньо, Георги Терзиев, Драгош Григоре, Жордан Икоко, Козмин Моци, Рафаел Форстър, Георги Вълчев\r\n: Дан Битон, Абел Анисе, Светослав Дяков, Стефан Баджи, Яцек Горалски, Станислав Вълчев, Иван Йорданов, Марселиньо, Вандерсон\r\n: Мавис Чибота, Жоржиньо, Джоди Лукоки, Клаудиу Кешерю, Якоб Шверчок\r\nОще новини от родния футбол четете в Gol.bg", "date": "2019.09.10", "title": "Лудогорец обяви отбора за Лига Европа, Манолев и Бакалов аут"}
{"url": "https://www.dnes.bg/notifikacii/2019/09/10/zemetresenie-s-magnitud-4-2-v-moreto-krai-marmaris.422379", "text": "Земетресение с магнитуд 4,2 е регистрирано в 10.06 часа в Средиземно море край турския курорт Мармарис /окръг Мугла, Югозападна Турция/.\r\n\r\nТова съобщи турският телевизионен канал НТВ, като се позовава на съобщение на Дирекцията за управление при бедствия и извънредни ситуации.\r\n\r\nЕпицентърът на земетресението е бил на 96,28 километра от Мармарис. Трусът е бил на дълбочина 6,73 километра, предаде БТА.", "date": "2019.09.10", "title": "Земетресение с магнитуд 4,2 в морето край Мармарис"}
{"url": "https://www.dnes.bg/index/2019/09/10/bylgarskiiat-kandidat-za-chujdestranen-oskar-a-768-ga.422380", "text": "\"А̀га“ ще е българското предложение за приза за чуждестранен филм на наградите \"Оскар“, съобщават от Националният филмов център.\r\nЛентата за простичкият живот на ескимосите Нанук и Седна на Милко Лазаров вече е прибрала не една награда от различни фестивали – в Сараево, Кайро, Кабур (Франция), Любляна и Чукотка.\r\n\"А̀га“ закри \"Берлинале 2018“,  но не влезе в конкурсната програма.\r\n\r\n", "date": "2019.09.10", "title": "Българският кандидат за чуждестранен \"Оскар\" – \"А̀га\""}
{"url": "https://www.dnes.bg/football/2019/09/10/iranka-futbolna-fenka-se-samozapali-i-pochina.422369", "text": "Иранска футболна фенка почина, след като преди седмица се самозапали пред съдилище, където е била предупредена, че може да лежи шест месеца в затвора за опит да влезе на стадион, за да гледа мач на любимия си отбор \"Естеглал\", предаде Асошиейтед прес.\r\n\r\nВ социалните медии жената е била известна като \"Синьото момиче\" заради цветовете на отбора й.\r\n\r\nОсведомителната агенция Шафагна съобщи, че 30-годишната жена, представена с името Сахар, е починала в болница в Техеран. По нейното дело все още не е била произнесена присъда.\r\n\r\nВ Иран на жените е забранено да посещават футболни стадиони, въпреки че ги допускат да гледат на живо други спортове, например волейбол, отбелязва агенцията, цитирана от БТА.", "date": "2019.09.10", "title": "Иранка - футболна фенка се самозапали и почина"}
{"url": "https://www.dnes.bg/health/2019/09/10/otnovo-agresiia-sreshtu-lekari-i-medsestri-ot-veliko-tyrnovo.422371", "text": "Двама лекари и четири медицински сестри от Велико Търново са били бити и обиждани от пациенти.\r\nСаморазправата станала преди дни заради желанието на пациентката и роднините й болната да бъде излекувана веднага. Жената била хоспитализирана през август заради пневмония, но по собствено желание напуснала стационара, за да отиде на сватба.\r\nКогато се върнала, вследствие на недовършената терапия здравето й било влошено. Въпреки че първоначалното лечението останало за сметка на болницата, медиците от Специализираната белодробна болница \"Д-р Трейман“ решили отново да я приемат.\r\n\"Скандалът избухва, защото близките на жената са възмутени, че лечението продължава все още, и очакват тя да бъде излекувана едва ли не с магия. Няма обяснение агресията на нискоинтелигентни, неквалифицирани и абсолютно невъзпитани хора върху четири медицински сестри и двама лекари, които се опитват да помогнат на тяхната близка. Повод за разправията става това, че пациентката е завишила температурата си до 37 градуса“, заяви управителят на респираторната болница д-р Стела Денчева пред \"Труд\".\n                    \n                    \n                \r\n                \r\n                \r\n                \r\nЗа случая тя информирала Регионалната асоциация на професионалистите по здравни грижи и Районната лекарска колегия в града.\n\r\nУправителният съвет на РК на БЛС – Велико Търново излезе с декларация в подкрепа на колегите си.\n\r\n\"Призоваваме да прекратим войната срещу тези, които ни лекуват, защото това е война срещу самите нас. Да нападаш лечителите си е като да режеш клона, на който седиш. Нека всички ние като общество проявим мъдрост и търпение. Лекарите и медицинските специалисти не са всесилни, но много често са единствената преграда между живота и смъртта. Нека не я премахваме!“, се казва в обръщението към гражданите.", "date": "2019.09.10", "title": "Отново агресия срещу лекари и медсестри от Велико Търново "}
{"url": "https://www.dnes.bg/science/2019/09/10/uloviha-kosmicheski-signali-s-neizvesten-proizhod.422313", "text": "Китайски астрономи регистрираха повтарящи се бързи радиоизбухвания с най-големия сферичен радиотелескоп в света, съобщи Синхуа.\r\n\r\nИзточникът на сигналите е на разстояние около три милиарда светлинни години от Земята - същия от който бяха уловени такива сигнали от обсерваторията Аресибо през 2015 г. \r\n\r\nОт края на август до началото на септември са засечени повече от 100 избухвания от FRB121102 - най-големия брой, регистриран досега.\r\n\r\nСигналите са проверени и обработени старателно. Те са регистрирани със сферичния радиотелескоп с 500-метрова апертура, инсталиран в провинция Гуейчжоу.\r\n\r\nБързите радиоизбухвания са радиоимпулси с продължителност няколко милисекунди. Специалистите още не могат да обяснят тяхната природа.\r\n/БТА/", "date": "2019.09.10", "title": "Уловиха космически сигнали с неизвестен произход"}
{"url": "https://www.dnes.bg/sofia/2019/09/10/kyde-spirat-vodata-v-sofiia-na-11-septemvri-sriada.422320", "text": "На 11 септември 2019 г. (сряда), във връзка с изпълнение на инвестиционен проект за реконструкция на уличен водопровод на ул. „Цани Гинчев“ вилна зона „Симеоново – Драгалевци“ , се налага спиране на водоподаването от 09:00 до 21:00 часа на клиентите на „Софийска вода”, живеещи в района на:\r\nул. „проф. Йордан Иванов“, ул.“Тодор Пеев“, ул.“Васил Попович“, ул. “Никола Пиколо“, ул. “Симеоновска“ ,ул. “Горска ела“, ул. „Поветица“, ул. „акад. Стоян Аргиров“, ул.“Красива гледка“, ул.“Еловица“, ул. „Захари Зограф“, ул. „Българска легенда“, ул. „Вера Недкова“, ул. “проф. Борис Йоцов“, ул. „Наум“, ул. “Свети Ангеларий“, ул. “Григорий Мних“, ул. „акад. Сандерс“ и ул. „Цар Михаил Асен“\r\nул. 324, ул. „Ген. Ковачев“ от N18 до N22, ресторант „Ривърсайд“\n                    \n                    \n                \r\n                \r\n                \r\n                \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Захари Зограф“ №57.\n\r\nСлед възстановяване на водоснабдяването е възможно временно повишаване  мътността на водата.\n\r\nСлед реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.\n\r\nНа 11 септември 2019 г. (сряда), във връзка с подмяна на сградно водопроводно отклонение на ул. „Простор“ с. Лозен се налага спиране на водоподаването от 09:00 до 17:00 часа на клиентите на „Софийска вода”, живеещи в района на:\r\nул. „Простор“ от ул. „Съединение“ до ул. „Ралица“\r\nул. „Момина сълза“ от ул. „Детелина“ до ул. „Незабравка“\n\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Простор“ ъгъла с ул. „Момина сълза“. \n\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\n\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\n\r\n“Софийска вода” АД предварително се извинява на своите клиенти за причинените временни неудобства!\n\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.09.10", "title": "Къде спират водата в София на 11 септември, сряда?"}
{"url": "https://www.dnes.bg/mestni-izbori-19/2019/09/10/manolova-ne-se-strahuva-ot-kompromati-a-ot-ovchedushie.422318", "text": "Не ме е страх от компромати, а от мълчание и овчедушие, заяви кандидатът за кмет на София Мая Манолова. Тя посочи 4 основни акцента в програмата си.\n\n\n\r\n„Аз си представям София като един светъл и почтен град, светло и почтено управление, което означава , пълна информация за гражданите, за това как се взимат решенията, изцяло електронна община с едно гише, което всеки може да „носи в джоба си“ и възможност за всеки гражданин във всеки един момент да провери къде се намира неговата преписка, електронни търгове, онлайн излъчване на процедурите по обществени поръчки, с пълна прозрачност за заданията и кандидатите. Това не са пари на столичния кмет или Общински съвет, това са пари на данъкоплатците и трябва да има пълна прозрачност за начина, по който се харчат“, посочи Манолова.\r\n                    \n                    \n                \r\n                \r\n                \r\n                Тя допълни, че е задължително и участието на гражданите в управлението и електронни референдуми.\r\n.\r\n„Това означава чист въздух, достатъчно зелени площи, без презастрояване, достъп на всеки столичанин до Витоша. Общината ще си върне Витоша за гражданите – лифтове, които да са достъпни и като цена и като начин за достъп“, обясни кандидат-кметът.\r\nПо думите й Общината ще бъде отворена за гражданите:\r\n„Столицата е една от много малкото общини, може би единствената в България, която не е осигурила достъп на граждани до заседанията на Общинския съвет и с това нарушава закона“.\r\nДруг приоритет на Манолова като кандидат за столичен градоначалник е София да е модерно планиран и устроен град. Тя даде заявка, че ще се обърне поглед към кварталите и ще застане срещу багерите в междублоковите пространства.\r\nПоследен \r\nМанолова изказа мнение, че нормално и честно спрямо останалите кандидати за София е Йорданка Фандъкова да не води кампанията от кметския си кабинет, а да е наравно с останалите.\r\nТя отправи въпрос към Фандъкова защо за най-скъпата услуга – чистотата на София, се провежда обществена поръчка една година преди да са изтекли договорите на сметопочистващите фирми.\r\n„Не е достатъчно публично и прозрачно. В летните месеци на тъмно се обяви обществена поръчка, която прибързано ще бъде финализирана. Става дума за 500 млн. лв.“, коментира Манолова.\r\nТя добави, че ще се бори срещу всеки интерес, който е различен от този на столичани.\r\n„Ще разчитам на подкрепата на всички, които искат да се промени моделът на управление на София. В момента управлението е задкулисно и решенията се взимат от един бизнес приятелски кръг, който стои зад кадър“, каза още Манолова пред БНР.", "date": "2019.09.10", "title": "Манолова не се страхува от компромати, а от овчедушие!"}
{"url": "https://www.dnes.bg/mestni-izbori-19/2019/09/10/fandykova-syzria-za-niakoi-izborite-ne-sa-systezanie-a-bitka.422319", "text": "В програмите на кандидатите за кмет на София фигурират приоритетите, по които ние вече работим и искаме да доразвиваме през следващите години, заяви столичният кмет Йорданка Фандъкова. \n\r\nЕдин от приоритетите, които тя посочи, е дигитализацията. \n\r\n\"Поканила съм IT специалисти, които да направят така, че работата на общината да бъде прозрачна и всичко да стане по-лесно за гражданите и бизнеса\". Това каза  кметът на София и кандидат за четвърти мандат на поста Йорданка Фандъкова.\n\n\n\n\n\r\n\"За някои кандидати това не е състезание, а битка за столицата. За мен кампанията никога не е била това. Важно ми е да разговарям с хората и да им представя идеите си. Ще изляза с реализъм и отговорност. Това е, което мога да предложа\", каза още градоначалникът пред \"Нова тв\". \n                    \n                    \n                \r\n                \r\n                \r\n                \r\nТя подчерта, че ако бъде преизбрана, ще работи с нов екип. \"Новите идеи идват и с нови хора, които да ги създават и да ги реализират. Скоростта на промяната е много висока. Но това не става от само себе си, а с много работа. Имали сме много пропуски и грешки за изминалите 10 години. Важното е да си направим изводите, за да продължаваме напред\", поясни Фандъкова.\n\r\nТя коментира и проблемите, свързани с някои от ремонтите в града.\n\r\n\"Аз съм кметът, налагал най-големите санкции в цялата държава. Очевидно обаче трябва да помислим и за превенция. Затова имаме предложения за промяна в законодателството – за да може и проектантите, и изпълнителите, и надзорниците да носят професионална, а не само финансова отговорност. Това означава гилдиите да могат да отнемат лицензи\", поясни Фандъкова.\n\r\nТя подчерта, че при стотиците изпълнени обекти \"никой не може да гарантира, че при всичките тези ремонти няма да има изкривена плочка или некачествен асфалт\".\n\r\nКметицата е категорична, че работата по изграждането на метрото трябва да продължи. И информира, че в края на октомври приключат строителните работи по още една отсечка от 8 км – от \"Красно село\" до \"Подуяне\". Вече се проектирали и други части от подземната железница, а за две от тях се работели по осигуряването на финансиране.\n\r\nВ края на този месец пък ще започне доизграждането на Южната дъга на Околовръстния път, обяви още градоначалникът.\n\r\nПредстои оформянето и на т.нар. \"зелен ринг\" – линейни паркове по трасето на старите жп линии.", "date": "2019.09.10", "title": "Фандъкова съзря: За някои изборите не са състезание, а битка! "}
{"url": "https://www.dnes.bg/obshtestvo/2019/09/10/15-septemvri-chuka-na-vratata-shte-ima-li-nedostig-na-uchiteli.422315", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nПо-малко от седмица остава до старта на новата учебна година, а проблемът с недостига на учители се задълбочава. Това призна в Поморие преди ден образователният министър Красимир Вълчев. И тази учебна година, за да се запълни липсващата бройка на учители, ще се разчита на пенсионирани преподаватели. \nКризата ще продължи и през следващите 10 години, призна просветният министър. Има недостиг на преподаватели по математика, химия, физика и информационни технологии.\n\r\n\"В системата има едни индикатори, които ни притесняват. Гледайки напред в годините се тревожим дали ще има учители в българското училище. Радвам се, че тази година ще има и нещата са структурирани по спокойния начин\", каза председателят на синдикат \"Образование\" към КТ \"Подкрепа\" Юлиян Петров в \"България сутрин\" \n                    \n                    \n                \r\n                \r\n                \r\n                \r\nТой допълни, че все още не могат да се привлекат младите учители да влязат в системата, защото това не се прави по правилния начин. Така се създава опасност училищата да останат или с неправоспособни учители, или без учители. \n\r\n\"Единият проблем, който спира младите да влизат в системата е, защото учителят днес не се приема така както преди години\", .\n\r\n\"За да може учителят да дава любов, той също трябва да получи такава. Да получи подкрепа от родителите, институциите, доверието на цялото българско общество, а той в момента не го получава\", посочи още Юлиян Петров. \n\r\nЛилия Шопова заключи, че промяната на децата зависи от учителя. Тя смята, че ще успеят да направят така, че децата да се чувстват добре и да има по-добри резултати.", "date": "2019.09.10", "title": "15 септември чука на вратата: Ще има ли недостиг на учители?"}
{"url": "https://www.dnes.bg/obshtestvo/2019/09/10/koi-e-vinoven-za-haosa-s-elektricheskite-skuteri.422321", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНашумелите електрически скутери предизвикаха хаос заради липсата на правила при ползването им.\r\nОт 300 до 500 лева ще бъдат глобявани всички, които не спазват правилата, заяви директорът на столичната полиция. Текстовете, които ще регламентират движението на тротинетките, се очавка да станат ясни до края на седмицата.\n\n\n\r\n\" Законът се чете по различни начини от различните хора. Приравняваме се най-вече към велосипеди с допълнителен двигател. По наша статистика над 90% от хората, които изпозлват тези тротинетките, имат навършени най-малко 20 години и шофьорска книжа. Не сме предполагали, че ще започнат масови глоби\", коментира председателят на Асоциацията на електромобилност Владислав Стоицов.\r\n                    \n                    \n                \r\n                \r\n                \r\n                Той обяви, че от новосъздадената асоциация имат предложение хората, които ползват тротинетките, \r\nИзготвили са и отворено писмо до институциите с готовност да бъдат обсъдени правилата за ползване на тротинетките.\r\nСпоред експерта от Института за пътна безопасност Емил Марков неуредицата е можело да бъде спряна навреме, но .\r\n\"Столичната община дълго време ни говореха, че София има потенциала да развие тази услуга, но същевременно се появяват доста проблеми. Откъде накъде частно НПО към СО подписва меморандум за използване на тротинетките\", заяви той пред .\r\nМарков подчерта, че ползвателите на тротинетките трябва да носят каска и светлоотразителна жилетка.", "date": "2019.09.10", "title": "Кой е виновен за хаоса с електрическите скутери?"}
{"url": "https://www.dnes.bg/notifikacii/2019/09/10/bdj-iska-da-si-kupi-10-shinobusa-za-po-malko-natovarenite-linii.422310", "text": "БДЖ иска да си купи 10 автобуса на релси - така наречените шинобуси. Те са по-леки мотриси, имат конструкция на автобус и са предпочитани при не до там натоварени трасета, обясни изпълнителният директор на холдинга Никола Василев. \n\r\nПодобна идея, но за 30 шинобуса за 120 млн. лв., имаше през 2013 г. и тя предизвика вълнения след железничарите. Очакваше се поръчката да бъде обявена до края на годината, а първите автобуси на релси да бъдат доставени през 2014 г.\n\r\nТези жп автобуси не са познати на българските пътници, сегашните са нещо като “xибpид” мeждy aвтoбycи и мoтpиcи. Икономични са, леки са, водят се лек жп транспорт, което ги прави и недотам надеждни. По-късно железопътните автобуси са се развили в по-големи размери, с характеристики, подобни на външен вид на лек вагон.\r\n                \r\n                \r\n                \r\nПроектирани са специално за малко използвани железопътни линии. Има ги в Германия, Италия, Франция, Обединеното кралство, Швеция, пише \"\".\n\r\nВ Германия този тип автомобил върху релси е разработен през 30-те години, за да задоволи нуждата от евтин железопътен автобус. Строен е по стандартни спецификации на германския “Райхсбан”, предшественика на “Дойче бан”, за да отговори на търсенето на рентабилни услуги по леко натоварени железопътни линии.\n\r\nРедица сериозни произшествия в Германия в края на 70-те години на миналия век, включително с железопътни автобуси, са довели до разработването на по-големи и по-стабилно проектирани дизелови релсови вагони.\n\r\nВ Чехия и Словакия железопътните автобуси се използват по по-слабо натоварените селски линии.\n\r\nДнес експерти у нас казват, че жп автобусите не са любимите машини на големите жп превозвачи, но се използват от по-малки компании.\n\r\nЕдин такъв автобус на релси струва към 1,5 млн. евро и вози 60-80 пътници.\n\r\nТези жп автобуси компаниите използват най-вече за градски и крайградски линии, много често е за връзка между град и летище.\n\r\nСегашната идея е БДЖ да пусне тези 10 автобуса на релси там, където с влак пътуват малко пътници и се губят сериозни пари, като се разкарват мотриси или локомотив със закачени на него вагони.\n\r\nКомпанията замисля да си поръча 10 и да ги пусне в Северозападна България, около Плевен и Лом, а на юг от Пловдив за Пещера, за Панагюрище, за Асеновград. Сега пътниците по тези линии се транспортират с влакове или с вехтите и раздрънкани мотриси, а в тях, особено в Северозапада, често се возят двама души.\n\r\n“Да ги обезпечаваш влаковете с локомотив и два вагона, не е рентабилно”, казват експерти в компанията.\n\r\nНамерението да се вкарат шинобуси се развива паралелно с ремонта на мотрисите “Дезиро” на “Сименс”.\n\r\nКомпанията иска да изтегли старите електрички през Искърското дефиле, които пътуват до Лом, Брусарци, Берковица и да ги замени с шинобуси или с мотриси.\n\r\nЗа да е успешно това намерение, обаче трябва да се направят ремонтите на мотрисите “Дезиро”.\n\r\nПоръчката за ремонта и обслужването на немските мотриси е от 2017 г., новото ръководство реши да я продължи. Тя е за петгодишна поддръжка на 22 дизелови и на 24 електрически мотриси, а прогнозната стойност е 137 млн. лв. без ДДС.\n\r\nПредстоят преговори с двете компании, които са подали оферти - румънското поделение на френската компания “Алстом” и унгарската дъщерна компания на “Щадлер” - Швейцария.", "date": "2019.09.10", "title": "БДЖ иска да си купи 10 шинобуса – за по-малко натоварените линии"}
{"url": "https://www.dnes.bg/obshtestvo/2019/09/10/stara-hartiia-za-nova-kniga-liubovta-kym-cheteneto-i-grijata-za-prirodata-v-edno.422324", "text": "За седма поредна година в навечерието на първия учебен ден София е домакин на националната екоинициатива „Стара хартия за нова книга“. Събитието обединява грижата за природата и любовта към четенето.\r\n Всеки, който изпълни условието обаче ще може да получи само една книга, за да има за всички.\r\nДецата, донесли допълнителни 5 кг хартия, ще получат втора книжка на екотематика – едно от двете специални издания на „Екопак България“, „Грийн тийн“ и „Ти можеш да спасиш планетата“.\r\nМалките таланти от „Бон-Бон“ ще поставят началото на празника с откъс от новия си хитов мюзикъл „Алиса в Огледалния свят“. Актьорите от Столичния куклен театър също ще се включат в събитието с постановката „Пази детето“ – образователен куклен спектакъл, който по забавен начин учи децата как да разпознават опасните за тях ситуации и да реагират правилно. За финал на сценичната програма ще поставят артистите от Voice academy.\r\n                    \n                    \n                \r\n                \r\n                \r\n                Извън сцената децата ги очакват още забавления и игри. Викторина ще срещне децата с талисманите на тазгодишната кампания – детективите Агата и Лари, героите на Стийв Стивънсън от популярната поредица на издателство „Фют“. Всички, предали старата си хартия, ще могат да си направят снимка за спомен в детективската фотобудка.\r\nДецата, които обичат да рисуват, ще имат  след 14:00 часа. В него те ще трябва да изобразят своята визия за мечтаната чиста столица. Професионално жури ще оцени най-добрите картини, а победителят ще получи специална награда – музикалната илюстрована книга „Непознатото дете“ от Е. Т. А. Хофман, издавана от фондация „Културни перспективи“ и „Ентусиаст“.\r\n„Непознатото дете“ ще бъде част и от работилницата на фондация „Светът на Мария“, в която малчуганите ще могат да си изработят свои собствени тематични значки.\r\nСъбитието ще се проведе на  и отново ще е част от Календара на културните събития на Столична община за 2019 г. \r\nКампанията е организирана от „Екопак България“ и Книжен център „Гринуич“ и традиционно се провежда под патронажа на кмета Йорданка Фандъкова.\r\nКампанията вече премина през Бургас и Хасково, а след София инициативата ще се проведе в още две големи общини – в Русе на 28 септември и за пъръв път във Велико Търново на 29 септември.", "date": "2019.09.10", "title": "\"Стара хартия за нова книга\": Любовта към четенето и грижата за природата в едно"}
{"url": "https://www.dnes.bg/stranata/2019/09/10/myj-pochina-pri-nelep-trudov-incident-v-ivailovgrad.422323", "text": "53-годишен мъж е починал по време на товарно - разтоварни дейности в Ивайловград. \r\n\r\nТрудовата злополука е станала на ул. \"Любимец, съобщават от Областната дирекция на МВР в  Хасково.\r\n\r\nСъобщението за инцидента е получено в местното РУ в 17,50 часа следобед в понеделник. Работникът е бил затиснат от струг и е починал на място. \r\n\r\nЗа случая е уведомена Инспекцията по труда.", "date": "2019.09.10", "title": "Мъж почина при нелеп трудов инцидент в Ивайловград"}
{"url": "https://www.dnes.bg/rusia/2019/09/10/ruski-senator-shte-zashtitava-rusofilite-zapodozreni-v-shpionaj.422322", "text": "Руският сенатор Константин Косачов е разтревожен от съобщенията за задържането на активни привърженици на приятелските отношения с Русия и заяви, че е готов да ги защитава, включително по обществено-политическа линия, предаде ТАСС.\n\n\n\r\n\"Крайно тревожни новини идват от България. Поредица задържания, разпити и обвинения в \"шпионаж\" срещу група активни привърженици на приятелските отношения с Русия. Отлично познавам мнозина от тях\", написа днес във Facebook председателят на комисията по външни отношения в горната камара на руския парламент.\n\r\nТой добави, че руските парламентаристи са постигнали в сътрудничество с тези хора много неща по обществена линия, включително в рамките на Ливадийския форум, организиран всяка година в Крим от Съвета на федерацията. \n                    \n                    \n                \r\n                \r\n                \r\n                \r\n\"Ще видим как стоят нещата и решително ще ги браним. По всички линии - дипломатическа, обществено-политическа и, ако е уместно, юридическа\", подчерта сенаторът.\n\r\nКосачов допълни, че смята да поиска изчерпателни оценки на събитието от международни правозащитници, занимаващи се с \"темата за затворници на съвестта\" и от НАТО и Евросъюза, които са съюзници на България \", предаде БТА.\n\r\n ", "date": "2019.09.10", "title": "Руски сенатор ще защитава русофилите, заподозрени в шпионаж "}
{"url": "https://www.dnes.bg/eu/2019/09/10/amerikanski-ekspert-veche-zapochna-razpadyt-na-es.422316", "text": "Сърбия да получи излаз на море в замяна за част от Косово, предлага председателят на Асоциацията по международни стратегически изследвания във Вашингтон Грегъри Копли, съобщават белградските вестници \"Блиц\" и \"Новости\".\n\r\n\"Ако на Сърбия се върне онази част от Косово и Метохия, където живее предимно сръбско население, и ако бъде направен коридор до Западна Албания, за да получи Сърбия излаз на море, както искаше американският президент Труман през 1919 г., бихме имали печеливша комбинация за Сърбия и албанците, както за тези в Косово, така и за онези в Албания\", каза Копли, цитиран от вестниците.\n\r\nТъй като между Прищина и Белград почти няма комуникация, международната общност, вероятно САЩ, трябва да се включи активно, за да покаже своята сила и престиж на Балканите, каза той.\n\n\n\r\n                    \n                    \n                \r\n                \r\n                \r\n                Косово никога вече няма да се върне в рамките на Сърбия, както беше някога. Нашият колега Дарко Трифунович неотдавна представи план за замяна или размяна на територии в замяна за признаване /на Косово/ и това според мене е много разумно, каза Копли, коментирайки ситуацията в Косово.\n\r\nТой каза, че албанското население и Армията за освобождение за Косово винаги са имали идеята да се обединят с Албания и добави, че това е напълно възможно и може да бъде признато от международната общност, пише БТА.\n\r\nЗапитан песимист ли е по отношение на Западните Балкани, Копли отговори:\n\r\n\"Няма да кажа нито че съм оптимист, нито че съм песимист. Какво виждаме сега? Руско-китайски съюз, заедно с Турция, всъщност особено Турция и Русия искат да имат все по-голямо влияние на Западните Балкани. Следователно това пространство отново става граница между Изтока и Запада. Това може да бъде използвано позитивно или негативно от страна на Сърбия и сръбския народ.\"\n\r\nСъщо така и САЩ биха могли да използват тази ситуация по позитивен начин, добави той.\n\r\nСпоред Копли нито една страна от региона не може да разчита на ЕС, на неговата икономическа помощ в бъдеще, защото по думите му е \"започнало разпадане на ЕС\".\n\r\n\"Сега е моментът Сърбия да се обърне към Великобритания като независим играч, за да поеме тя колкото може по-активна роля в региона. Естествено, и към администрацията на президента Тръмп. Сърбите просто трябва да се обърнат сами към себе си и да решат къде искат и къде виждат себе си в бъдеще, тогава може да има и нещо позитивно както за Сърбия, така и за сърбите като цяло\", каза Копли.\n\r\nТова, което Сърбия иска и което трябва да бъде, е силен мост между Изтока и Запада, казва Копли и подчертава, че според него това е голяма възможност за Сърбия да стане истински кръстопът на Балканите.\r\n ", "date": "2019.09.10", "title": "Американски експерт: Вече започна разпадът на ЕС!"}
{"url": "https://www.dnes.bg/obshtestvo/2019/09/10/noviiat-ombudsman-instituciite-triabva-da-mi-pomagat.422317", "text": "Позицията на омбудсман е изключително важна в държавата. Това е голяма отговорност. Това каза Диана Ковачева, която пое поста омбудсман на България, след като Мая Манолова подаде оставка и се включи в битката за кмет на София, съобщава bTV.\n\n\r\n\n\r\n„Наследството от Мая Манолова е сериозно. Тя ми оставя една активно работеща институция, която реагира на проблемите на гражданите”, каза Ковачева.\n\r\nПо думите й в момента има три важни проекта на закони, които са предложени от омбудсмана и които тя ще продължи да настоява да бъдат разгледани. Борбата срещу монополите и защитата на гражданите ще продължи да бъде важна тема.\n                    \n                    \n                \r\n                \r\n                \r\n                \r\n„Фактът, че има успешни законодателни инициативи говори, че има сътрудничество от страна на изпълнителната власт. 27 законодателни инициативи са внесени през тези години – 9 от тях са били уважени. Затова смятам, че има сътрудничество с Народното събрание и се надявам това да продължи и занапред”, каза още Диана Ковачева.\n\r\n„Ролята на омбудсмана е такава – трябва да настоява и да очаква от институциите да й помагат”, допълни тя.\n\r\nКовачева бе помолена да коментира темата за отмяната на съкратеното производство във връзка с тежките престъпления, които бяха извършени през последните месеци, при които хората си признават за извършеното деяние и получават по-малка присъда.\n\r\nСпоред нея трябва да бъде премахната възможността с едно самопризнание да се избягва най-тежкото наказание – доживотен затвор без право на замяна.\n\r\n„Вчера в институцията постъпи подписка от 5000 граждани, които настояват това да се случи. Видяхме и че Министерството на правосъдието предложи свой вариант на промени. Те трябва да бъдат обсъдени, защото общественият интерес налага промяна по отношение на тези процедури”, коментира омбудсманът.", "date": "2019.09.10", "title": "Новият омбудсман: Институциите трябва да ми помагат"}
{"url": "https://www.dnes.bg/notifikacii/2019/09/10/petrichko-selo-si-otgleda-620-kilograma-kanabis.422326", "text": "Над 620 килограма растения канабис откриха полицаи в района на петричко село, съобщиха от Областната дирекция на МВР в Благоевград. \n\n\r\n\r\n\r\nАкцията е проведена през изминалото денонощие по линия на противодействие на производството, съхранението и разпространението на наркотични вещества.\r\n\r\nВ местност край село Яворница са открити 105 броя зелени тревисти растения, които след направен полеви тест са реагирали положително на канабис. За случая е уведомена районната прокуратура в Петрич. \r\n\r\nОт Областната дирекция на МВР в Благоевград съобщават, че е образувано досъдебно производство и работата по случая продължава.", "date": "2019.09.10", "title": "Петричко село си отгледа 620 килограма канабис "}
{"url": "https://www.dnes.bg/stranata/2019/09/10/chitatel-alarmira-opasna-detska-ploshtadka-vyv-varna.422329", "text": "\n\r\nЗа опасна детска площадка в квартал \"Чайка\" във Варна алармира читател на Dnes.bg.\r\n \r\nПо думите му вече има много случаи на пострадали деца. За инцидентите алармират и живущи в блокове с номера 9 и 10 в квартала, в близост до стадион \"Черно море\" и зала \"Владислав\".\n\r\n\"Детската площадка не може да попадне в нито един от стандартите за безопасност. Стърчат ламарини. Деца се нараняват на тях. Люлките са счупени. Едното съоръжение е с огънати железа. Но върхът е пързалката. Болтовете й са изкривени. Пясъчникът е плачевен. Бетоновите му оградки на много места липсват. Там деца са пукнали главите си. Районът не се поддържа. Кучешки фекалии има на много места\", пише в своя сигнал Димитър Щерев.\n                    \n                    \n                \r\n                \r\n                \r\n                \r\nПо думите му картинката около детската площадка е ужасяваща.\n\r\n\"Явно сме не втора, а трета категория хора. В голям район, като нашия, това е единствената детска площадка. Поправиха много други, но не и нашата. Явно децата ни трябва да страдат. Явно не са важни за никого\", жалват се живущите.", "date": "2019.09.10", "title": "Читател алармира: Опасна детска площадка във Варна"}
{"url": "https://www.dnes.bg/stranata/2019/09/10/jena-zagina-a-tri-deca-postradaha-v-katastrofa-na-e-79.422330", "text": "Жена е загинала, а четирима души, сред които три деца, са пострадали при катастрофа на главен път Е-79 в района на село Черниче. Това съобщи полицията в Благоевград, пише Агенция \"Фокус\".\n\nПочиналата е на 48 година. Тя е управлявала единия от двата автомобила, между които е възникнал самият пътен инцидент. \r\nВодачът на втория автомобил и три деца, пътуващи в него, са пострадали. Инцидентът е възникнал около 09.00 часа.\r\n\r\nКъм момента движението по главен път Е-79 Симитли – Кресна преди отклонението за село Черниче в посока Кресна се осъществява в една лента. Трафикът се регулира от \"Пътна полиция\".", "date": "2019.09.10", "title": "Жена загина, а три деца пострадаха в катастрофа на Е-79"}
{"url": "https://www.dnes.bg/world/2019/09/10/taifun-blokira-17-000-dushi-s-chasove-na-letishte-narita-v-tokio.422333", "text": "Тайфунът Факсай, който връхлетя Токио и околностите му в неделя и понеделник, блокира около 17 000 пътници на летището на Токио Нарита заради преустановяването на връзките с влак и автобус, предаде Франс прес.\n\r\nОбщо 16 900 пътници, които бяха кацнали вчера в Нарита, бяха принудени да стоят там с часове, преди да успеят да стигнат до столицата, която се намира на около 60 км от летището.\n\r\nВлаковете и автобусите възобновиха нормалната си работа едва тази сутрин заради причинените от тайфуна щети. Факсай е един от най-мощните тайфуни, регистрирани досега в района на Токио.\n\r\nНякои пътници се оплакаха, че не разполагат с информация за ситуацията и че не могат да вземат такси заради огромна опашка.\n                    \n                    \n                \r\n                \r\n                \r\n                \r\n\"Дадохме информация на японски и английски на информационните табла и направихме съобщения на четири езика, включително на китайски и корейски\", заяви в отговор говорител на управляващата летището фирма.\n\r\nРаздадени са били хиляди бутилки минерална вода, одеяла и храна, добави той.\n\r\nГоворителят обеща, че ще бъдат извлечени поуки от станалото, за да се повтаря, особено догодина, когато Токио е домакин на Олимпийските игри и се чакат хиляди чуждестранни гости.\n\r\nСитуацията все пак е изключение, тъй като макар и над Япония да преминават многобройни тайфуни, не всички са мощни колкото Факсай и рядко удрят района на столицата. Освен това Нарита не е единственото летище на Токио. Много по-близкото Ханеда все повече се използва за международни полети, отбелязва АФП, цитирана от БТА.", "date": "2019.09.10", "title": "Тайфун блокира 17 000 души с часове на летище Нарита в Токио"}
{"url": "https://www.dnes.bg/obshtestvo/2019/09/10/shpionskiiat-ekshyn-u-nas-rusofili-pari-i-vryzki-s-gen-reshetnikov.422300", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНавръх 9 септември спецпрокурори и полиция задържаха бившия главен редактор на в. \"Дума\" и бивш депутат от БСП Юрий Борисов, в момента секретар на движение \"Русофили\". Той бе отведен за разпит в Специализираната прокуратура, а снощи бе освободен.\n\r\nБили са задържани и председателят на движение \"Русофили\" Николай Малинов и заместникът му Милен Чакъров. По непотвърдена информация е имало и обиск в дома на Малинов.\n\r\n\"През целия разпит се въртяха въпроси в две насоки - финансиране от чужбина и изнасяне на информация за чужбина. Атаката е многопосочна - срещу Малинов, срещу \"Русофили\" и срещу българо-руските отношения като цяло. Малинов също бе задържан и нямаме информация за него, което е абсурдно\", заяви пред Юрий Борисов.\n\nБорисов е разпитван в качеството на свидетел във връзка дело, образувано на 2 юли т.г. по чл.105 от Наказателния кодекс, който гласи, че който се постави в услуга на чужда държава или на чужда организация, за да є служи като шпионин, се наказва с лишаване от свобода от 5 до 15 години, съобщи от своя страна прокуратурата.\n                    \n                    \n                \r\n                \r\n                \r\n                \r\nПочетният председател на \"Русофили\" Енчо Москов и проф. Ваня Добрева, член на НС на БСП, също са били разпитвани. Москов потвърди, но смята, че арестите не са свързани с дейността на \"Русофили\", пише \"Труд\".\n\r\nНиколай Малинов е бивш издател на в. \"Дума\". Преди няколко месеца президентът Путин го награди с \"Орден на дружбата\", близък е с ген. Леонид Решетников - бивш служител на руското външно разузнаване, и руския олигарх Константин Малофеев. Малофеев искаше чрез Николай Малинов да купи телевизия TV7 и NEWS7 и да направи ТВ канал на руското православие с аналитична насоченост, а NEWS7 да играе ролята на информационен канал. \n\r\nПроф. Ваня Добрева освен активист на движение \"Русофили\" е и член на Националния съвет на БСП. \n\r\n\"В 7 часа дойдоха вкъщи, за да ми връчат призовка за разпит. Самият разпит бе насрочен за 10 часа. Следователите бяха вежливи, питаха ме какво правя в движение \"Русофили\" и с какво точно се занимавам там. Отговорих им, че в момента организирам чествания на Юрий Венелин, а след това ще се заема и с отбелязването на годишнините на Иван Вазов и Софроний Врачански, които има опасност да бъдат неглижирани. Казах им още, че пиша статии, но не като член на \"Русофили\", а като учен и изразявам възмущението си от махането на Пушкин, Толстой и Достоевски от учебниците по литература. Подчертах, че се тревожа от отпадането на Шилер и Гьоте от учебния материал.\r\nПитаха ме и как се финансира движение \"Русофили\", казах, че не знам. Зададоха ми и въпрос дали се познавам с Решетников. Отговорих, че съм се запознала с него на конференция в Самара. Казах им, че се познавам от конференция и с шефа на Американската академия на науките, който беше съветник на Клинтън. Подчертах, че напоследък има тенденция Центърът за стратегически изследвания към руското правителство да бъде представян като престъпна организация, което е абсурдно. Подчертах, че не е добре да късаме духовната връзка с Русия, че е добре да имаме по-самостоятелна политика. Попитах ги дали викат представители на всички движения и неправителствени организации да им задават подобни въпроси. Смятам, че това което се случва, е политическа репресия\", заяви Добрева пред \"Труд\".\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \n\r\nСоциологът Живко Георгиев също е бил разпитан в ДАНС като свидетел по разследването за шпионаж в полза на Русия. \n\r\n\"Питаха ме дали познавам Решетников. Отговорих им, че знам, че е шпионин, но лично не го познавам. Зададоха ми и въпрос дали познавам издателя Николай Малинов. Казах: \"Да, две социологически проучвания съм правил за него\". Питаха ме и дали съм провеждал социологически проучвания за геополитически нагласи у нас. Да, отговорих, правил съм доста такива - те са стандартни. И не само за отношението към Русия у нас, но и за това към Китай, САЩ, Европейския съюз, каза още социологът. Дори си измислих сам въпросника, защото поръчителят поиска така, убеден, че най-добре знам какво да съдържа. Нищо опасно, тайно или изненадващо няма в тези проучвания - такива правим даже и за български медии. Нито следователите научиха много от мен, нито аз от тях. Разговорът ни продължи около половин час\", каза пред \"24 часа\" социологът. \r\n ", "date": "2019.09.10", "title": "Шпионският екшън у нас: \"Русофили\", пари и връзки с ген. Решетников"}
{"url": "https://www.dnes.bg/eu/2019/09/10/nov-udar-po-boris-djonsyn-za-predsrochni-izbori.422301", "text": "Британските депутати нанесоха днес ново тежко поражение на премиера Борис Джонсън, като отхвърлиха искането му за предсрочни парламентарни избори на 15 октомври, съобщи Франс прес и БТА.\n\r\nС едва 293 народни представители, гласували \"за\", далеч от необходимите две трети от 650-местния парламент, депутатите отхвърлиха за втори път за последните пет дни предложението на Джонсън.\n\n\n\n\n\r\nПреди вота ръководителят на правителството каза, че няма да иска ново отлагане на Brexit, предвиден за 31 октомври, въпреки че вчера влезе в сила закон, предвиждащ именно това.\n\r\nТози текст задължава премиера да поиска от ЕС отлагане, ако не постигне споразумение за излизане до 19 октомври.\n                    \n                    \n                \r\n                \r\n                \r\n                \r\nВчерашното заседание в Камарата на общините бе последното преди спирането на работата на парламента за пет седмици по решение на Джонсън. То ще бъде запомнено и с изненадващото съобщение на председателя на камарата Джон Бъркоу, че ще подаде оставка след прекарани 10 години на поста.\n\r\nСпирането на работата на парламента, която Бъркоу нарече \"конституционен скандал\", предизвика вълна от възмущение в Обединеното кралство, където противниците на тази мярка подозират Борис Джонсън, че иска по този начин да попречи на депутатите да водят дебати за Brexit и да изкара страната от ЕС без сделка. \r\n ", "date": "2019.09.10", "title": "Нов удар по Борис Джонсън за предсрочни избори"}
{"url": "https://www.dnes.bg/index/2019/09/10/neposilen-trud-boi-glad-ukrotiavane-na-problemni-deca-ot-germaniia.422198", "text": "Проблемни германски деца се изпращат от социалните служби в чужбина, за да бъдат превъзпитани чрез труд. Много от тези проекти обаче са брутални и престъпни. Показа го невероятният скандал, разкрит в румънския Марамуреш.\n\r\nНов скандал разтърси обществеността в Румъния. Петима души, сред които и ръководител на социален проект от Германия, са арестувани по подозрение за издевателства над деца. Румънската прокуратура ги обвинява в създаването на организирана престъпна група, която е злоупотребявала с десетки деца и юноши от Германия, за да ги експлоатира като работна ръка под претекст, че участват в „проект за превъзпитание“, пише .\r\n                \r\n                \r\n                \r\nТвърди се, че най-малко четири деца са свидетелствали за брутално отношение към тях. Според разследващите методите на германските изпълнители на проекта и техните румънски помощници включвали както отнемането на храна, така и домашен арест и побоища.\n\r\nНа младежите между 12 до 18 години били иззети паспортите и личните карти. Те били принуждавани да извършват най-тежката работа във фермите и често им се налагало да нощуват с животните в обора. Такива са официалните обвинения на властите. Ръководителите на проекта, както и някои от засегнатите младежи обаче твърдят, че не е имало издевателства.\r\n\n\r\nОт над 15 години една германска двойка в севернорумънския регион Марамуреш ръководи социален проект за германски деца и младежи с проблемно поведение. Финансираният от Федералната република проект „Марамуреш“ обещава на тези младежи, които често са от семейства със сложни социални проблеми, нов старт в живота. Една част от тях са психически нестабилни, други са наркозависими или са извършили криминални деяния. Идеята на проекта е непълнолетните да променят проблемната си социализация, а отделянето от обичайната им среда и цивилизацията да им даде импулс за съвсем нов живот.\n\r\nЕжедневието на селяните в Марамуреш е тежко. Работният ден започва в 5 часа сутринта, кравите и прасетата трябва да бъдат нахранени, оборите да бъдат изринати, да се превозят дърва от близката гора, да се прекопаят нивите и да се свърши всичко останало, което е типично за едно селско домакинство. \n\r\nДецата са работили в обори и по строежи, в ковачници, на тъкачния стан. Във Вишеу де Сус младежите, изпратени от германските служби, за да бъдат „превъзпитани“ чрез упорит труд, са видели един съвсем различен свят от онзи, с който са били свикнали. Още през 2007 г. обаче в румънската преса излиза първата статия за очевидни нередности във Вишеу де Сус.\n\r\n\n\r\nГодина по-рано германското списание “Шпигел” съобщи, че организации, които трудно биха могли да бъдат проверени, организират на трудно достъпни места извън Германия лагери за превъзпитание на младежи. Изданието твърдеше също, че децата и младежите редовно стават жертва на тежка експлоатация и издевателства. Подобни проекти, подкрепяни финансово от германските социални служби, съществуват също в Полша, Гърция, Русия, в Кавказ, Латинска Америка и Южна Африка.\n\r\nПак „Шпигел“ писа, че всички подобни проекти функционират по сходен начин: тежък и дори непосилен труд, а в случай на неподчинение - наказания с бой, заключване и глад. Германското списание подробно беше разказало и за румънския проект „Марамуреш“.\n\r\nТака нареченият \"последен шанс\" за проблемните младежи струва на германската държава между 4000 и 6000 евро месечно за всяко непълнолетно лице. Именно тези суми са били превеждани на изпълнителите на организаторите на проекта в Румъния.\n\r\nСлед няколкомесечен период на „адаптация“ в централата на проекта, младите хора са били настанявани в приемни семейства, които са получавали между 200 и 600 евро на месец и са ползвали безвъзмездния труд на непълнолетните. Проектът “Марамуреш” се грижи за около 30 деца всяка година.\n\r\n\n\r\nОфициалните доклади на румънските власти разкриват пълния размер на страданията на тези деца - подлагани са били дори на медицински интервенции против тяхната воля - на момичетата например многократно им били поставяни инжекции, „за да не забременеят“. Прокуратурата заяви, че много от децата и младежите са правили опити за самоубийство в резултат на тежките психически и физически травми.\n\r\nИма и признаци, че обвиняемите за тези издевателства са имали съучастници в средите на местните румънски власти (полиция, кметство, социални служби), които са ги предупреждавали за внезапните проверки. Така „проблемните“ юноши можело да бъдат навреме „укротявани“ чрез медикаменти. \n\r\nПредставители на местните власти отричат ​​твърденията. Подобно запитване на Дойче веле до Националната агенция по социални въпроси към Министерството на труда засега остава без отговор. В съобщението се казва, че комисия към Министерството на труда е натоварена да провери случилото се в Марамуреш.\r\n \r\n   ", "date": "2019.09.10", "title": "Непосилен труд, бой, глад - \"укротяване\" на проблемни деца от Германия "}
{"url": "https://www.dnes.bg/stranata/2019/09/10/bezumie-djigit-nastypi-gazta-v-nasreshtnoto-na-am-trakiia.422302", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nШофьор-самоубиец бе заснет да кара в насрещното движение на АМ \"Тракия\". Видеото шокира мнозина и предизвика бурни реакции в социалните мрежи. \r\n\r\nМястото на заснемането е 344 километър на автомагистралата, като е видно, че джигитът кара с висока скорост в изпреварващата лента.\r\n\r\nТова не е първият подобен случай, но досега по-честият вариант е нарушителите да се движат в насрещното движение в аварийната лента. \r\n\r\nНа клипа се вижда как лек автомобил се движи с висока скорост в най-лявата изпреварваща лента срещу движението. Това не е първият подобен случай у нас. \r\n\r\nКачеството на видеото е лошо и трудно може до се разпознае регистрационния номер на автомобила.", "date": "2019.09.10", "title": "Безумие: Джигит настъпи газта в насрещното на АМ \"Тракия\""}
{"url": "https://www.dnes.bg/world/2019/09/10/pojar-v-bolnica-otne-pone-edin-jivot-oshte-7-tejko-raneni.422303", "text": "Един човек е загинал и десетки са пострадали в пожар в болница в Дюселдорф, съобщи рано тази сутрин противопожарната служба, предаде БТА.\r\n\r\nОт пострадалите седем са с опасност за живота, а четирима са тежко ранени.\r\n\r\nШейсет и един души са пострадали от вдишване на пушек.\r\n\r\nПричината за пожара засега е неизяснена. Не се знае и дали мъртвият човек е бил пациент.\r\n\r\nОгънят е тръгнал от болнична стая, в която е намерен трупът му.", "date": "2019.09.10", "title": "Пожар в болница отне поне един живот, още 7 тежко ранени"}
{"url": "https://www.dnes.bg/snimka-na-denia/2019/09/10/i-dnes-slynchevo-vreme-jivakyt-shte-skochi-do-30.422304", "text": "Днес ни очаква поредния слънчев ден и макар на места да се появят облаци - валежите ще липсват или ще бъдат краткотрайни.\n\r\nЩе духа слаб до умерен вятър от изток-североизток. Максималните температури ще бъдат между 25° и 30°, в София около 26°. Атмосферното налягане в сутрешните часове е близко до средното за месеца. През деня ще се задържи почти без промяна, сочи прогнозата на Националния институт по метеорология и хидрология.\n\r\nНад Черноморието ще се задържи предимно слънчево. Ще духа до умерен вятър от изток-североизток. Максималните температури на въздуха ще бъдат между 25° и 26°. Температурата на морската вода е 24-25°. Вълнението на морето ще бъде 2 -3 бала.\r\n                \r\n                \r\n                \r\nНад планините ще бъде предимно слънчево, след обяд с временни увеличения на облачността, но ще е почти без валежи. Ще духа умерен, по високите и открити части – до силен вятър от изток-североизток. Максималната температура на височина 1200 метра ще бъде около 20°, на 2000 метра 13°.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.09.10", "title": "И днес слънчево време, живакът ще скочи до 30°"}
{"url": "https://www.dnes.bg/top-novini/2019/09/10/mihael-shumaher-e-priet-za-taino-lechenie-v-parij.422305", "text": "Бившият шампион на \"Формула 1\" Михаел Шумахер е бил транспортиран тайно за лечение в парижката болница \"Жорж Помпиду\". Това е третият път, в който бившият състезател бива хоспитализиран.\n\r\nТой пострада при тежък инцидент в Алпите през 2013 г., като от тогава се възстановява в своята вила, разположена на брега на Женевското езеро в Швейцария. Новините около неговото здравословно състояние са засекретени, а рядко се появяват информации от негови близки приятели, които твърдят, че той се чувства по-добре.\n\n\n\nЖан Тод дори заяви преди няколко седмици, че заедно гледали кръг от \"Формула 1\". Според други пък Михаел нито може да ходи, нито да комуникира.\r\n                \r\n                \r\n                \r\nНегови фенове пък твърдят, че са го видели на терасата на вилата му край Женевското езеро.\n\r\nЛечението в парижката болница се провежда от професор Филип Менаш, известен 69-годишен кардиохирург, пионер в терапията със стволови клетки при сърдечна недостатъчност. През 2014 г. той е извършил първата сърдечна трансплантация на ембрион.  \r\nТранспортирането на шампиона в Париж премина при строги мерки за сигурност. Според близки до семейството, това не е първото такова лечение със стволови клетки за Шумахер. Процедурата, която ще извърши доктор Менаж, ще помогне за повишаването на имунитета и в борбата с възпаленията. \n\r\nШумахер навърши 50 години на 3 януари.\r\n                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        ", "date": "2019.09.10", "title": "Михаел Шумахер е приет за тайно лечение в Париж"}
{"url": "https://www.dnes.bg/sofia/2019/09/10/shestviia-shte-zatrudniat-dvijenieto-v-sofiia-dnes.422306", "text": "Полицията в София предупреждава, че днес са възможни затруднения на движението в столицата, във връзка с разрешени протестни шествия. Те са \"за\" и \"против\" избора за главен прокурор.\r\n\r\nМаршрутите, по които може да има трудност при преминаването, са в следните участъци:\r\n \r\n- около 17.00 часа – в района на пл. \"Независимост\" и пл. \"Ал. Батенберг\";\r\n- около 18.00 часа – района на Съдебната палата, като шествието ще се движи по маршрута бул. \"Витоша\" – бул. \"Патриарх Евтимий\" – бул. \"Васил Левски\" – Народното събрание;\r\n- около 18.30 часа – в района на бул. \"Цариградско шосе\" и кръстовищата с улиците \"Павел Красов\" и \"Димитър Пешев\".", "date": "2019.09.10", "title": "Шествия ще затруднят движението в София днес"}
{"url": "https://www.dnes.bg/index/2019/09/10/receptata-dnes-pasta-s-pesto-i-skaridi.421565", "text": ":\r\n1 пакет паста\r\n½ чаша масло\r\n2 чаши течна сметана\r\n½ чаена лъжица черен пипер\r\n1 чаша настърган пармезан\r\n1/3 чаша песто с босилек\r\n500 г скариди, обелени\r\n \r\n:\r\n \r\nКипнете подсолена вода. Сварете пастата в нея. Отцедете и оставете настрана.\r\n \r\nВ голям тиган разтопете маслото. В него разбъркайте сметаната и овкусете с пипера. Разбърквайте постоянно за около 6-7 минути. Добавете пармезана и продължете да разбърквате. След това прибавете пестото за още 3 до 5 минути, докато се сгъсти.\r\n \r\nНакрая добавете скаридите и бъркайте, докато станат леко розови за около 5 минути. Накрая добавете и пастата. Разбъркайте всичко, за да се смеси добре за около 1-2 минути и сервирайте.\r\n\r\n", "date": "2019.09.10", "title": "Рецептата Dnes: Паста с песто и скариди "}
{"url": "https://www.dnes.bg/football/2019/09/10/hyrvatiia-s-izdynka-po-pytia-kym-evro-2020.422308", "text": "Финалистът от последното световно първенство Хърватия стигна само до равенство 1:1 като гост на аутсайдера Азербайджан в мач от група \"Е\" на квалификациите за Евро 2020.\n\r\nЗа азерите това бе първа спечелена точка в квалификационния цикъл след четири поражения до момента. Хърватия също постигна първо равенство, но с него поведе поне временно в класирането в групата, тъй като има три победи и загуба в предишните си четири двубоя.\n\r\nСрещата в Баку започна отлично за \"шахматистите\", които поведоха в 11-ата минута чрез Лука Модрич от дузпа. Халфът на Реал Мадрид бе точен след игра с ръка на бранителя Антон Кривоцюк в собственото му наказателно поле.\n\r\nДвубоят продължи с превъзходство на хърватите, но нов гол така и не падаше във вратата на домакините. Така се стигна до 72-та минута, в която при една от редките си акции в атака Тамкин Халилзада направи страхотен самостоятелен пробив и с плътен шут с левия крак вкара за 1:1.\n                    \n                    \n                \r\n                \r\n                \r\n                \r\nДо края на срещата Хърватия така и не успя да създаде нещо интересно пред вратата на домакините, като световните вицешампиони дори могат да бъдат доволни от равенството, тъй като на два пъти голове на азерите бяха отменяни заради засади.\n\r\nВсичко за квалификациите за европейско първенство ", "date": "2019.09.10", "title": "Хърватия с издънка по пътя към Евро 2020"}
{"url": "https://www.dnes.bg/notifikacii/2019/09/10/otnovo-severna-koreia-izstrelia-snariadi-kym-moreto.422307", "text": "Северна Корея изстреля \"два неидентифицирани снаряда\" към морето, съобщи южнокорейската агенция Йонхап в момент, когато Пхенян предложи да поднови преговорите с Вашингтон, съобщи Франс прес.\r\n\r\nСнарядите са изстреляни от централната провинция Южен Пьонган в посока изток, уточни Йонхап, цитирайки генералния щаб на южнокорейските въоръжени сили.\n\n\r\nСеверна Корея каза вчера, че е готова да поднови в края на септември преговорите със САЩ. \r\n\r\n\"Искаме отново да се срещнем лице в лице със САЩ в края на септември, на дата и място, за които се споразумеем\", посочи в комюнике заместник-министърът на външните работи на Северна Корея, цитиран от официалната агенция КЦТА.\r\n/БТА/\r\n ", "date": "2019.09.10", "title": "Отново: Северна Корея изстреля снаряди към морето"}
{"url": "https://www.dnes.bg/health/2019/09/10/7-navika-koito-vrediat-na-bybrecite.422282", "text": "Бъбреците са едни от най-важните органи в човешкото тяло, без които животът е немислим. В тях се извършват редица жизненоважни функции. Ако не се грижим правилно за тях, сърдечносъдовата ни система е поставена в риск, тялото ни няма да се освобождава от токсините, електролитите в организма ни ще търпят сериозен дисбаланс.\r\nЕжедневно много от нас допускат на пръв поглед невинни и безобидни грешки в начина си на живот, които обаче могат да поставят бъбреците пред истинско предизвикателство. Кои са тези недотам безобидни навици?\r\n\r\nПочти всички преработени и предварително обработени храни за директна консумация съдържат по-големи количества натрий от необходимото. Твърде много сол в храната означава затруднена функция на бъбреците. Натрият предизвиква задръжка на течности в тялото, повишаване на кръвното налягане, целулит, влошена бъбречна функция, електролитен дисбаланс.\r\n                    \n                    \n                \r\n                \r\n                \r\n                \r\nВисокото кръвно налягане е опасно за абсолютно цялото тяло. В бъбреците има богата мрежа от кръвоносни съдове, някои от които централни. Неконтролираното кръвно налягане може да предизвика сериозна дисфункция на бъбреците, бъбречна недостатъчност, дори инфаркт на бъбреците.\r\n", "date": "2019.09.10", "title": "7 навика, които вредят на бъбреците "}
{"url": "https://www.dnes.bg/stranata/2019/09/10/spirat-prinuditelno-tec-brikel-goreli-biomasa.422309", "text": "Принудително беше спряна работата на ТЕЦ \"Брикел\" в Гълъбово. При регионалната екоинспекция е установила . По този начин дружеството не може да гарантира спазването на екологичните норми, зададени в законодателството ни, твърдят от РИОСВ.\n\n\n\r\nПри проверка от МОСВ в началото на септември е открита биомаса върху транспортна лента, която подава гориво към работещ котел. Открито е и голямо количество бали слама.\r\nМотивите са, че операторът не спазва екологичното законодателство.\r\nОт ТЕЦ „Брикел” реагираха веднага и разпространиха официална позиция, в която .\r\n                    \n                    \n                \r\n                \r\n                \r\n                „От гледна точка на спазване на екологичните изисквания сме едно от най-проверяваните предприятия в страната. Искаме дебело да подчертаем, че при всяко едно измерване на лаборатории не са констатирани превишения на допустимите стойности. Смятаме, че сме попаднали в предизборната кампания на определена политическа група, която иска да покаже, че може да размаха пръст на друга политическа група, използвайки нас”, се казва още в позицията на ТЕЦ „Брикел”.\r\nПо разпореждане на главния прокурор Сотир Цацаров миналата седмица от МОСВ започнаха проверки на няколко дружества – „Топлофикация Перник”, „Топлофикация Сливен”, ТЕЦ „Бобов дол” и ТЕЦ „Брикел”.\r\nПреди да бъде затворен ТЕЦ-ът обаче . Мотото беше „Брикел” ни убива”. Малко по-късно стана ясно, че те нямат официално разрешение за протест и затова го отложиха за сряда, когато ще имат среща и с кмета на Община Гълъбово и директора на ТЕЦ „Брикел”.\r\nОт РИОСВ в Стара Загора казаха, че проверката продължава. Не могат да се ангажират с конкретни срокове, но дружеството дотогава ще остане затворено, предаде bTV.", "date": "2019.09.10", "title": "Спират принудително ТЕЦ \"Брикел\", горели биомаса"}
{"url": "https://www.dnes.bg/notifikacii/2019/09/10/nepylnoleten-napadna-s-noj-33-godishen-myj.422312", "text": "Непълнолетен младеж е задържан, след като е нанесъл прободни рани на 33-годишен мъж от с. Галатин, съобщиха от ОДМВР – Враца. \r\n\r\nНа 9 септември в 18.34 часа на тел.112 е получено съобщение от жена, която е заявила, че в село Галатин е възникнал скандал, прераснал в побой, между непълнолетно момче и 33-годишен мъж от селото.\r\n\r\nВ разгара на спора непълнолетното момче нанася с нож прободна рана в левия хълбок на своя опонент, както и две прорезни рани в дясната буза и дясна ръка.\r\n\r\nПострадалият мъж е обслужен в Центъра за Спешна медицинска помощ във Враца и настанен в в болница без опасност за живота. По случая в РУ-Враца е образувано досъдебно производство.", "date": "2019.09.10", "title": "Непълнолетен нападна с нож 33-годишен мъж"}
{"url": "https://www.dnes.bg/rusia/2019/09/10/moskva-da-prieme-che-ukraina-ne-e-rusiia-a-druga-dyrjava.422314", "text": "Осъществената в събота размяна на затворници между Русия и Украйна е сигнал за началото на един процес - но какъв процес е това? Можем ли да предположим сериозно, че двустранните политически отношения съществено ще се подобрят до година-две, пита се \"Росийская газета\".\n\r\nТемата за украинския полуостров Крим, анексиран от Москва през 2014 г., според вестника вече явно \"изстива\" и \"доста скоро (. . .) ще се озове в далечната периферия на общественото съзнание\". \"Далеч по-жива тема е Донбас\", където Киев и проруските сепаратисти вече не водят редовни бойни действия, но няма и мир - има престрелки и човешки жертви. \"Нито мир, нито война\", обобщава руският официоз.\n                    \n                    \n                \r\n                \r\n                \r\n                \r\nОчевидно е, че няма пречка тези \"хибридни действия\" да бъдат спрени, ако страните се разберат. За украинския лидер Володимир Зеленски е от значение да се покаже не като Президент на Войната, а като Президент, който \"Е СЛОЖИЛ КРАЙ на тази война\". Чисто технически това не е толкова трудно, заявява изданието.\n\r\nС оглед \"фантастичния (. . .) телевизионен отзвук в Украйна от всеки изстрел\" това може да стане огромна пиар победа за Зеленски. Тя е необходима, за да поддържа високия си рейтинг в навечерието на реформите, които е обявил - много важни, трудни, необходими за Украйна и не по-маловажни за Русия.\n\n\n\r\nОчакваната нова среща на \"четворката от Минск\" отваря добра възможност за окончателно уреждане на конфликта в Донбас, \"и то с максимален международен пиар\". Ако преговорите успеят, това би могло да промени \"психологическата атмосфера в отношенията (на Русия) с ЕС, да даде на руското общество усещане за \"пробив\", при това без Москва да загърби самообявилите се републики в Източна Украйна, смята всекидневникът.\n\r\nКолкото до двустранните отношения, Москва предстои да приеме, че Украйна не е Русия, а ЧУЖДЕСТРАННА държава. Украинското общество предстои да осъзнае, че те съвсем не градят някаква \"АнтиРусия\", а просто СВОЯ страна. И тогава раната лека-полека ще започне да се затваря, добавя \"Росийская газета\".\n\r\nЗеленски постави задача размяната на пленници да продължи колкото може по-скоро, отбелязва \"Комерсант\", цитиран от БТА.\n\r\nКиев очаква да бъдат освободени още няколко десетки украински граждани. Същевременно и властите на Украйна, и част от проевропейската парламентарна опозиция искат да отнемат от проруските партии възможността да преговарят с Кремъл, пише вестникът.\n\r\nСпоред него \"в Русия редовно се отбиват представители на парламентарната партия \"Опозиционна платформа - За живота\" и най-вече Виктор Медведчук, \"известен като близък до президента на Русия Владимир Путин\". Тези посещения дразнят екипа на Зеленски - хората му виждат в тях опити за създаване на преговорен формат, алтернативен на официалната власт, обяснява \"Комерсант\".\n\r\nИзданието изрежда и други украински партии, които също възприемат \"дейността на проруски парламентаристи като заплаха за националната сигурност на Украйна\" и разработват закони за криминализиране на \"неразрешени преговори с представители на страната-агресор\" - Русия.\n\r\nТова са \"полумерки\", защото проруските политици може да представят срещите си с ръководството на Русия \"като неофициални визити, за да избегнат отговорност\", коментира Георгий Тука, доскоро зам.-министър от екипа на бившия украински президент Петро Порошенко. Според него Украйна трябва да приеме закон за забрана на \"проруските партии, обществени сдружения, различни техни \"филиали\" и \"кръжоци\", за да спре разпространението на \"проруска пропаганда\" в страната.\n\r\nУспешната размяна на затворници вече придвижи от мъртвата точка нормализацията на руско-украинските отношения - ако се запази \"разбирането между първите лица\" на двете страни, \"този първи жест ще отвори път към пълноценно размразяване на контактите\", прогнозира \"Известия\".\n\r\nИзданието обаче приканва \"да не се надценяват позитивните симптоми и сигнали\" откъм Украйна -\" близка, но за жалост все още не и приятелска\" за Русия държава. По последни данни впрочем 77 на сто от жителите на Украйна и 82 процента от хората в Русия имат добро мнение едни за други. И резултатът от украинските избори тази пролет, приключили с разгром за \"партията на войната\", показва, че има стремеж към нормализиране на отношенията, допълва \"Известия\".\n\r\nВсекидневникът изтъква \"съществените взаимни отстъпки\", направени от Москва и Киев в името на договорената размяна. \"Двамата президенти поеха отговорност за трудния политически компромис, за да спрат опасното влошаване на отношенията\". Успехът на този първи етап от хуманитарната мисия не само отваря път към приключването й по формулата \"всички срещу всички\", но и към практическо осъществяване на минския \"комплекс от мерки\" за дългоочакваното уреждане на конфликта в Донбас, пише той.\n\r\n\"Известия\" обаче обръща внимание, че сред 35-те задържани лица, предадени на Москва от Киев, само 13 са руски граждани. Останалите според вестника вероятно са \"украински политзатворници, осъдени по измислени обвинения\". \n\r\n\"Това означава само едно: без да спрат (. . .) гоненията на другомислещи от страна на официален Киев, вътрешноукраинският граждански конфликт в крайна сметка е неразрешим. Дори при максимални усилия на нормандската посредническа тройка в лицето на Русия, Франция и Германия\", заключава \"Известия\".\n\r\nНе бива да предполагаме, че руско-украинското \"затопляне\" е повод за връщане на Донбас в Украйна, пише \"Взгляд\". Зеленски (и по-точно екипът му) е по-разумен, по-вменяем от предишния режим на Порошенко, със Зеленски може да се говори, Зеленски буди повече симпатии - на фронта обаче нищо не се променя. На разграничителната линия украинци и жители на Донбас продължават да се избиват взаимно и убийствата изобщо не намаляха, след като Зеленски дойде на власт, се казва в коментара.\n\r\n\"В украинските затвори все още има доста руски хора с украинско гражданство. Руски хора, несъгласни с властта, дошла след Майдана. Списъците за размяна стигат над стотина души, че и повече. А засега са разменени 35\" от всяка страна, посочва онлайн изданието.\n\r\n\"По принцип Минските споразумения предвиждат пленниците и политзатворниците да бъдат амнистирани. Никакви размени!\", апелира сайтът. \"Същата стъпка впрочем трябва да направят\" и сепаратистите в Източна Украйна, прави уговорка \"Взгляд\".\r\n ", "date": "2019.09.10", "title": "Москва да приеме, че Украйна не е Русия, а друга държава"}
{"url": "https://www.dnes.bg/stranata/2019/09/10/tineidjyri-opitaha-da-se-samoubiiat-v-silistra.422335", "text": "Полицаи и пожарникари са предотвратили снощи опит за самоубийство в Силистра, съобщиха от Областната дирекция на МВР.\n\r\n\r\n\r\nСигнал за провиснало момиче от перваза на балкон на петия етаж на жилищен блок бил получен на спешния телефон 112 в 21.45 часа снощи. Последвала незабавна реакция на екипи на районното управление и противопожарната служба в града.\r\n\r\nСлед като успели да отворят заключената входна врата, служителите заварили в жилището, освен 15-годишното момиче и приятеля й - на 18 години, който също заплашвал да скочи. С търпение и такт един от полицаите успял да разубеди двойката да се откаже от намеренията си. \r\n\r\nМомичето успешно било изтеглено от терасата и заедно с приятеля й били поети от екип на ЦСМП.", "date": "2019.09.10", "title": "Тинейджъри опитаха да се самоубият в Силистра "}
{"url": "https://www.dnes.bg/stranata/2019/09/10/dete-na-godinka-poletia-ot-vtoriia-etaj-roditelite-mu-speli.422341", "text": "Дете на годинка е прието в Университетската болница „Св. Георги“ в Пловдив след падане от втория етаж на жилищна сграда в града, съобщиха от пресцентъра на лечебното заведение, цитирано от Фокус.\r\nИнцидентът се е случил в петък в кооперация на бул. „Хаджи Димитър“. Детето се е покатерило и отворило прозореца, след което е\r\nПрез това време родителите му спели. То било намерено от съсед, който веднага подал сигнал на телефон 112.\r\n. Състоянието му към момента е стабилно и не се налага извършване на неврохирургична интервенция.\r\nПо непотвърдена информация бащата и майката са употребили алкохол преди да си легнат.\r\nСоциалните служби са уведомени за инцидента, образувано е досъдебно производство, а разследването продължава.", "date": "2019.09.10", "title": "Дете на годинка полетя от втория етаж, родителите му спели"}
{"url": "https://www.dnes.bg/akoshtete-vqrvaite/2019/09/10/pylnolunieto-nablijava-kakvo-predstoi-za-zodiite.422331", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНавлизаме в период, в който осъществяването на стремежите ни в емоционален план ще бъде възможно, обещават астролозите за периода на пълнолунието\r\n\"Пълнолунието започва да се усеща два дни преди да настъпи и ще бъде актвно два дни след това. Периодът е подходящ за реализация, свързана с качествата на зодия Риби. Той има отношение към нашия емоционален живот, състраданието и милосърдието\", каза астрологът Ивайло Добрев.\r\n, поясни той. Да изразим наши дълбоки емоции.\r\n                    \n                    \n                \r\n                \r\n                \r\n                \"Знак Риби е свързан с прошката. Моментът също е подходящ да поискаме или да дадем прошка на себе си\", посочи астрологът пред .\r\nПо думите му трябва да внимаваме да не изпаднем в илюзии и самозаблуди в идеализиране на някои образи. Възможно е да изпаднем в ролята на жертва или спасител.\r\n\" - при едни ще бъде по-силно, а при други по-слабо\", заключи астрологът Ивайло Добрев.", "date": "2019.09.10", "title": "Пълнолунието наближава, какво предстои за зодиите?"}
{"url": "https://www.dnes.bg/obshtestvo/2019/09/10/seksting-i-tormoz-onlain-kak-da-predpazim-decata-si-ot-zaplahite.422311", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОгромната част от децата вече са с мобилни телефони и по-добре от нас сърфират в интернет. Начините да ги предпазим от опасно съдържание са стотици, но анонимните злосторници стават все по-изобретателни.\r\nЗа 2018 година над 6 000 сигнала за сексуално насилие са били подадени на горещата линия за онлайн безопасност на Асоциация \"Родители\". За 2019 броят им расте.\r\n\r\n„Много често онлайн педофилите се представят за техни връстници през мрежите, разговорът бързо става приятелски и минава във виртуални любовни отношения“, обясни Антоанета Василева от Асоциацията \"Родители\".\r\n                    \n                    \n                \r\n                \r\n                \r\n                Тя даде пример - ако едно момиче се чувства неуверено за външния си вид, анонимните перверзници му казват, че изглеждат страхотно.\r\n\"Най-голям риск и най-много сигнали има за онлайн тормоз\", посочи тя пред .\r\n, така децата демонстрират доверието помежду си.\r\n\"Когато отношенията спрат да са приятелски се случва и злоупотребата. Важно е децата да знаят, че не е добре да се правят подобни снимки и те да се разпространяват и да са достъпни за други хора\", обясни Василева.\r\nРазговорът между родител и дете как и за какво се ползва интернет се започвал във все по-ранна възраст.", "date": "2019.09.10", "title": "Секстинг и тормоз онлайн: Как да предпазим децата си от заплахите?"}
{"url": "https://www.dnes.bg/mish-mash/2019/09/10/omyjena-dve-deca-19-g-na-ostrova-i-nakraia-otkazano-grajdanstvo-na-bylgarka.422325", "text": "Магдалена Филипова-Ривърс заминава за Великобритания преди 19 години. На Острова тя учи, работи и среща съпруга си, с когото имат две деца. И въпреки трайните корени, които има в страната, Министерството на вътрешните работи отказва да й издаде статут на постоянен гражданин.\r\nБългарката отива да учи във Великобритания в колежа Брадфийлд, а след това – в университета в Нюкасъл. Малко след това се запознава с съпруга си Матю, с когото се радват вече на 7-годишния Ноа и Инди, на 18 месеца.\r\nМаги, както я наричат приятелите й, също така работи като съветник в област Южен Оксфордшир в кабинета по обществените услуги.\r\nАла когато Brexit настъпи, Магдалена ще трябва да придобие и британско гражданство. Оказва се обаче, че нужните документи от последните пет години липсват, пишат от Daily Mail.\r\n                    \n                    \n                \r\n                \r\n                \r\n                Маги получава само статут на временен гражданин, но той й предоставя по-малко права от тези на британските граждани.\r\n„Не се тревожа. Ядосана съм. Осъзнавам последствията, казва Магдалена. - Мога да поискам правен съвет, но това си има цена. Навярно всичко ще е наред накрая, но става дума за това, което трябва да преминем всички от останалите държави от ЕС.“\r\nТрудността при получаване на гражданство притеснява българката не само заради самата нея, но и заради онези, които тепърва ще идват или вече учат в страната.\r\n„Най-много се тревожа, че има голяма опасност за хората, които са били икономически неактивни или онези, които са учили дълго време. Повечето от нас идват във Великобритания като студенти“, обяснява Магдалена. \r\n ", "date": "2019.09.10", "title": "Омъжена, две деца, 19 г. на Острова... И накрая отказано гражданство на българка "}
{"url": "https://www.dnes.bg/obshtestvo/2019/09/10/sled-pojara-kampaniia-sybira-knigi-za-decata-v-katrishte.422334", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Столичната библиотека стартира кампания за възстановяване на изгорелия книжен фонд на читалището в кюстендилското село Катрище.\n\r\nЕкипът на библиотеката ще се включи с лични дарения от книги и призовава читателите да направят същото.\n\r\nВсеки желаещ да дари книга може да го направи в централната сграда на Столичната библиотека на пл. \"Славейков\", като ще получи безплатна читателска карта.\n\r\nИдеята е да помогнем. Имаме редица кампании. През 2016 г. поставихме началото на няколко такива, през 2017 година също имаше инициативи\", каза за \"България сутрин\" Елисавета Шапкарева от Столичната библиотека. \n                    \n                    \n                \r\n                \r\n                \r\n                \r\n\"Буквално часове след началото дойдоха дарители. Сред тях третокласничка и дори българин от чужбина, който потвърди, че ще се включи\", подчерта тя пред \n\r\nНеобходимо е дарените книги да са на български класици и съвременни автори, които да са в помощ на учениците.\n\r\nКампанията ще продължи до 12 септември.\r\n ", "date": "2019.09.10", "title": "След пожара: Кампания събира книги за децата в Катрище"}
{"url": "https://www.dnes.bg/rusia/2019/09/10/cru-e-izvelo-ot-rusiia-svoi-vajen-shpionin-rusnak.422336", "text": "САЩ са извели от Русия високопоставен руски представител, потвърдил, че президентът Владимир Путин лично е ръководил намесата на Москва в американските избори предишната година, предаде Франс прес, като се позова на американски медии.\n\r\nСпоред Си Ен Ен руският представител е работел за САЩ от десетилетия, имал е личен достъп до Путин и е предоставил тайно направени снимки на документи на бюрото на президента. \n\r\nТой е бил изведен от Русия през 2017 г. поради опасения, че президентът на САЩ Доналд Тръмп или член на неговата администрация може да го предадат, без да искат, с ненавременните си разкрития на класифицирана информация.\n\r\nПо данни на в. \"Ню Йорк таймс\" ЦРУ е предложило на своя източник да го изведе от Русия още в края на 2016 г., но той е отказал, позовавайки се на семейни проблеми. Тогава американските тайни служби започнали да се опасяват, че е двоен агент. Страховете им обаче се оказали неоснователни месеци по-късно, когато източникът отстъпил.\n                    \n                    \n                \r\n                \r\n                \r\n                \r\nИнформаторът, чието име не се разкрива, се е оказал важен източник на информация за американските тайни служби. Благодарение на него те са стигнали до заключението, че Путин лично е ръководил намесата в изборите в САЩ през 2016 г. в подкрепа на Доналд Тръмп и във вреда на Хилари Клинтън, подчертава в. \"Ню Йорк таймс\", цитиран от БТА.\n\r\nСпоред американското издание същият информатор е заявил, че Путин е свързан с хакерската атака срещу сървъра на Националния комитет на Демократическата партия, разкрила много неудобни за лагера на Клинтън съобщения.\n\r\nИзведения от Русия агент е бил най-добрият източник на ЦРУ в страната. Бягството му е попречило на тайните служби на САЩ да узнаят какво ще направи Кремъл по време на американските избори през 2018 г., както и по време на подготовката за президентските избори догодина.", "date": "2019.09.10", "title": "ЦРУ е извело от Русия свой важен шпионин - руснак"}
{"url": "https://www.dnes.bg/crime/2019/09/10/piian-myj-zaspa-na-peika-drug-go-ograbi-vze-mu-telefona.422339", "text": "Спипаха 31-годишен мъж от Димитровград за кражба, съобщи полицията в Хасково. \r\n\r\nПреди два дни, той е задигнал телефон от 37-годишен свой съгражданин, седящ в нетрезво състояние на пейка на булевард „3 март“ в града.\r\n\r\nСлед като потърпевшият е подал сигнал, полицаите хванали крадеца. \r\n\r\nВ хода на работата се е оказало, че е заложил телефона в заложна къща, откъдето по-късно отново го откупил.", "date": "2019.09.10", "title": "Пиян мъж заспа на пейка... Друг го ограби, взе му телефона"}
{"url": "https://www.dnes.bg/stranata/2019/09/10/danychni-piha-kafe-i-sok-posle-zatvoriha-zavedenieto.422340", "text": "Екип от данъчни служители си поръча кафе и сок в заведение в Шумен, но не получи касова бележка и го затвори. Фаталните клиенти направили сметка 7,90 лв. на 13 август.\n\n \r\n\n\r\nДанъчните от Варна наложили запечатване на търговски обект и забранил достъпа до него за срок от 14 дни от 29 август. Собственикът обжалвал санкцията, но Административният съд в Шумен я потвърждава като правилна.\n\r\nМагистратите потвърждават и нейното предварителното изпълнение, като обясняват, че ако бъде отменена от следваща инстанция, бизнесменът ще може да си търси обезщетение по Закона за отговорността на държавата. В решението на съда се казва, че неизпълнение на задължението за издаване на фискален касов бон при продажба на стока води до неотчитане на приходи от страна на търговеца и до отклонение от данъчно облагане. Това е вреда за републиканския бюджет, поради възможността да не се отчитат реализираните приходи.\n                    \n                    \n                \r\n                \r\n                \r\n                \r\nОт решението става ясно, че при проверката е установена и разлика между касова наличност от фискалното устройство и фактическата наличност в размер на над 10 лева (служебно въведените суми били 80,11 лева, а фактическата наличност 90,70 лева). Определението може да се обжалва пред Върховен административен съд.", "date": "2019.09.10", "title": "Данъчни пиха кафе и сок, после затвориха заведението "}
{"url": "https://www.dnes.bg/science/2019/09/10/ucheni-otkrihme-kak-da-unishtojim-virusa-na-hiv.422347", "text": "Международен екип от учени смята, че е направил пробив в борбата срещу вируса ХИВ, откривайки клас съединения, които могат да унищожат причинителя на болестта СПИН, пише в. \"Дейли стар\".\n\n\r\n\n\r\nИзследователи от Финландия, Русия, Швейцария, Великобритания и САЩ съобщават, че въпросните съединения могат да разрушават молекули във вируса и в крайна сметка да го унищожат.\n\r\nВ прессъобщение учените посочват, че са открили съединение, което отстранява цинка от вируса ХИВ, правейки го безполезен.\n                    \n                    \n                \r\n                \r\n                \r\n                \r\nПървоначално приоритет за учените са били противораковите свойства на съединенията. \"Внезапно се оказа, че те проявяват висока и избирателна активност срещу котешкия имунодефицитен вирус (Feline Immunodeficiency Virus - FIV), който е най-близкият аналог на човешкия имунодефицитен вирус\", обяснява професор Олег Ракитин от изследователския екип, пише БТА. \n\r\nУчените отбелязват още, че съединението е високоефективно, без да представлява заплаха за приемния организъм. Специалистите казват, че откритието им е първото по рода си и се надяват да продължат изследванията, за да установят какви други заболявания може да лекува въпросният клас съединения.\n\r\nАко не се лекува, заразата с вируса ХИВ може да доведе до развитие на болестта СПИН. По данни на Обединената програма на ООН за ХИВ/СПИН (UNAIDS) понастоящем 37,9 милиона души живеят с вируса ХИВ, като новите случаи на зараза през 2018 г. са 1,7 милиона. От UNAIDS отчитат, че от 1998 г. новите случаи на зараза с ХИВ намаляват, а от 2004 г. се наблюдава спад на смъртността, свързана със СПИН.", "date": "2019.09.10", "title": "Учени: Открихме как да унищожим вируса на ХИВ"}
{"url": "https://www.dnes.bg/obshtestvo/2019/09/10/borisov-se-nadiava-ek-byrzo-da-dade-parite-za-merki-sreshtu-achs.422352", "text": "В България предприемаме всички мерки за ограничаване разпространението на заболяването Африканска чума по свинете. Това заяви министър-председателят Бойко Борисов по време на срещата си с еврокомисаря по здравеопазване и безопасност на храните Витянис Андрюкайтис.\r\nПремиерът отбеляза, че за целта се прилага план на Министерството на земеделието, храните и горите, който включва засилен контрол на граничните контролно-пропускателни пунктове, мерки за биосигурност в свиневъдните обекти, провеждане на информационна кампания, извършване на дезинфекция на площи и продукти, постоянен епизоотологичен надзор и редуциране на популацията от диви свине.\n\r\nБорисов добави, че българското правителство е отпуснало 28 млн. лв. за изплащане на обезщетения и прилагане на мерките за ограничаване и ликвидиране на заболяването на територията на България. Съгласно процедурата на Европейската комисия се извършва частично рефинансиране на направените разходи.\r\n                    \n                    \n                \r\n                \r\n                \r\n                Борисов изрази надежда, че в най-кратки срокове Европейската комисия ще започне да възстановява разходите, направени от България по овладяване на различни заболявания по животните, в това число и Африканската чума по свинете.\n\r\nСпоред премиера разпространението на болестта АЧС е не само регионален, но вече и глобален проблем, който носи огромни загуби на засегнатите държави и който може да повлияе трайно не само върху определен сектор, а върху цели икономики и търговски партньорства.\r\nПо тази причина министър-председателят счита за изключително важна координацията на действията в борбата срещу АЧС в Европа.\r\nБорисов изрази увереност, че експертната среща по въпросите на АЧС, чийто домакин е София, ще допринесе за изготвянето на Глобална стратегия за контрол и изкореняване на Африканската чума по свинете в световен мащаб.", "date": "2019.09.10", "title": "Борисов се надява ЕК бързо да даде парите за мерки срещу АЧС"}
{"url": "https://www.dnes.bg/stranata/2019/09/10/bravo-uchenici-nameriha-portmone-dadoha-go-v-policiiata.422356", "text": "Пет момчета от Спортно училище \"Георги Бенковски\" в Плевен намериха портмоне с пари и документи и го предадоха в полицията, съобщи Областната дирекция на МВР.\r\n\r\nСлучаят е от вчера около обяд. Излизайки от тренировка момчетата намерили дамско портмоне на пейка в градината на площад \"Иван Миндиликов\" в областния град. Веднага занесли изгубената вещ на охраната в Първо РУ – Плевен.\r\n\r\nУстановено е, че в портмонето има 115 лева и лична карта на жена от плевенското село Писарово. Служителите на реда са се свързали с близки на собственичката и са я поканили да го получи.\r\n\r\nМомчетата тренират футбол с треньор Светослав Бърканичков - двама са 12-годишни, двама - 11-годишни и един 10-годишен.\r\n\r\nРъководството полицията в Плевен е изказало благодарност за достойната им постъпка и им е пожелало здраве, успешна учебна година и реализация в спорта, се посочва в съобщението на полицията.", "date": "2019.09.10", "title": "Браво! Ученици намериха портмоне, дадоха го в полицията"}
{"url": "https://www.dnes.bg/zvezdi/2019/09/10/djei-lo-veche-v-otbora-na-blondinkite.422359", "text": " Дженифър Лопес изненада феновете си, като се появи с нова и стилна прическа по време на филмовия фестивал във Торонто (TIFF). Актрисата и певица демонстрира новата си визия на червения килим - тя вече е с актуалната към момента прическа боб и косата ѝ е руса.\r\nТя е заложила на по-дълга прическа тип каре, а не на къса коса, като Емилия Кларк и Биби Рекса, например. Дългата кестенява чуплива коса беше запазена марка на Джей Ло, но тя изглежда добре и като блондинка.\r\n \r\nЗвездата беше на фестивала заради официалната премиера на новия филм, в който участва - \"Hustlers\". Там тя влиза в ролята на стриптийзьорка и танцува страстно на пилон.\r\n \r\nСтилистът, който се е погрижил за боб прическата на Дженифър, е Крис Епълтън. Той често е работил и с други знаменитости - Ким Кардашян, Кейти Пери, Ариана Гранде.\r\n \r\nЛопес е заложила и на жълта рокля с V-образно деколте за премиерата, която много е отивала на косата ѝ, коментират потребители на социалните мрежи. Вижда се, че актрисата е избрала нестандартна чанта за събитието - във формата на пачка от 100-доларови банкноти.\r\n\r\n", "date": "2019.09.10", "title": "Джей Ло вече в отбора на блондинките"}
{"url": "https://www.dnes.bg/notifikacii/2019/09/10/parnoto-niamalo-da-poskypva-do-kraia-na-godinata.422360", "text": "Няма да има повишение на цената на топлинната енергия до края на тази година. Това увери председателят на КЕВР Иван Иванов.\n\n\r\nСъгласно заявлението, което е постъпило в КЕВР от  \"Булгаргаз\", се предвижда намаление на цената на природния газ с 0,11  процента, обясни той пред журналисти в сградата на регулатора, където Комисията отбеляза 20-годишнината от създаването си.\r\nИван Иванов добави, че спрените топлоелектрически централи не влияят върху цената на тока за бизнеса. Освен това предвиденият планов ремонт на ТЕЦ \"Марица-изток 1\" е завършил предсрочно, предаде БТА.\r\nЗа момента КЕВР не е констатирала нарушения на лицензиите на спрените ТЕЦ-ове, но вероятно има нарушения на комплексните разрешителни, които се издават от Министерството на околната среда и водите.", "date": "2019.09.10", "title": "Парното нямало да поскъпва до края на годината"}
{"url": "https://www.dnes.bg/notifikacii/2019/09/10/neizvesten-zabi-kirki-v-kolite-na-bashta-i-dyshteria-ot-montana.422383", "text": "Неизвестен отмъстител забил кирки в колите на баща и дъщеря от Монтана, съобщиха от Областната дирекция на МВР.\r\nВ понеделник автомобилите били оставени пред два съседни адреса в града, а злосторникът забил сечивото във времето между 14.30 и 16 часа, уточниха от полицията.\r\nПовредени са предните капаци на \"Фолксваген Шаран\" и \"Опел Зафира” с монтански регистрации, собственост на 45-годишна жена и нейният баща - 63-годишен мъж.\r\nЕдна от версиите, по които работи полицията, е, че вандализмът е дело на бившия съпруг на дъщерята.\r\nИзвършен е оглед на място. Образувани са досъдебни производства.\r\n ", "date": "2019.09.10", "title": "Неизвестен заби кирки в колите на баща и дъщеря от Монтана"}
{"url": "https://www.dnes.bg/cars/2019/09/10/bmw-syzdade-biju-za-arabski-sheihove.422343", "text": "Богатите жители на Близкия Изток отдавна са известни с желанието си за показност и лукс, като от това се възползват и автомобилните производители. Именно за подобни клиенти BMW създаде и специален модел, който е един от най-скъпите в конфигуратора на баварския производител.\n\r\nЛимузината се предлага в шоу-рума BMW Abu Dhabi Motors, като е наистина уникална. Версията M760Li xDrive е единственият автомобил на марката с 12-цилиндров двигател, като е напълно възможно е и да е последният такъв, тъй като баварците не горят от желание на адаптират този мотор към новите екологични стандарти.\n\r\nАвтомобилът е максимално оборудван. Той е в екзотичния цвят Atlantis Blue, който е комбиниран с голям брой гланцови елементи. Има още 20-цолови джанти, адаптивна лазерна оптика, както и лого М и V12, които подчертават характера на седана.\n                    \n                    \n                \r\n                \r\n                \r\n                \r\nЛуксозният салон включва специална кожа Smoke White, която се оценява на 4000 долара. Отзад са поставени специални седалки с допълнителни екстри, обединени в пакета Executive Lounge Seating Package с цена 5700 долара. Има и акустична система Bower & Wilkins Diamond Surround, струваща още 3400 долара.\n\r\nНе се съобщава дали автомобилът е направен по поръчка на клиент или инициативата е на дилъра. Цената на този автомобил от 250 000 долара едва ли ще стресне купувачите и той  съвсем скоро ще стане собственост на някой петролен шейх.\r\n", "date": "2019.09.10", "title": "BMW създаде бижу за арабски шейхове"}
{"url": "https://www.dnes.bg/notifikacii/2019/09/10/trima-dushi-klaha-19-godishen-v-godech.422385", "text": "Трима души са задържани за нападение с нож над 19-годишен младеж. Това съобщиха от пресцентъра на МВР. Вследствие на сбиване 19-годишен младеж е с прободни рани в гърба и врата. Тримата рецидивисти са задържани за причинена телесна повреда след незабавни действия на криминалисти в Годеч. \n\n\r\n\n\r\nОколо 22.00 часа на 7 септември в районното управление на Годеч постъпил сигнал за сбиване между няколко души пред жилищен блок. На място незабавно били изпратени полицейски служители. Пострадалият бил транспортиран до болнично заведение. \r\n                \r\n                \r\n                \r\nСлед оглед на местопроизшествието, криминалистите от Годеч, съвместно с колегите им от София, предприели активни оперативно-издирвателни действия, в хода на които установили и задържали извършителите - трима криминално проявени и осъждани мъже от Угърчин. Установен е и ножът, с които е бил извършено престъплението. \n\r\nСлед доклад на събраните доказателства в районната прокуратура в Костинброд 40-годишен е привлечен в качеството на обвиняем и му е наложена 72-часова мярка за неотклонение „Задържане под стража“.", "date": "2019.09.10", "title": "Трима души клаха 19-годишен в Годеч"}
{"url": "https://www.dnes.bg/politika/2019/09/10/zam-ministyr-otiva-vyv-viena-kato-nash-predstavitel-v-oon.422386", "text": "Емилия Кралева е освободена от длъжността заместник-министър на външните работи със заповед на премиера Бойко Борисов.\r\nТова съобщиха от правителствената пресслужба.\r\n\r\nОт утре Кралева поема поста на постоянен представител на Република България при Службата на ООН, преговорите и форумите на ОССЕ и международните организации във Виена.", "date": "2019.09.10", "title": "Зам.-министър отива във Виена като наш представител в ООН"}
{"url": "https://www.dnes.bg/sofia/2019/09/10/skuterite-lime-veche-si-imat-konkurenciia-cenite-syshtite.422346", "text": "Преди няколко седмизи, споделените електрически тротинетки Lime се появиха по улиците на София. От тогава, зелените машини се сляха с облика на града, появявайки се навсякъде - по улици, пътища, в асансьори, надничайки от някое скришно място или от багажника на автомобил.\r\nОт днес обаче те вече имат конкурент, защото в столицата заработи и Brum - друга компания за споделяне на електрически скутери, която използва платформата на Bird.\r\nКомпанията Bird предлага на независими оператори да създадат свои флотилии от ел. тротинетки, където поискат. Тя осигурява и скутерите на производствени цени, а операторът може да ги брандира със своето лого. Разбира се, Bird получава процент от всяка наета тротинетка.\r\n                    \n                    \n                \r\n                \r\n                \r\n                Процедурата е същата като при Lime - всеки, който иска да вземе скутер, сваля приложението и сканира кода на избраната тротинетка. Така тя се отключва и е готова за каране. В София вече има десетки скутери и обозначени паркинги, където да бъдат оставени машините.\r\nЦената не е по-ниска от тази на Lime. Всъщност е същата - 1,50 лева за отключване и 30 стотинки на минута. Новите потребители, които се регистрират в приложението, имат право на 15 минути безплатно каране на стойност 8 лева.\r\nСкутерите на Lime буквално биват зарязвани навсякъде, което принуди общината да проведе разговор с оператора, за да настоява да бъде изграден механизъм, с който ще е сигурно, че тротинетките ще бъдат връщани само на обозначените места. \r\nBrum има решение на проблема - от компанията стимулират своите потребители, като ти връщат 50 стотинки от цената ако върнеш скутера на обозначените паркинги.\r\n \r\n \r\n \r\n \r\n ", "date": "2019.09.10", "title": "Скутерите Lime вече си имат конкуренция, цените – същите"}
{"url": "https://www.dnes.bg/crime/2019/09/10/neizvesten-otmykna-cialo-stado-s-67-jivotni-v-dobrichko.422344", "text": "Неизвестен открадна стадо овце и кози в Добричко, съобщиха от Областната дирекция на МВР.\r\nВчера около 19:00 часа е получено съобщение за извършена кражба на 67 броя дребен рогат добитък, кози и овце.\r\nЖивотните са били оставени без надзор в землището на добричкото с. Крупен.\r\nПо случая е образувано досъдебно производство.", "date": "2019.09.10", "title": "Неизвестен отмъкна цяло стадо с 67 животни в Добричко"}
{"url": "https://www.dnes.bg/temida/2019/09/10/sydiat-roditelite-na-bebeto-koeto-padna-ot-vtoriia-etaj.422390", "text": "Районната прокуратура в Пловдив образува дело срещу родителите на момиченцето, \r\nРазследващите ще установяват как детето, което е на година и три месеца, е политнало от прозорец на дома и дали действително става въпрос за нещастен случай.\n\r\nДосъдебното производство е за . За това престъпление законът предвижда до 3 г. лишаване от свобода и обществено порицание.\r\nПо предварителна информация по време на инцидента бащата и майката спели. Данните от пробите им все още не са представени по делото.\r\n                    \n                    \n                \r\n                \r\n                \r\n                Прокуратурата е възложила на служители от Агенцията за закрила на детето да изготвят социален доклад.\r\nВ момента момиченцето е университетската болница \"Св. Георги\" в Пловдив. Оттам съобщиха, че е с черепно-мозъчна травма, но в стабилно състояние. Настанено е в клиниката по детска хирургия, а утре се очаква да бъде преместено в неврохирургия, предаде .", "date": "2019.09.10", "title": "Съдят родителите на бебето, което падна от втория етаж"}
{"url": "https://www.dnes.bg/health/2019/09/10/agenciiata-po-hrani-i-lekarstva-v-sasht-syvetva-da-ne-se-kupuvat-e-cigari-s-neiasen-proizhod.422363", "text": " Това се посочва в публикувано становище на Агенцията по храни и лекарства в САЩ (FDA) по повод на разразилата се криза с електронните цигари в САЩ.\r\nРегулаторният орган към Министерство на здравеопазването в САЩ, който осъществява контрол на качеството на хранителните продукти, лекарствата, тютюневите изделия и други стоки, анализира заедно с американския Център за контрол и превенция на заболяванията всички докладвани случаи на белодробни и други заболявания, свързани с употребата на е-цигари.\n                    \n                    \n                \r\nКъм момента федералните и местни здравни власти в САЩ разследват случаите на всички докладвани белодробни и други заболявания, както причината за смъртните случаи на потребители на е-цигари, за да установят откъде са закупени съответните вейпинг устройства и какви вещества се съдържат в течността. \n\r\nПовечето от изследваните белодробни заболявания на ползвателите на електронните цигари се свързват с откритото психоактивно вещество в течността тетрахидроканабинол, както и с наличието на значително количество Витамин Е ацетат, споделят от агенцията. Витамин Е ацетат е вещество, което е широко използвано в хранителни добавки, козметика и други потребителски стоки. Въпреки че няма достатъчно налични данни за ефекта от инхалацията му и връзката му с белодробните заболявания, от Агенцията препоръчват на потребителите да не го инхалират. \n\r\nКато причина за един от смъртните случаи Агенцията посочва откритото психоактивно вещество– тетрахидроканабинол, което се е съдържало в течността на нелегално внесено вейпинг устройство. Федералните служби проучват и други синтетични канабиноиди и опиати, химикали и токсини, открити в течностите на електронните цигари, като причина за белодробните заболявания.\n\r\n\r\nЗа разлика от електронните цигари, при които се нагрява никотинова течност, понякога с неясен състав, то при устройства като IQOS и GLO се нагряват късове от истински тютюн. Производителите на тези устройства с нагряване публикуват редовно научните данни от своите проучвания, които се анализират от независими държавни регулатори, агенции и научни експерти.\n\r\nСлед обстоен преглед на научното досие на Филип Морис Интернешънъл за устройството IQOS през май тази година Агенцията по храни и лекарства (FDA) разреши продажбата му на американския пазар с мотива, че продуктът може да изиграе роля за опазване на общественото здраве. Редица независими агенции като Федералният институт за оценка на риска в Германия (BfR) и Агенцията към здравното министерство във Великобритания (Public Health England) пък извършиха свои проучвания и потвърждават намалението на вредните вещества в парата от IQOS в сравнение с тези в цигарения дим.\n\r\nНаличните научни данни за IQOS и за конкурентното устройство с нагряване на Бритиш Америкън Тобако – Glo бяха изследвани по-рано от Комитета по токсикология във Великобритания, който постанови, че тези продукти \"вероятно намаляват риска за пушачите\".\n\r\nТези системи за нагряване на истински тютюн, за разлика от електронните цигари, не се продават на пазара в САЩ и не са обект на настоящото разследване на здравните власти.", "date": "2019.09.10", "title": "Агенцията по храни и лекарства в САЩ съветва: Да не се купуват е-цигари с неясен произход"}
{"url": "https://www.dnes.bg/index/2019/09/10/pytiat-na-karl-lagerfeld-legendata-na-chanel.422387", "text": "Знаете за онези хора, които успяват да ви докоснат без дори да ги познавате. Тяхната личност е толкова голяма, че някакси се пресягат и побеждават разстояния, за да оставят своята следа върху всяка една част на света.\r\nТова са хора, които чрез успехите си показват на света, че освен талант, трябва да работиш здраво. Да се придържаш към мечтата си, да забравиш за купоните и да се фокусираш изцяло към постигане на целта си. Успееш ли, то тогава партита ще бъдат в твоя чест и ти ще си център на вниманието.\r\n \r\nМузиката си има много такива личности - Фреди Меркюри, Майкъл Джексън, Бионсе и много други. Киното - също. Спортът, изкуството, архитектурата могат да се похвалят с големи имена, които са оставили отпечатък, който ще се задържи през времето.\r\n \r\nМодата, от своя страна, е малко по-странна индустрия. Тук, трябва да се доказваш постоянно, да измисляш нови модели, да си пръв с иновациите и да успееш да покажеш нещо ново на света. Модните подуими са една от най-трудната сцена за превземане, а, когато това стане, то ти се превръщаш в икона.\r\n \r\nКарл Лагерфелд е такава икона. Роден на днешната дата през 1933 година в Германия, Лагерфелд още от малък знае как да пробива в бизнеса. Цялото му име е Карл Ото Лагерфледт, но самият той премахва последната буква от фамилията си, защото така ще звучи по-рекламно.\r\n \r\nВсъщност, през годините се водят доста спорове кога точно е роден дизайнерът. Той твърди, че правилната година е 1935-а, докато представителите му го подмладяват с още 3 години. Според източници, самият Лагерфелд твърди, че майка му е сбъркала датата в картона за раждане, тъй като й е било по-лесно да напише цифрата 3 вместо 8. \r\n \r\nПървият му досегег с модата е през 1955 година. Тогава е нает да работи за дизайнера Пиер Балмен, където учи занаята три години. След това се изкачва до артистичен директор на Жан Пату. Пет години по-късно напуска модната му къща, за да вземе кариерата си в свой ръце.\r\n \r\nСлед леки колебания дали модният бизнес е за него, Лагерфелд се озовава в 80-те години, където името му ще се превърне в нарицателно за дизайн. През 1983 година започва работа в модната къща на Chanel, а година по-късно създава и собствена линия. Четири години по-късно Лагерфелд започва да прави и собствени модни рекламни камапнии, които и до днес се използват като уроци по висша мода.\r\n \r\n", "date": "2019.09.10", "title": "Пътят на Карл Лагерфелд - легендата на Chanel"}
{"url": "https://www.dnes.bg/snimka-na-denia/2019/09/10/hubavoto-vreme-prodyljava-utre-pak-shte-e-slynchevo.422345", "text": "Утре ще преобладава слънчево време с разкъсана, предимно висока облачност почти без валежи. Ще продължи да духа слаб до умерен вятър от изток-североизток.\r\nМаксималните температури ще са между 25 и 30 градуса, според прогнозата на НИМХ-БАН.\r\nНад Черноморието ще е е предимно слънчево, с временни увеличения на облачността. Валежи са малко вероятни. Ще духа до умерен североизточен вятър. Максимални температури на въздуха ще са 25-28 градуса, температурата на морската вода е 24-25 градуса. Вълнението на морето ще е 3 бала.\r\nНад планините облачността ще е променлива, често намаляваща до слънчево. Ще е почти без валежи. Ще духа слаб до умерен изток-североизточен вятър. Максимална температура на височина 1200 метра - около 20 градуса, на 2000 метра - около 13 градуса.\r\r\n                \r\n                \r\n                Атмосферното налягане слабо ще се повиши и ще е малко по-високо от средното за месеца.\r\nВ четвъртък и петък ще преобладава слънчево време, с временни увеличения на облачността, почти без валежи. Ще духа слаб, в източната половина от страната до умерен североизточен вятър. Ще остане топло за периода. (БТА)\r\n ", "date": "2019.09.10", "title": "Хубавото време продължава, утре пак ще е слънчево"}
{"url": "https://www.dnes.bg/politika/2019/09/10/siderov-kandidat-kmet-v-sofiia-vyzmojno-e.422394", "text": "Лидерът на \"Атака\" Волен Сидеров каза, че е възможно да участва в кметската надпревара в София.\r\nПопитан дали ще се кандидатира, Сидеров каза, че в момента решават този въпрос в централното ръководство на \"Атака\" и още нямат крайно решение.\nТой посочи, че целта на партията за местния вот е да подобри резултатите си от 2015 г., които тогава били доста зле.\r\nЛидерът на \"Атака\" определи като поръчка ареста на  председателя на Национално движение \"Русофили\" Николай Малинов по  обвинение в шпионаж. Той коментира темата пред журналисти при внасянето  на документи в ЦИК за регистрация на \"Атака\" за участие в местните  избори, предаде БТА.\r\n                    \n                    \n                \r\n                \r\n                \r\n                \"Очевидно това е поръчка. Очевидно тази поръчка, да ви  кажа само, ще удари по избора на ГЕРБ за кметове, тя ще удари по избора  за София, защото по този начин институциите, в случая прокуратурата,  създават проблеми на Борисов\", коментира Сидеров.\r\nСпоред него  с тези действия \"изкуствено ще втвърдят много избиратели\", които сега  ще се възмутят от тези задържания, от тези разпити.\r\n\"Малинов е  задържан пред 12-годишната му дъщеря с 20 полицаи, нахлули в къщата му,  и още десет на долния етаж\", посочи Сидеров. Според него сега Мая  Манолова може да получи неочаквана подкрепа от хора, които поддържат  идеята да имаме добри отношения с Русия.\r\n\"Ставаме играчка в  геополитическа игра, но това не е добре за нас\", смята Волен Сидеров.  Според него има предпоставки за дипломатически скандал.", "date": "2019.09.10", "title": "Сидеров кандидат-кмет в София? Възможно е!"}
