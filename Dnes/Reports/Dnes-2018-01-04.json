{"url": "https://www.dnes.bg/health/2018/01/04/tova-e-nai-chestata-prichina-za-koremni-bolki-pri-tiineidjyrite.364109", "text": "Синдромът на дразномото черво засяга както възрастни, така и деца. Обикновено оплакванията започват в училищна възраст, като се счита, че около 14% от гимназистите и около 6% от учениците в прогимназия проявяват симптомите.Състоянието се характеризира с хронична коремна болка или дискомфорт и нарушена чревна функция без да е налице възпалителна, анатомична, метаболитна или неопластична причина за оплакванията.", "date": "2018.01.04", "title": "Това е най-честата причина за коремни болки при тийнейджърите"}
{"url": "https://www.dnes.bg/notifikacii/2018/01/04/kontaktite-mejdu-dvete-korei-pryt-v-kolelata-na-sasht.364091", "text": "Подновяването на междукорейските контакти заплашва да отслаби стратегията за изолиране на режима в Пхенян, следвана от администрацията на президента Доналд Тръмп, впуснал се отново в ескалираща размяна на реплики с Ким Чен Ун, пише Франс прес.\r\nАмериканският лидер съвсем не е склонен към помирителни думи в конфронтацията с онзи, когото нарича \"малкия човек-ракета\" заради ускорените тестове на севернокорейски балистични ракети през последните месеци.\r\nВъв вторник той пак публикува подигравателен пост в Тwitter срещу севернокорейския ръководител.\r\n\"Ким Чен Ун току-що заяви, че \"ядреният бутон е постоянно на бюрото му\" (. . .) Информирайте го, че аз също имам ядрен бутон, но много по-голям и по-мощен от неговия, и той работи!\", написа Тръмп.\r\nС новогодишното си послание Ким Чен Ун обаче лансира и процес за подновяване на контактите с Южна Корея; това явно е изненадало Вашингтон, където изпитват голямо недоверие към него.\r\nДоналд Тръмп реагира отначало сдържано. \"Това може да е добра новина, а може би не. Ще видим!\" - написа той. След това посланичката му в ООН Ники Хейли отхвърли перспективата за разговори между двете Кореи, щом не става дума за денуклеаризация на Корейския полуостров. \"Кърпежи\", коментира тя.\r\nСлед предложението на Ким Чен Ун още в сряда бе включен наново трансграничният червен телефон между двете Кореи, бездействал от 2016 г.\r\nСпоред Иън Бремър, президент на консултантското дружество \"Евразия груп\", Ким Чен Ун вече смята, че може да започне такъв процес, след като заяви, че междуконтиненталните му ракети са способни да стигнат до територията на САЩ.\r\n\"Това им позволява (на севернокорейците) да говорят за отваряне към южнокорейците, към китайците . . . Винаги е за предпочитане да преговаряш от позиция на силата\", обясни той.\r\nОт идването си на власт през януари Доналд Тръмп води кампания за \"максимален натиск\" върху Пхенян, включващ двустранни и международни санкции, придружени с редовно подновявана военна заплаха.\r\nЗаявената цел е да се стигне до дипломатическа и икономическа изолация на режима в Пхенян, която би го принудила да направи отстъпки, засягащи ядрената и балистичната му програма.\r\nНо докато американският президент обещаваше на Пхенян \"огън и ярост\", Южна Корея избра през май Мун Дже Ин - президент, решително настроен за диалог със съседния Север.\r\n\r\nСлед инициативите на Ким правителството му отправи сигнал, че е готово идната седмица да обсъди севернокорейското участие в Олимпийските игри в Пьончан от 9 до 25 февруари, както и други теми от взаимен интерес.\r\nДали президентът Мун също не търси начин да гарантира на страната си повече сигурност в съседство с държава, станала ядрена сила и ненамекваща дори, че ще се откаже от своя арсенал?\r\nГоворителката на Държавния департамент Хедър Науърт настоява, че случаят не е такъв. \"Ким Чен Ун цели навярно да забие клин между две държави - между нашата държава и Република Корея\", заяви тя.\r\n\"Мога да ви уверя, че това няма да стане. Ние гледаме много скептично на искреността на Ким Чен Ун, когато изразява желание да седне и да разговаря\", каза Науърт.\r\nСеул обаче вижда в политиката на Доналд Тръмп израз на лозунга \"Америка преди всичко\" (America First) и със сигурност не \"Южна Корея преди всичко\".\r\nСпоред Иън Бремър, говорил наскоро с южнокорейски представители, има реален шанс Сеул да склони за замразяване на съвместните си военни маневри с американците, за да може да разговаря с Ким Чен Ун.\r\nТова би представлявало победа за Китай и несполука за Вашингтон, отхвърлящ всеки опит за поставяне на равенство между военното си присъствие в региона и ядрената програма на Пхенян.\r\nСпециалистите като Иън Бремър са твърде предпазливи. \"Виждаме промени, насочени към пробив, но и други, насочени към конфронтация\", отбелязва той.\r\nА рискът от грешка в изчисленията при ракетен пуск, способна да доведе до военен сблъсък, все така ни облива в студена пот. Този риск \"е много висок\", смята експертът./БТА/", "date": "2018.01.04", "title": "Контактите между двете Кореи – прът в колелата на САЩ"}
{"url": "https://www.dnes.bg/akoshtete-vqrvaite/2018/01/04/bez-strah-i-s-fines-kotarak-iazdi-poni-v-angliia.364123", "text": "Сиамският котарак Луис обича да ядзи понито Комет във фермата на собственичката си в Девън, Англия, съобщи в. \"Дейли мейл\", цитиран от БТА.\r\nСлед езда двамата често търкат муцуните си в конюшната.\r\nЕма Масингейл се грижи за понито от три години. Котаракът, който е на шест години, живее с тях от една година. \r\nЗа първи път той се качил на Комет с нея. След това започнал да скача на седлото, когато Ема Масингейл го потупа. Сега вече възсяда Комет и без покана. Най-често скача на седлото от преградата в конюшната.\r\nХората обикновено не забелязват Луис на седлото, ако не измяука.", "date": "2018.01.04", "title": "Без страх и с финес: Котарак язди пони в Англия"}
{"url": "https://www.dnes.bg/eu/2018/01/04/edin-mlad-evropeec-za-evropa-oshte-nishto-ne-e-zagubeno.364100", "text": "Мнозина, които преди една година бяха гневни, днес просто са уморени. Всички ние свикнахме с омразата и с гневните реакции на части от обществото. Но през 2018 година има и надежда, твърди в есето си Кръсто Лазаревич, публикувано от .\r\nПрез 2016 година един изпълнен с омраза човек, с реториката на седемгодишен арогантен малчуган, беше избран за президент на САЩ. Възрастните недоволни британци прокараха Brexit-а, докато младите, влюбени в Европа британци предпочетоха да си останат у дома, вместо да гласуват на референдума. През 2016 година почина и поп-легендата на 80-те години Принс. Хората по целия свят изпратиха 2016 с вдигнат среден пръст и възгласи „Fuck You 2016!\".  \r\n2016 година ще остане в историята като една година, в която т.нар. западен свят без причина сам се вкара в задънена улица. И то не като последица от тежка икономическа криза като тази от 1929 година, а защото просто много хора решиха да заложат на националистическата карта, вместо на отвореното към света общество. И не защото се чувстват зле, а защото очевидно това им доставя удоволствие.\r\n\r\nПогледът назад към 2017 година не събужда вече тези силни усещания. Не защото годината беше по-добра, а защото ние се примирихме с факта, че т.нар. западен свят през следващите години няма да е едно добро място. И че ще сме щастливи, ако статуквото се запази.\r\n2017 година беше подобна на отдавна отминалите 1790-а, 1915-а и 1969-а година. Тя беше годината на Големия взрив. И още по-точно - на многото взривове.\r\nПървите месеци от мандата на Доналд Тръмп ги възприехме като някакъв виц. Той така и не успя да прокара много от намеренията си, защото някакви си там съдии или американският Конгрес ги блокираха. Но със събитията в Шарлътсвил вицът свърши: 45-ият президент на САЩ не осъди насилието, защото за него по-важно беше да си спечели овациите на неонацистите и други десни екстремисти. \r\nПрез 2017 година една дяснопопулистка партия в Германия, която търпи в редиците си и неонацисти, стана трета политическа сила в Бундестага. Неправителствени организации регистрираха над 1 700 нападения срещу бежанци в Германия - повече от четири на ден.\r\n\r\nВ Австрия пък един човек с нацистко минало беше назначен за вицеканцлер. Участието в правителството на Партията на свободата доведе до налагане на санкции на Австрия през 2000-та година. А през 2017-а от европейските столици пристигат само поздравления? Самият канцлер пък е един 31-годишен мъж, който така и не е завършил следването си, а цялата му изборна програма беше изградена върху затварянето на Балканския маршрут.\r\nНа Балканите осъдени за военни престъпления биват празнувани като национални герои, например Слободан Праляк, който се самоуби показно в Хагския трибунал още при произнасянето на присъдата му. Дори президентката и министър-председателят на членката на ЕС Хърватия критикуват Международния трибунал и окачествяват присъдите му като нечестни.\r\nВ Чехия министър-председател стана популистът и евроскептикът Андрей Бабиш. Той обаче е зависим от гласовете на десните екстремисти и комунистите, за да може изобщо да управлява. В Полша и Румъния пък предстоят съмнителни реформи в правосъдната система. Потъпкването на върховенството на закона в Полша е толкова отявлено, че ЕС прибягва за първи път до параграф 7 от Лисабонския договор, който може да доведе до отнемането на правото на глас на страната. \r\nУнгарското правителство отдавна вече е загърбило либералните европейски ценности, но за разлика от Полша още не е санкционирана от ЕС, тъй като партията на Виктор Орбан е член на ЕНП заедно с германските ХДС/ХСС и австрийската Народна партия, които я покровителстват.\r\nИ докато континентът продължава да завива все по-надясно, през 2017 година в Средиземно море се удавиха над 3 100 души по време на бягството си към Европа.\r\nМнозина, които преди година бяха яростни, днес са просто уморени. Примирихме се с факта, че основни права на малцинствата се поставят под въпрос. Свикнахме и с ежедневната омраза по улиците, в социалните мрежи и в парламентите, в които отново започнаха да влизат по-малко жени. \r\n\r\nНе бива обаче да си заравяме главите в пясъка. Все пак през 2017 година ние бяхме пощадени от най-лошото. Дясната екстремистка Марин льо Пен категорично загуби президентските избори във Франция и на първо време няма да може да руши ЕС. Финландия, Малта и Германия въведоха еднополовите бракове, което - след едно съдебно решение - скоро ще трябва да стори също и австрийското правителство.\r\nВсе още нищо не е загубено. 2018 година може да влезе в историята като годината, в която гражданите ще дадат отпор на залитането вдясно и на негативните реакции на части от обществото. \r\n\r\n ", "date": "2018.01.04", "title": "Един млад европеец за Европа: Още нищо не е загубено!"}
{"url": "https://www.dnes.bg/world/2018/01/04/pak-teroristichen-atentat-v-kabul-11-dushi-zaginaha.364133", "text": "Самоубийствен атентат беше извършен в Кабул, предадоха Франс прес и Ройтерс. Убити са 11 души и 25 са ранени. Според очевидци и полицаи нападението било извършено по време на полицейска операция срещу трафик на алкохол и наркотици.\"Ислямска държава\" пое отговорност за нападението, съобщи информационната агенция на  радикалната групировка Амак, цитирана от Ройтерс.Репортер на Ройтерс заяви, че когато пристигнал на мястото, видял четири полицейски автомобила да извозват загинали или ранени хора. Районът се намира недалеч от американското посолство и други дипломатически мисии.Полицаи заявиха, че атентаторът бил с полицейска или военна униформа и приближил група служители на силите за сигурност близо до мястото на акцията срещу наркотиците и алкохола, но засега това не е официално потвърдено.\"Силите на кабулската полиция са били там, за да предотвратят възможен протест, когато атентатор самоубиец се приближил към тях и взривил колана си с експлозиви\", каза Башир Муджахид, говорител на кабулската полиция.Преди няколко дни при самоубийствен атентат в шиитски културен център в Кабул загинаха най-малко 41 души, а над 80 бяха ранени, което показва незавидните условия на сигурност в афганистанската столица, отбелязва Ройтерс. (БТА) ", "date": "2018.01.04", "title": "Пак терористичен атентат в Кабул, 11 души загинаха"}
{"url": "https://www.dnes.bg/akoshtete-vqrvaite/2018/01/04/sofiia-richi-na-syd-spodeliala-snimki.364082", "text": "Според запознати, фотографската агенция Backgrid, която е много популярна в звездните среди, е предприела законни действия срещу 19-годишната София Ричи.\r\n \r\nПричината е, че моделът безгрижно споделя свои снимки, направени от агенцията, които рекламират японската марка Samantha Thavesa.\r\n \r\nBachgrid наели адвокати за случая, които изпратили писмо до София през октомври, но снимките не бяха свалени. Компанията търси обезщетение за щети и загубени ползи на стойност около 1 милион долара.\r\nСофия (19) наскоро обяви любовта си към Скот Дисик (34), който има три деца. На снимката се виждат двамата след пристигането си в Аспен, Колорадо, където те прекараха новата година.", "date": "2018.01.04", "title": "София Ричи на съд, споделяла снимки"}
{"url": "https://www.dnes.bg/obshtestvo/2018/01/04/vseki-vtori-bylgarin-zyzne-prez-zimata.364094", "text": "Почти половината българи нямат възможност да отопляват задоволително жилищата си през зимата. Това става ясно от информация на европейската статистическа агенция Евростат, публикувана днес.\r\n39,2 на сто от българите отговарят, че не могат да си позволят да отопляват в достатъчна степен жилищата си и студуват през зимата, като това е най-високият показател в ЕС.\r\nБроят на българите, за които цените на енергията са непосилни, не се е променил през 2015 и 2016 г., като през 2014-а те са били малко повече – 40,5%.\r\nПо-значително подобряване на стандарта на живот у нас се наблюдава през 2011 г., когато процентът на енергийно бедните е паднал от 66,5 на 46,3 на сто. В годината на влизането на България в ЕС - 2007-а, 67,4 на сто от населението е презимували на спрени радиатори или се е свивало в една отоплена стая.\r\nВъпреки подобряването на показателя през годините картината в България е катастрофална в сравнение с останалите европейски членки. Броят на енергийно бедните българи е 4,5 пъти по-голям от средните нива за Европа, където домакинствата, които не могат да си позволят адекватно отопление през зимата, е 8,7%.\r\nЛитва и Гърция, които ни следват в класацията, са на 10 процента от българската статистика, с един от трима, който стои на студено през зимата.\r\nДори в Сърбия броят на енергийно бедните е 13,3 процента, а в Румъния те са 13,8 на сто. Двете балкански държави осигуряват повече комфорт на гражданите си дори от страни като Кипър, Италия и Португалия, където броят на студуващите в домовете си хора е по-висок.\r\nВ 11 европейски държави хората, които не могат да си позволят отопление през зимата, е под 5 на сто, като освен богати страни  като Холандия (2,6%), Германия (3,7%) и Люксембург (1,7%), в тази група са и някои от новите еврочленки като Естония (2,7%), Чехия (3,8%), Словения (4,8%) и Словакия (5,1%). Най-новото попълнение в ЕС - Хърватия съобщава за 9,8 на сто енергийна бедност.\r\nСтудените зимни дни най-слабо вълнуват норвежците и швейцарците, където под 1% от населението не може да пусне радиаторите и да напали печките във всички стаи, съобщава Евростат.", "date": "2018.01.04", "title": "Всеки втори българин зъзне през зимата"}
{"url": "https://www.dnes.bg/zvezdi/2018/01/04/pyrvata-dama-na-sasht-predizvika-neistov-smiah.364107", "text": "Розово злато с пайети и на цветя е платът, от който беше ушита роклята на Мелания Тръмп за новогодишната нощ.Именно този тоалет на Първата дама на САЩ, с който се появи в новогодишната нощ, отприщи вълна от негативни коментари. А запознати коментираха, че дрехата й струвала около 5500 долара.Сред по-щадящите определения за Мелания Тръмп е, че прилича на Великденския заек.Други зевзеци намериха прилика между роклята ѝ и завеса за баня и създадоха не малко сравнителни колажи.Въпреки вълната от отрицателни оценки, някои бяха категорични, че каквото и да е облече съпругата на Доналд Тръмп, тя винаги е в крак с модата.", "date": "2018.01.04", "title": "Първата дама на САЩ предизвика неистов смях"}
{"url": "https://www.dnes.bg/notifikacii/2018/01/04/bezraboticata-namaliava-no-biznesyt-se-oplakva-niama-kadri.364112", "text": "Броят на безработните у нас е намалял почти двойно за последните 13 години, показва анализ на Българската търговско-промишлена палата (БТПП).За периода 2003-2016 г. безработните българи са намалели от 449,1 хил. души до 247,2 хил. души.Коефициентът на безработица е намалял от 13,7% през 2003 г. до 7,6 % за 2016 г., а за третото тримесечие на 2017 г. е достигнал нива от 5,8% по данни на НСИ.Единствено Румъния е с по-ниска безработица от нашата - 5,2%.Според работодателската организация тази положителна за страната ни статистика се дължи на подобряване на бизнес климата, но и на недостига на кадри, който е основен проблем пред фирмите.Проучванията на БТПП показват, че най-много се търсят IT специалисти, завършили машинно инженерство, както и служители в туристическия бранш,  транспорта и строителството.Най-голям е броят на безработните със средно образование – 99,6 хил. души, а най-малко са те сред висшистите - 35,2 хил. души.Около 205 хиляди българи пък не търсят работа, макар да имат готовност да започнат. Този своеобразен резерв за пазара на труда обаче в последните години силно намалява – през 2011 г. е бил 284 хиляди души.   ", "date": "2018.01.04", "title": "Безработицата намалява, но бизнесът се оплаква: Няма кадри!"}
{"url": "https://www.dnes.bg/zvezdi/2018/01/04/kameryn-dias-gotova-na-vsichko-za-da-stane-maika.364120", "text": "Камерън Диас е семейна жена от 3 години и сега най-голямата ѝ мечта е да стане майка. 45-годишната актриса и 38-годишният й съпруг – певецът Бенджи Мадън от групата Good Charlotte, отчаяно искали да станат родители и опитвали какво ли не. От инвитро до инжекции и медикаменти за стимулиране на фертилността... нищо не било чуждо на двойката, пише сп. Us Weekly.\"Борбата за забременяване е тежка. Камерън е готова на всичко, за да стане майка\", сподели източник пред медията. Добрата новина е, че съпрузите се борят заедно и проблемът им само ги сближава повече.\"Бенджи не е минал физически през нещата, с които се сблъсква Камерън, но той не спира да ѝ показва, че те са в това заедно. Той би направил всичко за нея. Засега двамата са отворени за различни опции като сурогатна майка или дори осиновяване\", добави информаторът.Въпреки че все още не е заченала, Диас се вдъхновявала от успешните истории на свои познати и била позитивна по темата.\"Двамата минаха през доста емоции, но вярват, че всичко ще приключи с щастлив край\", коментира източникът.Камерън и Бенджи се ожениха на изненадваща церемония пред 100 приятели в дома си в Бевърли Хилс на 5 януари 2015.Двамата бяха гаджета едва 8 месеца като се запознаха благодарение на Никол Ричи, която е омъжена за близнака на певеца – Джоел Мадън.Още новини за звезди четете на ", "date": "2018.01.04", "title": "Камерън Диас готова на всичко, за да стане майка"}
{"url": "https://www.dnes.bg/business/2018/01/04/sled-podema-prez-2017-g-ima-li-riskove-za-borsite.364032", "text": " Широкият индекс  е прибавил през годината около 20% към стойността си, като много анализатори очакват бичите настроения, които започнаха през 2009 г., да продължат и през 2018 г., макар и с по-малки печалби. При бенчмарка  записаният ръст за годината е близо 25%. Оптимизмът остава висок, след като през декември Конгресът одобри данъчната реформа в САЩ, която се очаква да даде допълнителен тласък на корпоративните печалби през следващата година.Въпреки това ето и рисковете за следващата година, които стратези и инвеститори посочват като важни за пазарите.Увеличаването на лихвените проценти, особено на фона на по-силни макроикономически данни може да изпревари пазара, смятат някои анализатори. По последни данни американската икономика през третото тримесечие нараства с най-бързо темпо за последните две години. Най-големите банки на  очакват Федералният резерв да повиши лихвените проценти в САЩ три пъти през 2018 г., като такива са очакванията и на самата централна банка. Точно три пъти бяха вдигнати лихвите и през 2017 г.„Това ще бъде риск за пазара, тъй като ще рискуваме да обърнем кривата на доходност и да осигурим разумна конкуренция на акциите“, смята Пол Нолте, портфолио мениджър в чикагската компания Kingsview Asset Management, цитиран от Ройтерс.Някои анализатори се опасяват, че инфлацията може да се ускори твърде бързо, тъй като икономическият растеж нараства, оказвайки натиск върху Федералния резерв да увеличава лихвите по-бързо, отколкото анализаторите очакват.„Инфлацията може да преобърне сегашната ситуация на стоковите и кредитните пазари, като нарастване на заплатите е може би най-важният фактор за фондовия пазар“, се казва в последния анализ на Bank of America Merrill Lynch.В същото време , директор \"Бизнес развитие\" в Bulgarian Property Developments, обясни пред Investor.bg, че моделът на Business Cycle Index представя 25% вероятност да настъпи рецесия в САЩ през следващите 12 месеца, като процентът не е стряскащо висок, но при евентуални три повишения на лихвите може да се повиши внезапно.Инвеститорите определено ще обърнат сериозно внимание на изборите в средата на следващата година. Демократите се надяват да възстановят местата си в Конгреса, контролиран в момента от републиканците.„Ако републиканците загубят Камарата на представителите или Сената, или и двете, вероятно това ще се приеме отрицателно от пазара“, коментира Джон Правийн, старши инвестиционен стратег в Prudential International Investments Advisers. Според него пазарът може да се притесни, че програмата на Тръмп може да бъде спряна по средата на пътя й.Нарастващото напрежение между САЩ и Северна Корея разтърси пазарите по света през 2017 г., но успя да се справи с тези притеснения. И през 2018 г. този и други казуси ще се появяват отново.„Напрежението е в изобилие и продължава да се покачва, както в Северна Корея, така и в Близкия изток“, обобщава Кийт Лернер, анализатор в SunTrust Advisory Services. Той добавя и че политическото махало се движи към популизъм и национализъм по цялото земно кълбо. Корпоративните печалби в САЩ подкрепиха цените на акциите през 2017 г., но според данни на FactSet темпът им на ръст намалява през всяко изминало тримесечие. Според Павел Бандилов остава да видим обаче дали данъчната реформа може да ускори отново растежа им. Анализаторът е убеден, че американският пазар е надценен в исторически план вследствие на безпрецедентната политика на Фед в последните години.В Европа основните индекси завършват годината с двуцифрени ръстове, макар и не толкова големи, колкото щатските. Лондонският бенчмарк  се записа с преднина от 7,27% повишение в края на 2017 г. При германския индекспридвижването на положителна територия е с над 13%, а френският показател  отчита ръст от около 10%.„Индексите и цените на активите, търгувани на капиталовите пазари на континента, са на привлекателни нива, като излизащият от криза финансов сектор предоставя възможност за добра доходност. Сравнявайки пазарите от двете страни на океана, очакванията ми са за по-силно представяне на европейските индекси“, прогнозира Павел Бандилов.Според  доста сериозен фактор за европейските акции може да бъде силното евро, което значително да намали конкурентните предимства на европейските износители.", "date": "2018.01.04", "title": "След подема през 2017 г. – има ли рискове за борсите?   "}
{"url": "https://www.dnes.bg/mish-mash/2018/01/04/vylshebstvo-led-skova-vodopada-niagara.364118", "text": "Ниагарският водопад е вълнуващо място за посещение по всяко време на годината, но през зимата, особено когато тя е много студена, както в момента, гледката там може да спре дъха ви.Тя е толкова впечатляваща, че оставя усещането, че сте в приказен свят.Докато ниските температури създават истински хаос на някои места и често провалят новогодишните планове на милиони, в другата страна на сковаващия студ може да се види неподправената красота на природата.На много места Ниагарския водопад е замръзнал, образувайки огромни, сложно оформени ледени форми, висящи несигурно от скалите.Това в голяма степен напомня фантастичната зимна красота на Нарния.Можете да се насладите на величието на природата в този му вид в галерията на ", "date": "2018.01.04", "title": "Вълшебство: Лед скова водопада Ниагара"}
{"url": "https://www.dnes.bg/obshtestvo/2018/01/04/ombudsmaia-zashtiti-istanbulskata-konvenciia.364129", "text": "Омбудсманът Мая Манолова се обяви за ратификация на Истанбулската конвенция.Конвенция, която осигурява защита срещу домашното насилие и насилието, основано на пола, трябва да бъде в сила и за България, смята общественият защитник.Данните на Агенцията за човешките права на Европейския съюз показват, че в Европа 1 от 3 жени над 15 г. е била подложена на физическо и/или сексуално насилие поне веднъж в живота си. Информацията за насилието над жени в България е не по-малко стряскаща – според проучване на \"Алфа Рисърч\", всяка четвърта жена в България е жертва на домашно насилие.Българските неправителствени организации, които се занимават със защита на жени жертви на домашно насилие, предоставят още по-драстични данни - според национално представително изследване на фондация “Партньори България”, една от всеки 3 жени в България е подложена на насилие. Някои от тези случаи приключват със сериозни физически наранявания и дори със смърт.Според данни от съдебната статистика 35 % от случаите на убийства и опити за убийства на жени са извършени от настоящ или бивш интимен партньор на жертвата. Насилието, основано на пола, включва още побоища, изнасилвания, обиди и унижения, ограничаване на свободата, изолиране на жертвата, следене и преследване на жертвата, финансов натиск, унищожаване на имущество, заплахи и физическо насилие към близки.\r\nИстанбулската конвенция е важен инструмент на Съвета на Европа срещу насилието над жени и домашното насилие. Тя задава европейски стандарт, подкрепян от държавите-членки на ЕС и от самия ЕС, който я подписа на 13 юни 2017 г. От 28 държави-членки на ЕС всички са подписали Истанбулската конвенция, а 17 са я ратифицирали. От всички 47 държави-членки на Съвета на Европа, Конвенцията не е подписана единствено от три държави – Русия, Армения и Азербайджан, посочва Манолова.По думите й кампанията срещу Истанбулската конвенция, която се развива в момента, е трудно обяснима – дали тези, които се обявяват против Конвенцията толерират домашното насилие? Да разбираме ли, че тези, които са против ратифицирането на Истанбулската конвенция, са съгласни жени и деца да бъдат бити и насилвани, да няма строги санкции за насилниците или да не се изграждат кризисни центрове в подкрепа на жертвите, пита Манолова.\"Мога да се съглася обаче, че кампанията срещу ратифицирането на Истанбулската конвенция стана възможна, заради липсата на предварителен обществен дебат, в който да бъдат обяснени смисъла, значението и последиците от тази ратификация, както и заради липсата на дебат относно необходимите промени в националното законодателство\", посочва тя и призовава  Министерството на правосъдието да ги включи в пакета ратификационни документи, които предстои да изпрати в Народното събрание.Според Манолова само така ще бъде проведено аргументирано обсъждане на конкретните промени в националното законодателство, на последиците от ратифицирането и ще бъдат пресечени спекулациите по темата.", "date": "2018.01.04", "title": "ОмбудсМая защити Истанбулската конвенция"}
{"url": "https://www.dnes.bg/mish-mash/2018/01/04/tezi-zodii-shte-se-radvat-na-strahotna-godina.364121", "text": "На астрлогията можем да гледаме и като карта на потенциалната енергия. Ако успеем да се възползваме в правилното време, вярата, че тази енергия може да захрани намеренията ни, увеличава вероятността за успех. Има някои знаци в зодиака, чиито потенциал за успешна година е значително по-висок, отколкото при други. Ако вашата зодия не е включена в този списък, това не означава, че предстоящата 2018 ще бъде неуспешна или нещастна.В никакъв случай. Просто потенциала за успех сред тези 3 зодии е по-голям. А ето и кои са те. Тази година обещава напълно да трансформира живота на родените под този знак, ако са готови за предизвикателствата, които поставя. Трансформацията винаги звучи чудесно, но не бива да мислят, че няма да има нужда и те самите да участват. Промените не могат да се извършват без тяхно участие.Тази година Овните ще бъдат призовани към емоционална трансформация, тъй като се очаква някои забравени сенки от килера да се покажат отново - частите от миналото, които предпочитат да не излизат наяве.Ако обаче са свършили необходимата работа, най-вероятно вече са започнали да виждат резултатите. Докато вървят към самоусъвършенстване, представителите на тази зодия ще започнат да привличат тези, които ще им помогнат да продължат да се изкачват. Кои са другите две зодии, които ги очаква успешна готина, четете на ", "date": "2018.01.04", "title": "Тези зодии ще се радват на страхотна година"}
{"url": "https://www.dnes.bg/politika/2018/01/04/dps-na-28-i-se-hvali-veche-sme-faktor-koito-se-chuva-v-evropa.364068", "text": "ДПС е значим политически фактор не само в България - партията ни е уважаван либерален партньор, чийто глас се чува в цяла Европа. С това се похвали евродепутатът Илхан Кючюк в социалната мрежа Facebook по повод 28-ия рожден ден на ДПС.\r\n\"Датата 4 януари е важна не само за нас. Учредяването на Движението за права и свободи преди 28 години е един от най-значимите моменти в съвременната българска история. ДПС има своята значима роля не само за нас, защото вече 28 години в българския политически живот има партия, която последователно и упорито защитава принципите на демокрацията и изконните човешки ценности\", пише той.\r\nКючюк допълва, че се гордее, че е част от ДПС, което пък е повече от партия, защото членовете му са свързани не само от възгледи, но и от приятелство и взаимно уважение. \r\nСпоред него ДПС повече от четвърт век дава пример за това какво означава да бъдеш отговорен - към себе си, към околните, към България и Европа, към света.\r\n\"Благодаря на учредителите на Движението за права и свободи и на почетния председател д-р Ахмед Доган, че с делото си ни дадоха възможност да бъдем част от това семейство. Че ни научиха и продължават да учат със своите съвети, че в политиката е важно да отстояваш своите позиции и да не отстъпваш от принципите си. Днес ДПС е повече от вдхъновение и пример за подражание - заради приемствеността, заради това, че винаги сме изповядвали и защитавали заедността като необходима формула за развитието на България. ДПС е пример за приемственотта - днес председател на партията е първият председател на Младежкото ДПС - Мустафа Карадай\", продължаха с хвалбите евродепутатът.\r\nТой смята,че ДПС е значим политически фактор не само в България, защото партията е уважаван либерален партньор, чийто глас се чува в цяла Европа.\r\n\"Днес ДПС може да се гордее с най-голямата и подготвена младежка политическа организация в цяла Европа! А аз съм повече от горд, че ми се доверихте да бъда неин председател. Днес нашите общи усилия трябва да бъдат насочени към бъдещето на България. Нямаме право да се примиряваме с това, че начело на държавата, която винаги е била пример за успешно функциониращ етнически модел, днес стоят политици (не и държавници), които с лека ръка ни тласкат към погазването на основни човешки права и свободи; към езика на омразата и отричането на демократичността. Няма как да се примирим, че държавата, която днес е начело на ЕС, е сочена като стожер на корупцията и бедността\", пише още Кючюк.", "date": "2018.01.04", "title": "ДПС на 28 и се хвали: Вече сме фактор, който се чува в Европа"}
{"url": "https://www.dnes.bg/business/2018/01/04/svetovnata-ikonomika-po-zdrava-otkolkoto-mislim.364079", "text": "Победата на Доналд Тръмп на изборите в САЩ още не беше отшумяла, когато Пол Кругман убедено подпечата съдбата на глобалната икономика. „Тръмп ще донесе глобална рецесия“, обяви носителят на Нобеловата награда за икономика на сутринта след победата на Тръмп в Twitter. Няколко дни по-късно той добави още няколко реда в същия смисъл в редовната си колона в New York Times. Други икономисти не реагираха толкова крайно, но като цяло бяха единодушни в едно – един такъв шок, като Тръмп в Белия дом, ще има икономически последици за всички.Е, 13 месеца по-късно никой вече не споменава за този шок. Дори напротив – в икономически план миналата година мина всички очаквания. На международните борси индексите бързаха от един рекорд към следващия. Световната търговия също се разви изключително добре, глобалният икономически ръст също изненада положително. Официални данни все още няма, но в последния си анализ Организацията за икономическо сътрудничество и развитие (ОИСР) очаква ръст от 3,7 на сто – най-високия от 2011 г. насам. Това е и с 0,3 процентни пункта над пролетната прогноза на организацията.Забележим факт за изминалата година е, че за първи път от много години насам почти всички региони допринасят за възхода. Развиващите се пазари Бразилия и Русия оставиха зад гърба си продължителните рецесии, Китай продължава да расте с около 7 на сто. Но преди всичко трябва да благодарим на положителните изненади в индустриализираните страни, като САЩ, Япония и еврозоната.Къде може да се крият източниците на този неочаквано силен растеж? От една страна – в политически аспект всичко остава учудващо спокойно. Обявеният от Тръмп план „America first“ засега остава просто шумна заявка, а търговска война между САЩ и Китай поне засега не се задава. В Европа преговорите за Brexit преминават без излишна и шумна драма, а изборите в Холандия, Франция и Германия доведоха до успех за някои шумни антиевропейски движения, но не и до много повече.От друга страна, след драматичния срив на цените на петрола през 2014 г. в момента суровината остава сравнително евтина, което действа като безплатна конюнктурна програма за големите страни износители.Но може би най-важната причина остава политиката на централните банки – в Токио, Вашингтон и Франкфурт. Банкерите продължават да снабдяват пазарите с евтини кредити и пари и ще продължават в същия дух и през следващите години. Това вероятно ще доведе до стабилен ръст и през 2018 г. Международният валутен фонд (МВФ) предвижда за новата година растеж от 3,7 на сто.", "date": "2018.01.04", "title": "Световната икономика – по-здрава, отколкото мислим "}
{"url": "https://www.dnes.bg/zvezdi/2018/01/04/aktrisi-v-traur-sreshtu-seksualniia-tormoz.364095", "text": "Обелечени в черни тоалети ще бъдат звездите на церемонията по раздаването на наградите \"Златен глобус\". Те подкрепят и кампанията \"Time's Up\" (Времето изтече), която застана на страната на жени, проговорили за сексуалния тормоз, на който са подложени.\r\nГал Гадот, Сирша Ронан, Мери Джей Блайдж и Алисън Джани заявиха, че ще протестират срещу сексуалния тормоз, съобщи Асошиейтед прес, цитирана от БТА.\"Аз съм една от тези жени. Да ви кажа, не ми се говори за това и не съм го правила, но съм солидарна с останалите. Искам да ги защитя\" - каза певицата Мери Джей Блайдж на кинофестивала в Палм Спрингс.\r\nТя е номинирана за награда \"Златен глобус\" за поддържащата роля във филма \"Затънали в кал\" (Mudbound). За нея протестът в черно е важен, защото много жени от сектори извън развлекателната индустрия не се осмеляват да протестират. И Алисън Джани, която също е номинирана за актриса в поддържаща роля за филма \"Аз, Тоня\", подкрепя Рийз Уидърспун, Шонда Раймс, Дженифър Анистън и стотиците други, учредили движението \"Time's Up\".\r\n\"Мисля, че се усеща сила и тя може да бъде почувствана, когато хората летят във формация, когато са заедно, когато действат като един\" - каза Холи Хънтър, която също подкрепя инициативата. Тя ще бъде в черно, както и Сирша Ронан, номинирана за най-добра актриса за филма \"Лейди Бърд\".\r\nДа припомним, че десетки мъже от развлекателната индустрия бяха обвинени в сексуални посегателства през 2017-та. Продуцент Харви Уайнстийн беше начело на огромния секс скандал, който се разрази. Актьорите Кевин Спейси и Дъстин Хофман също бяха нарочени за насилници, комикът Луи Си Кей, както и други известни личности. \r\n ", "date": "2018.01.04", "title": "Актриси в траур срещу сексуалния тормоз"}
{"url": "https://www.dnes.bg/notifikacii/2018/01/04/mvr-diri-rosen-angelov-za-jestokite-ubiistva-v-novi-iskyr.364131", "text": "За общодържавно издирване е обявен 56-годишният Росен Желев Ангелов, съобщиха от пресцентъра на МВР.Мъжът е търсен във връзка с шесторното убийство, извършено в Нови Искър.Има вероятност той да е въоръжен и опасен, съобщават още от полицията.Хората, които имат информация за местонахождението на издирвания, могат да подават сигнали на тел. 112 или в най-близкото поделение на МВР при гарантирана анонимност.Информация може да се подава дори по Фейсбук, каза пред журналисти зам.-шефът на СДВР старши комисар д-р Антон Златанов.\r\nТой помоли хората да внимават, ако случайно срещнат Росен Ангелов и да се отдалечат на безопасно разстояние. Ангелов е лежал в затвора през 80-те години на миналия век за педофилия, изнасилване, блудства и други сексуални престъпления, пише \"24 часа\".Преди десетина години той е живял в Нови Искър.\r\nСпоред събраната информация мъжът е поддържал непрекъснато отношения с една от жертвите  – Кети Кюхова. Предполага се, че мотивът му за жестокото престъпление е ревност.\r\nДругите жертви са Неделчо Юнаков,  синът му Георги Юнаков, Еленка  Бурджиева, майка на Кети, Нанси Иванова, дъщеря на  Кети и приятелят на Нанси - Боби.За издирвания Росен Ангелов се знае също, че е добър планинар.Над десет часа продължава специализираната акция на МВР в района на село Луково във връзка с шесторното убийство. \r\nИзвършителят се издирва и с хеликоптер, който лети над вилната зона в Луково.Жандармерия е блокирала един от пътищата високо в планината, където се извършват и процесуално-следствени действия. По информация на bTV именно там се намира къщата, в която е живял или се е укривал извършителят на тежкото престъпление.\r\n\r\n  ", "date": "2018.01.04", "title": "МВР дири Росен Ангелов за жестоките убийства в Нови Искър"}
{"url": "https://www.dnes.bg/stranata/2018/01/04/romi-napadnaha-gorski-s-bradvi-i-machete-zaradi-dyrva.364130", "text": "Поредно грубо нападение над горски служители е извършено днес при проверка на конска каруца.  Това съобщиха от пресцентъра на Изпълнителната агенция по горите.Служителите на Регионална дирекция по горите - Берковица са били нападнати от група роми. Каруцата им е била натоварена с дърва за огрев и движеща се по черен път в землището на с. Струпец, община Роман.Горските инспектори са произвели контролни изстрели със служебно оръжие във въздуха, за да спрат нападението, това обаче не спряло ромите, които били въоръжени с брадви, мачете и моторни триони.За избягване на пряко съприкосновение, горските служители се оттеглят, при което по тях са хвърлени брадви и мачете, което се забива в предното стъкло на служебния автомобил.За съдействие са извикани служители на РУ Роман, които вземат показания и разследват случая.", "date": "2018.01.04", "title": "Роми нападнаха горски с брадви и мачете заради дърва"}
{"url": "https://www.dnes.bg/health/2018/01/04/5-te-nai-polezni-hrani-za-konsumaciia-sled-18-chasa.363992", "text": "Кой би отказал вкусни наденички и торта за десерт след тежък работен ден? Тежката и обилна вечеря обаче не е добър избор. Води не само до напълняване, но и до редица здравословни проблеми.Някои храни са особено полезни за консумация след 18 часа, когато трябва да е и ранната полезна вечеря. Ако обаче ви се похапва нещо след това, лягате си късно, огладнели сте, а не можете да заспите на празен стомах, ето какво можете спокойно да хапнете.Кои са 5-те най-полезни храни за консумация след 18 часа?Черен шоколадСтрахотна новина за любителите на десертите преди лягане. Тъмният шоколад е изключително богат на антиоксиданти и флавоноиди. Черният шоколад е полезен за талията ви, но и за сърцето, кръвоносните съдове, понижава холестерола, повишава нивата на серотонин. Това ви успокоява и предразполага към лесно заспиване.Лека зеленчукова супаБистрата зеленчукова супа има положителен ефект върху организма късно вечер. Много е подходяща за късна вечеря, когато имате нужда да се заситите, но без да преяждате. Течностите в супата, наситени с хранителни вещества от зеленчуците, засищат и ускоряват отделянето на мелатонин – така важен за съня. Гореща супа преди лягане гарантира здрав сън и тънка талия.", "date": "2018.01.04", "title": "5-те най-полезни храни за консумация след 18 часа"}
{"url": "https://www.dnes.bg/world/2018/01/04/rusiia-sasht-da-ne-se-mesiat-v-rabotite-na-iran.364106", "text": "Москва предупреди САЩ да не се намесват във вътрешните работи на Иран, като обвини Вашингтон, че се опитва да използва сегашните антиправителствени протести там, за да подкопае споразумението за ограничаване на иранската ядрена програма, предаде ТАСС.\"Ставащото в Иран е негова вътрешна работа, която привлича вниманието на международната общност. Но въпреки множеството опити да бъде изопачена същността на ставащото там, аз съм уверен, че нашият съсед - приятелска нам страна, ще успее да преодолее сегашните трудности и да излезе от този период като по-укрепнала страна и като надежден партньор при решаването на различни проблеми, включително и на тези, които са свързани с по-нататъшното изпълнение на (ядреното споразумение)\", каза заместник-външният министър Сергей Рябков, цитиран от ТАСС.\r\nСпоред Рябков в сегашната ситуация Вашингтон се поддава на изкушението да използва момента, за да постави нови въпросителни пред споразумението, което показва, че става дума за преднамерен опит то да се разклати и да се подкопае вярата на международната общност в него./БТА/\r\n ", "date": "2018.01.04", "title": "Русия: САЩ да не се месят в работите на Иран!"}
{"url": "https://www.dnes.bg/politika/2018/01/04/protesti-i-kontraprotesti-za-vtoriia-lift-v-bansko.364128", "text": "Протести срещу изграждането на втори лифт в Банско и промените в плана за управление на Национален парк \"Пирин\" се провеждат в София и десет града в страната. \r\nВ столицата недоволните блокираха част от бул. \"Витоша\", съобщи БНР.\r\nСпоред протестиращите кабинетът на практика е позволил строежи върху 48% от територията на парка. По-рано екоминистърът Нено Димов уточни, че става въпрос за направа на спортни съоръжения и съпътстваща ги инфраструктура, а не на хотели. Според природозащитници обаче решението ще доведе до изсичане на вековни гори в парка. \r\nЖители на Банско и региона, които са за изграждане на втори лифт, пък излязоха на контрапротест на път Е-79 край Симитли. Протестиращите смятат, че втория кабинков лифт и промените в управлението на парк \"Пирин\" ще донесат повече икономически възможности. Наред с това недоволните изтъкват, че еколозите защитават чужди интереси, а не националните. \r\nДесетки патрули охраняват протестиращите заради тъмния час от денонощието и за да се предотвратят инциденти на главния път. Протестът доведе до задръстване в двете посоки на Е-79 в района на Симитли\r\nПо-рано днес адвокат на компанията \"Юлен\", концесионерът на Ски-зона Банско, заяви, че изграждане на втори кабинков лифт може да започне най-рано след 2 години заради очакванията обжалвания на инвестиционния проект.При изграждането на втори кабинков лифт над Банско ще бъдат спазени всички процедури, предвидени в екологичното законодателство на страната. Това уверение са дали кметът на Банско Георги Икономов и представители на концесионера на ски зоната в Банско - \"Юлен\". Те се срещнаха с министъра на околната среда и водите Нено Димов и са представили идейния проект за втори лифт, който преди дни концесионерът показа в медиите.\"Протестите срещу втора кабинка в Банско са опит за саботиране на възможностите на българския туризъм\", заяви пък вицепремиерът Валери Симеонов в студиото на \"Лице в лице\" по bTV.\r\nТой коментира, че това е изкуствено създаден проблем и всеки, който гледа отговорно на този казус, трябва да се постарае да намери решение за него.", "date": "2018.01.04", "title": "Протести и контрапротести за втория лифт в Банско"}
{"url": "https://www.dnes.bg/mish-mash/2018/01/04/zima-u-nas-li-dobre-doshli-v-nai-studenoto-selo-na-zemiata.364078", "text": "Ако не обичате ските и зимните спортове, едва ли точно зимата ви е любимият сезон. И все пак трябва да отбележим, че за радост живеем в географски пояс, в който имаме зима, но пък и тя не е чак от най-страшните.Но какво да кажем за зимата в руската област Якутия? Ако си мислите, че у нас е много студено, тогава добре дошли в смятаното за най-студено село на земята - Оймякон.Най-ниската регистрирана температура там е -71,2 градуса по Целзий, отбелязана през 1924 година. Но реално всяка зима там термометърът пада до около -50.Ако си мислите обаче, че животът там зимата замръзва и селото съществува само на приказка – лъжете се. Студът не пречи на хората да живеят и работят.Селото има около 500 души население. А по ирония на съдбата, заради минералните извори там, името му означава \"незамръзваща вода\".А заради местоположението му, продължителността на дневните часове тук е от 3 часа през декември до цели 21 часа през лятото.", "date": "2018.01.04", "title": "Зима у нас ли? Добре дошли в най-студеното село на Земята"}
{"url": "https://www.dnes.bg/politika/2018/01/04/poslanikyt-na-rusiia-a-kakvo-shteshe-da-stane-ako-ne-beshe-voinata.364108", "text": "Нека вечно живее руско-българското приятелство, каза в приветственото си слово руският посланик в България Анатолий Макаров по повод 140-годишнината от Освобождението на София от турско робство.\"За мен е голяма чест да представям Русия на днешните тържества, посветени на 140-годишнината от Освобождението на град София от османското иго. Събитията от преди 140 години не са били подарък, а заслуга – резултат от дълга и кръвопролитна борба за свобода, за правото на България сама да определя своята съдба. Тази борба не би била възможна както без българските будители и опълченци, така и без самоотвержените руски войни, поставили на карта най-скъпото си – живота си заради бъдещето на братския български народ\", заяви Макаров, цитиран от \"Труд\".По думите му днес понякога може да се чуе, че не бива да се живее с миналото, че е крайно време да се зареже благодарността към руските освободители и да се премине към новите идеали.\"Но какво би представлявала съвременна България, ако не бяха решителните действия на император Александър II? Нали въпреки масовите настроения в полза на поробените славянски народи, ходили из Европа през 17-те години на 19 век, само руската империя намира смелостта да провъзгласи открита война срещу Османската империя. Тази война е била благородна и съзидателна, а победата в нея е станала наша обща\", допълни той.Според него да помним подвига на нашите предци не означава да живеем с миналото.\"Това означава да бъдем благодарни потомци, достойни за свободата и щастието, извоювани с цената на многохилядни жертви. Нека да бъдем грижливи към нашата обща история, скъпи приятели. Нека всяка година пред този монумент се събират хора, за да почетат паметта на загиналите войници. Нека вечно живее руско-българското приятелство\", каза още Анатолий Макаров.", "date": "2018.01.04", "title": "Посланикът на Русия: А какво щеше да стане, ако не беше войната?"}
{"url": "https://www.dnes.bg/index/2018/01/04/sled-13-g-brak-veneta-i-tisho-se-razvejdat.364132", "text": "Водещата на \"Папараци\" Венета Райкова обяви, че се разделя със своя съпруг със статус в социалните мрежи.\r\n\"Приятели, след 13 години брак с Тихомир се развеждаме. Споделям го тук, за да няма спекулации по темата. Разделяме се като приятели, няма трети човек нито от моя, нито от негова страна. Интервюта по темата и двамата няма да даваме, много моля да ни оставите на спокойствие в името на спокойствието на детето\", написа тя във Facebook.\r\nВенета и Тихомир се запознаха в Big Brother, а след шоуто станаха семейство. Двамата имат един син.През годините техният брак на няколко пъти бе поставян под съмнение, но в крайна сметка оцеля.", "date": "2018.01.04", "title": "След 13 г. брак: Венета и Тишо се развеждат"}
{"url": "https://www.dnes.bg/temida/2018/01/04/prodavachka-zamykna-shefa-si-s-nad-1200-lv-otiva-na-syd.364114", "text": "48-годишната Станка Димитрова от Девня, която работила като продавачка в магазин във Варна, ще се изправи пред съда за кражба на стоки.Според прокуратурата на 10 ноември 2016 г. тя постъпила за нощна смяна в супермаркета. Решила да си задели стоки, предимно кутии с цигари от различни марки, които да изнесе от магазина след приключване на нощната й смята.Шест дни по-късно 48-годишната продавачка отнесла в чантата си, отново след нощна смяна, шоколади и десерти за близо 25 лева.На 20 ноември Станка заделила отново стоки от магазина и ги изнесла след поредната си вечерта смяна.Ревизия на собственика на магазина установила, че липсват доста стоки.Действията на Станка били разкрити и бил подаден сигнал в полицията.На 24 ноември решила да открадне още стоки, но опитът й не успял, защото била арестувана. Общата сума на присвоеното от нея е в размер на близо 1200 лева. Престъплението се наказва със затвор до 8 години.", "date": "2018.01.04", "title": "Продавачка замъкна шефа си с над 1200 лв., отива на съд "}
{"url": "https://www.dnes.bg/kino/2018/01/04/seksskandali-interesi-bydeshteto-na-kinoindustriiata-v-holivud.364058", "text": "След сексскандалите в Холивуд за пореден път бе поставен въпросът ще бъдат ли отменени Оскарите тази година.\r\nНоминациите предстои да бъдат обявени на 23 януари, а по първоначален план 90-ата церемония по връчване на филмовите награди трябва да се проведе на 4 март в Лос Анджелис.\"Не смятам, че ще се стигне до отлагане. След само три дни ще се състои 75-ата церемония \"Златен глобус\", която всяка година представлява една генерална репетиция за Оскарите. А сексскандалът, който стартира с обвиненията в сексуални посегателства от страна на продуцента Харви Уайнстийн, вероятно ще продължи да обикаля медийното пространство още дълго време\", посочи в студиото на \"България сутрин\" кинокритикът проф. Божидар Манов.Той допълни, че номинациите \"Оскар\" са звездният миг на филмовата индустрия, а сцената в \"Долби Тиътър\" е стартова площадка за по-нататъшната реализация на филмите и актьорите.\"Известно е, че след номинациите важните филми вдигат цената си два пъти. Освен това CV-то на всеки актьор се удебелява и му подсигурява по-добро бъдеще\", уточни проф. Манов.Пред режисьорът Съни Сънински коментира, че е доста вероятно опитът да се атакуват Оскарите по подобен начин да постави на преден план въпроси, извеждащи теми в киното, които след това могат да бъдат разработвани доста добре.\"Множеството скандали, които обиколиха няколко континента и превзеха медийното пространство, отварят нови теми за създаване на продукции, които след няколко години вероятно ще грабнат \"Оскар\".", "date": "2018.01.04", "title": "Сексскандали, интереси: Бъдещето на киноиндустрията в Холивуд?"}
{"url": "https://www.dnes.bg/akoshtete-vqrvaite/2018/01/04/godishen-i-liuboven-horoskop-2018-deva.364127", "text": "2018 година ще бъде изпълнена с много нови задачи за Девите. Период на голяма активност и приключения, които ще се окажат съдбоносни.Сатурн ще създава неприятности в забързаното ежедневие, но животът не е идеален, колкото и да им се иска на Девите всичко да върви по план.\r\n \r\nОще в началото на годината земния, подвижен знак ще създаде много нови връзки в службата, които ще се окажат полезни на по-късен етап, затова е добре да поддържа отношенията си с тези хора във времето.\r\nЕкипната работа ще върви на Девите и те ще попаднат в много сплотен екип на работното място, но е добре да овладяват критичното си мислене и да приемат, че колкото и да е добър някой той не може да бъде идеален.\r\n \r\nЛюбовния живот за Девите ще бъде спокоен и онези, които вече са обвързани ще се усетят по-сигурни в отношенията с любимия човек.\r\nНеобвързаните Деви обаче имат възможността да срещнат любовта на живота си в края на годината. Но трябва да внимават в началото на връзката и да не бъдат твърде настоятелни, защото има вероятност да попаднат в любовен триъгълник. ", "date": "2018.01.04", "title": "Годишен и любовен хороскоп 2018: Дева"}
{"url": "https://www.dnes.bg/stranata/2018/01/04/myj-goril-avtomobilni-gumi-i-si-podpalil-kyshtata-v-ruse.364110", "text": "Мъж на 44 години пострада тежко при пожар в къща в Русе, съобщиха от полицията в крайдунавския град.\r\nСигнал за инцидента е подаден малко след 18&00 часа снощи. \r\nВеднага на място са пристигнали два екипа на противопожарната служба, които са загасили пожара с около 4000 литра вода.Нанесени са значителни щети - унищожени са покрива и домашно имущество.Според първоначалните данни на огнеборците пожарът е възникнал, след като стопанинът е горил автомобилни гуми в печка за твърдо гориво. Коминът, който минава през гредореда на покрива, е прегрял и го е запалил.Мъжът се опитал да гаси сам и получил изгаряния по тялото и ръцете. Откаран е от екип на Спешна помощ в русенска болница.Огнеборците са гасили снощи пожар и в друга къща в града. Инцидентът е станал към 20:40 часа.Огънят е тръгнал от запален матрак. При пожара няма пострадали хора, а само материални щети.", "date": "2018.01.04", "title": "Мъж горил автомобилни гуми и си подпалил къщата в Русе"}
{"url": "https://www.dnes.bg/health/2018/01/04/kak-mozykyt-se-pristrastiava-kym-nikotina.364105", "text": "Никотиновата зависимост възниква в структури на средния мозък, откри изследователстки екип от Университета на Рокфелер. ", "date": "2018.01.04", "title": "Как мозъкът се пристрастява към никотина?"}
{"url": "https://www.dnes.bg/stranata/2018/01/04/na-metri-ot-kladeneca-otkriha-telefona-na-ubitata-keti.364125", "text": "Полицаи откриха мобилния телефон на убитата Кети Кюхова на метри от кладенеца, в който бе хвърлен трупът й.", "date": "2018.01.04", "title": "На метри от кладенеца: Откриха телефона на убитата Кети"}
{"url": "https://www.dnes.bg/obshtestvo/2018/01/04/koito-kupil-kupil-moneti-predsedatelstvo-svyrshiha.364074", "text": "Възпоменателните монети, които БНБ пусна в чест на българското председателство на Съвета на ЕС, свършиха. От централната банка официално съобщиха, че челият тираж е изкупен, пише БТА.3000 сребърни монети бяха продадени само за два дни, в които пред сградата на БНБ имаше дълги опашки. Българската народна банка пусна възпоменателната монета на 2 януари. Тя е сребърна с нанесено частично позлатяване на тема \"Българско председателство на Съвета на Европейския съюз, 2018 г.\".Монетата е с номинал 10 лева. Тя се продаваше на касите на БНБ и \"Дружество за касови услуги\" в София, Бургас, Варна, Плевен, Пловдив за 66 лева.БНБ пусна в обращение и разменна монета с номинална стойност 2 лева на същата тема. Тиражът й е 500 хиляди и продължава да се продава.", "date": "2018.01.04", "title": "Който купил, купил! Монети \"Председателство\" свършиха"}
{"url": "https://www.dnes.bg/notifikacii/2018/01/04/sled-praznicite-detoks-programa-i-kardio-trenirovki.364073", "text": "Коледно-новогодишните празници отминаха, но натрупаните излишни килограми остават. Как да се справим с голямото празнично преяждане? Ценни съвети от ефира на  дадоха диетологът Енджи Касабие и нейният съпруг Рабих Ел Зейн.\r\nДвамата признаха, че са прекалили с тестото по празниците, а Енджи уточни, че въглехидратите вдигат нивото на инсулина и запасите от мазнини в тялото.\r\n\"Може да се направи детоксикираща програма, която да изчисти организма\", препоръча известният диетолог в \"България сутрин\" и разкри, че самите те вече са започнали такава програма.\r\nТя включва напитки от билки, зеленчуци и плодове с високо съдържание на протеини и антиоксиданти. Такова е зелето кейл, от което се прави сок, а също и канелата, броколито и карфиолът.\r\nСъпругът на Енджи, който е и Мистър Ливан препоръча да съчетаем правилното хранене със спорта. По негово мнение трябва да се концентрираме върху кардио тренировките, тъй като това е най-бързият начин да горим калории.\r\nРабих Ел Зейн препоръчва минимум 3 пъти седмично кардио тренировки, започвайки от 20-30 минути продължителност. Тренировката може да се увеличи до 50 минути, в зависимост от това как тялото ни приема натоварването.\r\nЗа новата 2018 година звездната двойка си пожела здраве, обич и едва след това работа. Енджи и Рабих пожелаха на хората да се обичат повече и да внимават за своето здраве, да поддържат телата си и да променят начина си на живот.\r\n ", "date": "2018.01.04", "title": "След празниците: Детокс програма и кардио тренировки!"}
{"url": "https://www.dnes.bg/stranata/2018/01/04/sled-igoto-140-godini-jiva-i-svobodna-sofiia.364072", "text": "Патриарх Неофит отслужи в столичния храм \"Св Неделя\" благодарствен молебен за 140 години от Освобождението на София.\"Всяка година, в първите дни на Новолетието, нашата красива столица и престолен град София отбелязва едно от най-паметните събития в своята хилядолетна и изпълнена с превратности история - освобождението си от вековното иноверно иго и полагане началото на своя нов, обновен и свободен живот\" - отбеляза Негово светейшество.\r\nОсвобождението на София е органична част от голямата победа на руската армия, започнала още с Плевенската епопея от декември 1877 г. и достигнала своето увенчаване на 3 март 1878 г. - с победния край на войната за Освобождението на цяла България. Затова в този паметен ден не само софиянци, но и всички православни българи отново свеждаме чела пред подвига на стотиците и хиляди свидни жертви: руски, български, финландски, румънски, беларуски, украински и други воини, дали живота си за свободата, на която продължаваме да се радваме и днес.\r\nИ се прекланяме пред тяхната вечна памет и молитстваме за тях пред Всеподателя, засвидетелствайки така нашата дълбока благодарност и признателност, братската ни в Христа любов и продължаващите във времето вековни духовни връзки, завещани нам от нашите предци, които и днес продължават да укрепват духовно Православните ни църкви и народи.\r\n\"В деня, когато според църковното предание в спомен за това събитие, заедно със свободата ни, в храма е донесена от Русия и поставена за поклонение и Светата икона на Божията майка \"Всех скорбящих радост\". Драгоценен молитвен дар от освободителите ни и свидетел на изгрялата преди 140 години в нашия град свобода - припомни патриарх Неофит и отправи пожелание.Вечна и блажена да бъде паметта на героите на българското Освобождение! Да пребъде даруваната ни от Бога, но и извоювана с толкова много пролята кръв, българска свобода! Да пребъде и още повече да се задълбочава духовното единство между Православните църкви и народи!\r\nБожието благословение, Неговата всепобеждаваща любов и великата Му милост да бъдат с всички нас! Честита и от Бога благословена годишнина от Освобождението на обичния ни столичен град\".", "date": "2018.01.04", "title": "След игото: 140 години жива и свободна София"}
{"url": "https://www.dnes.bg/crime/2018/01/04/bivsh-zam-kmet-na-belovo-hvanat-s-nezakonna-dyrvesina.364096", "text": "Бившият зам.-кмет на Белово Иван Кехайов е бил задържан за незаконен добив и превоз на голямо количество дървесина, съобщи говорителят на полицията Мирослав Стоянов. Заедно с него в ареста са и двама шофьори на камиони, също от Белово.\r\nОколо 19 ч. вчера на изхода на Белово екипи на полицията и горски служители са спрели и задържали 2 камиона \"Волво\", натоварени с 42 трупи бял бор. Установено е, че боровете са били отсечени в местността \"Султанка\" над родопското градче.Шофьорите на тежките машини са представили пред разследващите редовни позволителни за превоз на дървесината, но за количество, значително по-малко от натовареното. Организатор на превоза на дървесината е бившият зам.-кмет на Белово Иван Кехайов, които е и действителен собственик на камионите.\r\nКехайов, който в Белово е известен с прякора си Кифлата, бе временен зам.-кмет на общината през 2005 година. Името му често е замесвано в скандали и обвинения за незаконен добив на дървесина от общинските гори на Белово, припомня .\r\n ", "date": "2018.01.04", "title": "Бивш зам.-кмет на Белово хванат с незаконна дървесина"}
{"url": "https://www.dnes.bg/mish-mash/2018/01/04/rasteniia-koito-prochistvat-vyzduha-v-doma.364005", "text": "В дома се наслагват голямо количество прахови частици и живеят микроскопични микроорганизми, които правят въздуха в жилището не особено здравословен.Домашният прах и частиците замърсявания в затворени пространства предизвикват алергии, респираторни проблеми, хронични заболявания на горни и долни дихателни пътища, астма.В дома се срещат и много токсични химикали, излъчвани от мебелите и пособията вкъщи. Едно такова съединение е формалдехидът, използван в мебелната индустрия. Освобождаван на затворени пространства вкъщи той може да причини рак и дихателни проблеми.Растенията имат мощта да прочистват затворените помещения вкъщи, по-специално някои от тях. \r\nКои са растенията, които задължително трябва да имате в дома си, за да разчитате на чист въздух?ПалмиПалмовите дръвчета имат особено силни свойства в премахването на замърсяванията на въздуха в затворени пространства и помещения. Те са особено ефективни в неутрализирането на формалдехида, който е отрова и в затворени помещения може да е особено опасен. Освен това са и много красиви и винаги са добър избор за декорация на хола, например.", "date": "2018.01.04", "title": "Растения, които прочистват въздуха в дома"}
{"url": "https://www.dnes.bg/sofia/2018/01/04/myj-s-granata-jena-s-avtomat-partizanski-pozdrav-za-caria.364087", "text": "Провокативна фигурка \"украси\" паметника на Цар Освободител в центъра на София. Монументът осъмна декориран с дървена пластика с мотиви от партизанското движение, съобщи \"Булфото\".\"Поздравът\" съвпада с кулминацията на честванията по повод 140 години от Освобождението на столицата.Фигурката представлява композиция на мъж с граната в ръка и жена с автомат.Тя стояла в краката на Коня малко преди там да бъдат поставени венци на признателност.Възмутен от провокацията, възрастен мъж премахна фигурката.", "date": "2018.01.04", "title": "Мъж с граната, жена с автомат: Партизански поздрав за Царя"}
{"url": "https://www.dnes.bg/world/2018/01/04/jertvi-i-desetki-raneni-pri-vlakova-katastrofa-v-iujna-afrika.364103", "text": "Най-малко четирима души са загинали, а около 40 са били ранени при влакова катастрофа в Южна Африка, предаде Франс прес, като се позова на спасителната служба \"Неткеър 911\".\r\nСпоред очевидци влакът се сблъскал с камион в района на град Крунстад, в централната част на Южна Африка, на около 200 км югозападно от Йоханесбург.\r\nМестни медии съобщиха, че няколко вагона са излезли от релсите и са се запалили. \r\nНякои от ранените са получили медицинска помощ на място, други са откарани в болница.\r\nПричината за катастрофата засега не е известна. Започнало е разследване. /БТА/\r\n ", "date": "2018.01.04", "title": "Жертви и десетки ранени при влакова катастрофа в Южна Африка"}
{"url": "https://www.dnes.bg/balkani/2018/01/04/gyrciia-privlekatelna-destinaciia-za-satanisti.364071", "text": "23-годишната българка Лилия Ботушева, която бе открита мъртва на гръцкия остров Кефалония заедно с приятеля й, 30-годишния германец Торстен Фоман, също намерен мъртъв, са посещавали често Гърция.Лице в лице със сатанистите от Кефалония се сблъскал професор Йоргос Прокопакис, миналия юни в Атина, няколко дни след изчезването на 23-годишната Лилия.Срещнал е Лилия и приятеля й в апартамент, който наели чрез AirBnb от него.Няколко дни по-късно, когато двойката напуска апартамента, оставяйки след себе си доста щети и разрухи по жилището, професорът потърсил момичето в интернет и видял агонизираното издирване на момичето от семейството й.На 7 юли той е изпратил съобщение до брат й, че я е видял и че е добре. В същото време е направил връзка и с полицейските органи, за да свидетелства, че е видял издирваната девойка.\"Белезите по ръцете на Лилия показват, че тя вероятно е предложила кръвта си на онези, които са я привлекли в този култ, а изборът да се направи церемонията на 31 декември (близо до 7 януари, когато за сатанизма е жертвен ден) вероятно не е съвпадение\", разказва пред гръцки медии Вангелис Кутрунбелис, бивш полицай, който се е занимавал с такива случаи.Дали двойката е идвала и друг път в страната и дали поддържа връзки със сатанисти в Гърция, разследва в момента гръцката полиция.Тялото на германеца ще бъде транспортирано в близките дни за Германия, като негови близки са поели разходите за това. Тялото на Лилия се очаква да бъде разпознато от близките й, информира \"\".", "date": "2018.01.04", "title": "Гърция – привлекателна дестинация за сатанисти?"}
{"url": "https://www.dnes.bg/football/2018/01/04/globiavat-nindjata-za-piene-pushene-i-psuvni.364084", "text": "Звездата на Рома Раджа Наинголан ще бъде глобен със 100 хиляди евро заради поведението си по време на новогодишната нощ. ", "date": "2018.01.04", "title": "Глобяват Нинджата за пиене, пушене и псувни"}
{"url": "https://www.dnes.bg/usa/2018/01/04/sinoptici-supersnejna-buria-zavladiava-sasht.364089", "text": "Студ и лед сковаха Ню Йорк. Живакът в термометрите в Голямата ябълка отчете -14 градуса, съобщи .Фонтаните в парковете в американския мегаполис замръзнаха, а кметът Бил де Блазио обяви днешния ден за неучебен.В Талахаси, столицата на щата Флорида, заваля сняг за пръв път от 30 години насам. Властите в щата обявиха извънредно положение.Синоптиците предупредиха, че над Съединените щати се образува суперснежна буря, която ще предизвика сериозни проблеми през следващите дни.", "date": "2018.01.04", "title": "Синоптици: Суперснежна буря завладява САЩ!"}
{"url": "https://www.dnes.bg/obshtestvo/2018/01/04/lekarite-se-preboriha-za-jivota-na-ranenite-krai-mikre.364085", "text": "Лекарите от ВМА се пребориха за живота на всички пациенти, настанени в болницата, след като пострадаха при тежката катастрофа край Микре в края на миналата година. \r\nВ лечебното заведение бяха транспортирани от болницата в Ловеч трима ранени от пътния ад, който отне 10 човешки живота. Трагедията стана на 17-ти ноември, когато камион се удари в бус, пълен с незрящи пътници. \r\nОт вчера най-тежко пострадалата жена, на 66 години, вече диша самостоятелно и на практика вече няма опасност за живота й, допълват от ВМА.Тя постъпи в болницата с много тежки травми – на лицевия череп и на таза, претърпя няколко операции, като в момента състоянието й е стабилно. Предстои следващата седмица да бъде изведена от реанимация и преместена в Клиниката по травматология, където да продължи рехабилитацията й.\r\nВ Клиниката по травматология е и друга от пострадалите – 56-годишна жена, за която също се грижат рехабилитаторите.\r\n74-годишният мъж, който бе приет с фрактура на таза, вече е изписан. \r\nВъв ВМА от Ловеч беше транспортирана и друга жена ранена на 18 ноември в катастрофа край село Сопот. 40-годишната също вече е без опасност за живота. \r\nТе беше с много тежка съчетана травма - черепно-мозъчна травма, травма на таза, фрактура на черепа, фрактура на мандибулата, много тежка гръдна травма. \r\nПремина през редица операции, състоянието й е стабилно и в момента е настанена в Клиниката по травматология.", "date": "2018.01.04", "title": "Лекарите се пребориха за живота на ранените край Микре "}
{"url": "https://www.dnes.bg/akoshtete-vqrvaite/2018/01/04/myj-broi-11-000-za-nova-kola-v-moneti.364080", "text": "Мъж си купи нов автомобил с монети в китайския град Путян, предаде агенция ЮПИ, цитирана от БТА.\r\nМагазинът за продажба на автомобили трябваше да затвори цял следобед, за да може персоналът да преброи сума, равняваща се на 11 хиляди щатски долара.\r\nПредставителството на \"BMW\" в град Путян в провинция Фуцзян публикува видео, на което се вижда как служителите използват всяка повърхност, включително пода, за да преброят монетите от над 10 големи кутии.\r\nБизнесменът, който ги донесъл, казал, че е спестявал монетите си и е решил, че иска да ги използва за покупката на кола.", "date": "2018.01.04", "title": "Мъж брои $11 000 за нова кола... в монети"}
{"url": "https://www.dnes.bg/crime/2018/01/04/4-tona-salami-unishtojeni-iztekyl-im-sroka.364083", "text": "Коледните и Новогодишните празници преминаха без сериозни хранителни инциденти, съобщиха от Българска агенция по безопасност на храните (БАБХ).През същото време инспекторите на Агенцията са направили над 2800 проверки.Вследствие на тях са унищожаване близо 4 тона храни от животински произход - основно заради изтекъл срок на годност или липса на документи за произход. Един обект е спрян от експлоатация.Заради констатирани нарушения са издадени 48 предписания и са съставени 44 акта за установяване на административно нарушение.Най-честите нарушения, които инспекторите на БАБХ констатираха, са нерегламентирана продажба на храни и липса на документи, доказващи произход и качество, предлагане на храни с изтекъл срок на годност, неспазване на условията и сроковете на съхранение, несъответствия по сградов фонд и оборудване в обектите, както и некоректни или нередовно водени записи документиращи действията на бизнесоператорите за гарантиране на безопасността на храните.Едновременно с тези проверки БАБХ съвместно с МВР, НАП и други институции извърши 402 проверки.След тях спрени от реализация и насочени за унищожаване са над 16 тона храни от животински произход.", "date": "2018.01.04", "title": "4 тона салами – унищожени, изтекъл им срока"}
{"url": "https://www.dnes.bg/stranata/2018/01/04/v-ne-saniraniiat-burgaski-blok-jivot-s-kofite-i-parcala.364098", "text": "Само четири месеца след саниране, 8-етажен блок в Бургас остана без покрив. Сега при всеки дъжд домовете на хората се наводняват. Фирмата изпълнител ще бъде санкционирана с 50 000 лева, а ако не оправи покрива в най-кратки срокове, ще бъде сменена с друга, обещаха от общината.Жителите на блока посрещнаха коледните и новогодишните празници с парцали в ръка, събирайки водата.Наталия се е подготвила за следващия голям дъжд. Монтирала е кофа до тръбата в спалнята. Санирането на блока започва през септември. Тогава от фирмата изпълнител стартират работа по покрива, още преди да се захванат с отделните входове. И така вече четири месеца блокът е без покрив, а в апартаментите на хората тече.На един от входовете на блока стои бележка от фирмата изпълнител, че ремонтът на покрива трябва да приключи на 12 ноември.Сроковете обаче не са спазени, а хората казват, че работници не са виждали от началото на празниците. Вижте още в репортажа на .\r\n ", "date": "2018.01.04", "title": "В (не)санираният бургаски блок: Живот с кофите и парцала"}
{"url": "https://www.dnes.bg/sofia/2018/01/04/shofior-se-vriaza-v-3-koli-na-patriarha.364111", "text": "Лек автомобил удари три други коли на столичния бул. \"Патриарх Евтимий\" в столицата. Инцидентът е станал малко след 13 часа днес.Шофьорът, създал ситуацията, е изгубил контрол над превозното средство, след което се е ударил в паркираните на булеварда автомобили.Инцидентът се е разминал без жертви, една жена е откарана в болница, но без опасност за живота й, съобщи bTV. Pради катастрофата няколко часа движението по булеварда е било нарушено и превозните средства се движили само в дясната лента.\r\n ", "date": "2018.01.04", "title": "Шофьор се вряза в 3 коли на \"Патриарха\""}
{"url": "https://www.dnes.bg/politika/2018/01/04/sled-viena-radevi-v-banite-shte-se-sreshtat-s-mitko-i-lili.364101", "text": "Президентското семейство Радеви е на частно посещение в Родопите. След като започнаха годината с Новогодишен концерт на прочутата Виенска филхармония в австрийската столица, държавният глава и съпругата му са в село Баните.Двамата са там по покана на местен хотелиер, с когото са приятели от години, обясниха от селото, цитирани от По време на почивката си президентът не отказвал на никой да се снима с него. Снимки с държавния глава най-вече с младежи пълнели социалните мрежи.По време на престоя си в Баните президентската двойка възнамерявала да се срещне с Лили и Митко Хайтови от близкото село Вълчан дол.Децата гостуваха на Радеви през лятото за една седмица в резиденция \"Бояна\".Митко и Лили трогнаха хиляди българи с историята си преди година, когато стана ясно, че те живеят при тежки условия, грижат се сами за болните си родители, а в къщата си нямат дори и течаща вода.Много хора помогнаха на децата и семейството им, дариха средства за ремонт на къщата им, за чанти, тетрадки и дори компютър.По време на почивката си в Баните първата дама Десислава Радева проявила интерес към родопските занаяти и смятала да вземе няколко урока по тъкане на ръчен стан в Баните.", "date": "2018.01.04", "title": "След Виена: Радеви в Баните, ще се срещат с Митко и Лили"}
{"url": "https://www.dnes.bg/world/2018/01/04/viceprezidentyt-na-ekvador-otstranen-ot-posta-vliazyl-v-zatvora.364043", "text": "Еквадорският държавен глава Ленин Морено потвърди, че неговият вицепрезидент Хорхе Глас е отстранен от поста, тъй като излежава присъда заради подкупи, които е получавал от бразилската строителна компания Одебрехт, предаде Франс прес.\r\n\"Както предвижда конституцията, вицепрезидентът на републиката Хорхе Глас е отстранен от поста\", заяви Морено пред журналисти в президентския дворец и напомни, че законът му дава 15 дни, за да представи в парламента списък с кандидати за овакантената длъжност. \r\nТой допълни, че ще го направи много по-скоро, \"защото страната не може без вицепрезидент\".\r\nЧетиридесет и осем годишният Хорхе Глас - най-високопоставеният действащ политик в Латинска Америка, осъден в рамките на мащабния скандал за корупция, автоматично изгуби поста си поради неявяване на работа в течение на повече от три месеца. \r\nТой бе изпратен в предварителния арест на 2 октомври, а на 13 декември - осъден на 6 години затвор за подкупи в размер на 13,5 милиона долара, получени от Одебрехт.\r\nСпоред основния закон Конгресът трябва до 30 дни да избере негов приемник от списък, предложен от президента. Ако никой не получи необходимите гласове, за избран ще се смята първият в листата.\r\nГлас, избран на вицепрезидентския пост в тандем с президента Морено, твърди, че е невинен и е жертва на \"лов на вещици\". \r\nУспоредно с разследването на прокуратурата Морено още през август му отне всички вицепрезидентски отговорности и привилегии./БТА/\r\n ", "date": "2018.01.04", "title": "Вицепрезидентът на Еквадор отстранен от поста – влязъл в затвора"}
{"url": "https://www.dnes.bg/sport/2018/01/04/diego-kosta-se-zavyrna-gol-v-pyrviia-mu-mach-za-atletiko.364039", "text": "Диего Коста имаше нужда от само 5 минути, за да вкара гол за Атлетико при повторния си дебют за отбора.\r\nТова стана в първия мач от 1/8финалите на турнира за Купата на Краля срещу Леида, който столичани спечелиха с 4:0 като гости и на практика обезсмислиха реванша другата седмица.\r\nБившият футболист на \"дюшекчиите\" бе играл за последно преди 7 месеца, а предишният му мач за мадридчани бе финалът в Шампионската лига през май 2014-а.\r\nНападателят влезе от пейката в 64-ата минута и малко след това се възползва от подаване на Хуанфран, за да реализира за 3:0. При удара за гола обаче се получи съприкосновение със съперник и рана върху коляното на Коста, който все пак доигра сблъсъка, но му предстоят тестове в местна болница в четвъртък.\r\nВ края той не пропусна и да се сдърпа с противник, за да напомни за тежкия си характер. \r\nПреди него се разписаха Диего Годин и Фернандо Торес, макар и Хлапето да бе в засада, а в добавеното време на мача вкара и Антоан Гризман.\r\n", "date": "2018.01.04", "title": "Диего Коста се завърна! Гол в първия му мач за Атлетико"}
{"url": "https://www.dnes.bg/politika/2018/01/04/tokyt-skachal-no-hranite-niamalo-da-skachat-dali.364040", "text": "Не се очаква увеличение на цените на хранителните продукти, заради поскъпването на тока, настоя земеделският министър Румен Порожанов.\"Имаме стабилизирани цени в животновъдството, но драстично увеличение няма да има\", обеща той.По думите му винаги при предпоставки за по-висока цена на тока има и прогнози за по-скъпа продукция и бизнесът винаги заема тази позиция. \"В производството има и много субсидии и предпоставки за повишаване на цената към преработвателите не би следвало да има\", категоричен беше министърът пред bTV.Над 2800 проверки за безопасността на храните са направени по време на празниците каза той.\"Фрапиращите нарушения са стандартни за съжаление - липса на документи за предлаганата храна, изтекъл срок на годност, неправилно съхранение на храни. Възбранени са 4000 тона стоки от животински произход\", посочи той.По повод двойния стандарт при храните Порожанов посочи, че е нужно ЕК да одобри единна методология, по която да се направят масови изследвания на храните. Той добави, че за сега Eврокомисията не е съгласна да се направи единно законодателство.Порожанов посочи, че е провел разговори с представители на големите вериги у нас по повод цените на продуктите и те са заявили, че това са цени, предложени и м от експертите им по ценообразуване.По време на европредседателството ни тема на дискусии ще бъде бъдещето на общата селскостопанска политика - ще посветим първите заседания на най-важните теми, по които трябва да се обединим като министри на земеделието.", "date": "2018.01.04", "title": "Токът скачал, но храните нямало да скачат! Дали?"}
{"url": "https://www.dnes.bg/world/2018/01/04/deset-zaginali-pri-pojar-vyv-fabrika-za-obuvki-v-sibir.364054", "text": "Десет души загинаха при пожар, избухнал тази сутрин в цех на обувна фабрика в руската Новосибирска област. Това съобщиха служби на министерството на извънредните ситуации, предаде ТАСС.\r\nВ хангара, където са разположени производството и складът, са открити 10 тела на загинали, каза източник от спасителните служби. \r\nПо предварителни данни всички те - граждани на Китай и на Таджикистан, са работели в производството или в склада. \r\nОще не се знае колко души са се намирали в помещението при избухване на пожара в местното с. Чернореченский.\r\nВ хангара са се запалили материали за производство на обувки и готова продукция, които отделят много токсичен дим, отбелязва агенцията.\r\nПожарът, обхванал 2000 кв. метра, на практика е потушен, на мястото работят криминалисти и психолози. Въздушните проби не показаха надхвърлящи нормите концентрации на вредни вещества в обитаемата част от района, информира министерството на извънредните ситуации. /БТА/", "date": "2018.01.04", "title": "Десет загинали при пожар във фабрика за обувки в Сибир"}
{"url": "https://www.dnes.bg/stranata/2018/01/04/dnes-dyjd-i-sniag-nad-15-gradusa-prez-uikenda.364045", "text": "Времето днес ще е облачно и дъждовно, а на места и с валежи от сняг. От утре обаче започва затопляне, а през уикенда е възможно температурите на места температурите да се качат до над 15 градуса.Преваляванията днес ще са най-вече в Западна и Централна България. Във високите котловини и в Предбалкана ще вали сняг, в останалите райони дъжд. Значителни валежи обаче не се очакват, информира \"Дарик\".Вятърът днес ще е северозападен и ще носи студен въздух. Максималните температури ще са между 4 и 9 градуса. Привечер и през нощта срещу петък вятърът ще отслабне, в повечето райони ще стихне, облачността бързо ще намалее.Утре облачността ще се разкъса и в много райони ще бъде и почти тихо. Максималните температури ще са между 8 и 13 градуса, а през почивните дни на места ще надхвърлят 15 градуса.В събота над по-голямата част от страната ще бъде слънчево. В неделя ще има по-значителни увеличения на облачността, но ще е предимно висока.В западната част на Дунавската равнина и в Горнотракийската низина е възможно да има мъгли, а дневните температури ще остават под 10 градуса.", "date": "2018.01.04", "title": "Днес дъжд и сняг, над 15 градуса през уикенда"}
{"url": "https://www.dnes.bg/bulgaria/2018/01/04/maikata-na-bobi-zvynnah-mu-v-polunosht-no-ubiecyt-mi-zatvori.364049", "text": "\r\nПочернените майка и баба на покойното момче събраха сили да застанат пред камерата на , за да споделят своята истина за трагедията.\r\n\"Трябваше да празнува със съученици на друго място, но впоследствие е решил да празнува с Нанси, може би нея не са я пуснали. От една година горе-долу ходиха, не са се карали. В 18:30 ч. на 31-ви се чух с него, говорихме си общи работи. Разбрахме се да се чуем в полунощ да си честитим новата година. Той не ми звънна. В 00:05 телефонът ми даде два пъти свободен сигнал, след това даде заето. След това телефонът беше изключен. Убиецът е бил вътре и ми е затварял телефона\", разказа майката на момчето и предположи, че убийството е извършено около полунощ, за да не се чуе от пиратките и фойерверките навън.\r\nНа 1 януари тя отново звъни на Боби, но телефонът продължава да е изключен. След това майката се обажда на момчето, при което синът ѝ е трябвало да празнува Нова година, което го насочва към Нанси, но нейният телефон също е изключен.\r\nБабата на Боби също е звъняла на всички, но попада на изключени телефони и тогава започват съмненията и притесненията в семейството.\r\n\"Цяла нощ никаква информация от полицията, до последно не знаехме Боби дали е вътре или не. Чух поемното лице като говореше и разбрах, че Боби е вътре\", сподели жената в \"България сутрин\".\r\nМайката на Боби добави, че убитата Кети Кюхова, която бе намерена в кладенец на 3 километра от къщата, е била сприхава и нервна жена. Според нея семейството не е демонстрирало луксозен начин на живот, но предполага, че в основата на убийството са именно Кети и вторият ѝ мъж - Неделчо.\r\nМайката и бабата на Боби вярват, че убиецът ще бъде открит и настояват за смъртно наказание.", "date": "2018.01.04", "title": "Майката на Боби: Звъннах му в полунощ, но убиецът ми затвори!"}
{"url": "https://www.dnes.bg/obshtestvo/2018/01/04/tretiiat-pol-maskiran-kato-prevenciia-na-domashnoto-nasilie.364050", "text": "\r\n\"Категорично сме против. Текстовете са прекалено противоречиви. Проблемът с насилието е в ръцете на правораздавателните органи. Под легитимното заглавие \"Превенция на насилието над жени\" се прокарват идеи, които са в разрез с обществените. Половете са 2  - мъжки и женски\", подчерта евродепутатът и заместник-председател на ВМРО Ангел Джамбазки. \r\nВ студиото на \"България сутрин\" адвокат Николай Хаджигенов посочи, че Истанбулската конвенция е малко или много като забраната над домашната ракия от Европейския съюз – проблемът няма да се реши с текстове, а чрез затягане на правораздавателните органи. \r\n\"В конвенцията не става дума за гейбракове или трети пол. Поведението на \"Патриотите\" е дим над водата. Те преувеличават, а имаме зверска нужда от справянето с насилието. Вместо да гледаме ситуацията в парк \"Пирин\" или тази с корупцията, ние се занимаваме с третия пол\", отбеляза юристът пред .\r\n\"Ако полът зависи от социалните роли, това отваря врата към свободна интерпретация. Тук говорим за заличаване на традициите, а ние ги защитаваме. Бракът е съжителство между мъж и жена, а не между партньори. Партньорът е полово неопределен. Виждаме шанс нелегални мигранти да получават статут, който не ми се полага. Тази конвенция не гарантира безопасността на жени и деца\", заяви евродепутатът Джамбазки.", "date": "2018.01.04", "title": "Третият пол... маскиран като превенция на домашното насилие!"}
{"url": "https://www.dnes.bg/crime/2018/01/04/podpaliha-avtomobilite-na-gorski-v-isperih.364057", "text": "Два автомобила, собственост на горски стражари, бяха подпалени тази нощ в Исперих, съобщиха от Областната дирекция на МВР в Разград.\r\nСигналът за пожара е подаден на тел.112 в 00:50 часа на 4 януари. \"Опел Корса\" на 35-годишен мъж и \"Фолксваген Пасат\" на 37-годишен негов колега са изгорели на паркинг пред блока в ж.к. \"Васил Априлов\", където горските служители живеят. Причините за пожара и нанесените щети са в процес на изясняване. По случая е образувано досъдебно производство за палеж, като наказанието по този текст от Наказателния кодекс предвижда лишаване от свобода от една до осем години.", "date": "2018.01.04", "title": "Подпалиха автомобилите на горски в Исперих "}
{"url": "https://www.dnes.bg/notifikacii/2018/01/04/ubiistvo-ot-strast-ili-planiran-razstrel-v-novi-iskyr.364042", "text": "Убийство от силна емоция или хладнокръвен предварително планиран разстрел стоят зад кървавата баня в Нови Искър? Експерти не спират да търсят причината, довела до жестоката саморазправа в къщата на ужасите в новогодишната нощ.Според бившия вътрешен министър Румен Петков подобно убийство не би могло да бъде извършено от емоционално претоварен и неподготвен човек. Ексшефът на МВР определи саморазправата като невиждана по бруталност и безочие.\"Прибързаните анализи и разсъждения за убийството в Нови Искър няма да доведат до отговори\", каза Петков пред  . Той призова службите да бъдат оставени да си свършат работата.\"Очакванията на обществото са хладнокръвното убийство да бъде разкрито възможно най-бързо и да се раздаде справедливост. Но прибързаните анализи и разсъждения няма да доведат до отговори\", каза още ексминистърът.Според него ще бъде доста трудно да се определи дали убийството е извършено от един или повече души, тъй като през последните 50 години съдебната ни медицина няма подобен аналог.Адвокатът Людмил Рангелов пък отхвърля версията причината за бруталния разстрел в Нови Искър да са кухи фирми с ДДС. Тази версия лансираха вчера официално разследващите.\"Според мен това е храна за журналистите. Извършителят е изпитвал много силна емоция и гняв. А убийствата в къщата са извършени в много кратък период и съдебната медицина трудно ще даде отговор за тяхната поредност\", допълни Рангелов.И Петков, и Рангелов се обединиха около тезата, че не бива да бъдат разкривани множество подробности около престъплението, тъй като те могат да насочат очакванията на обществото в друга посока, както и да осигурят предимство на извършителя.Два дни след Нова година в двуетажната къща в Нови Искър бяха намерени телата на Неделчо Юнаков, на 19-годишния му син Георги, на доведената му 16-годишна дъщеря Нанси, на гаджето й Боби, на тъщата, както и на немската овчарка на семейството.44-годишната Кети, майка на Нанси и жена на Неделчо бе открита по-късно в кладец на запусната вила на три километра от къщата.От МВР и прокуратурата обявиха, че няма да крият информация по случая, защото жестокото убийство е обществено значим проблем.Разпитвани са всички съседи на Неделчо и Кети, проверени са и всички телефонни разговори, които са водили през последните седмици. Проверено е алибито и на бившия мъж на Кети, който според информация в интернет е бивш затворник.", "date": "2018.01.04", "title": "Убийство от страст или планиран разстрел в Нови Искър? "}
{"url": "https://www.dnes.bg/technology/2018/01/04/nai-golemite-hakerski-ataki-za-izminalata-2017-a.364036", "text": "Беше година, в която нищо не изглеждаше сигурно.Хакерските атаки се появяваха на бял свят една след друга през 2017 г. - от пробива в Equifax, който компрометира почти половината население на САЩ до огромните атаки, които струваха на компаниите милиарди долари, пише CNN.Всичко това подчерта проблемите с уязвимостта на личната ни информация. Повечето от инструментите, използвани от правителствените хакери, станаха публични, и е по-лесно отвсякога да се създаде и разпространи зловреден софтуер или да се откраднат данни от компании. Същевременно фирмите все по-често стават жертва на подобни случаи.А се задават още.“Докато пренасяме бизнеса си все повече онлайн, а престъпниците осъзнават стойността на данните, които организациите опазват, виждаме повече големи компании да стават жертва на пробиви, виждаме по-сложни пробиви”, коментира Марък Нуниковън, вицепрезидент облачни проучвания в компанията за сигурност Trend Micro.В частност ransomware атаките (при които хакерите искат пари, за да отключат файловете ви) стават все по-чести.Анализ на фирмата за антивирусен софтуер Bitdefender откри, че плащанията заради ransomware са достигнали 2 млрд. долара през 2017 г., или два пъти повече отколкото през 2016 г. Междувременно Trend Micro прогнозира, че световната загуба от друга нарастваща тенденция - компрометираните имейли, ще надминат 9 млрд. долара през следващата година.Ето и кои бяха най-големите хакерски атаки на 2017 г.Киберпрестъпници атакуваха Eqifax, една от най-големите кредитни фирми. Това се случи през юли, а в резултат бяха откраднати данните на 145 млн. души. Този пробив е смятан за един от най-лошите за всички времена заради обема на чувствителната информация, която е засегната. Компанията разкри информация за случая цели два месеца по-късно. Случаят обаче може да има ефект с години, защото откраднатите данни могат да бъдат използвани за кражба на идентичност.Пробивът в Equifax засили притесненията за обема на информацията, която брокерите събират за своите клиенти. Тя може да варира от списъци с имейли, рождени дати и други лични данни. Фирми като Equifax, TransUnion и Experian продават тези данни на клиенти, като банки например, така че те да могат да научат повече за вас. Дали се прави достатъчно, за да се опазва тази информация на сигурно място, е под въпрос.Вече бившият главен изпълнителен директор на Equifax подаде оставка, след като атаката беше разкрита. Той даде показания по случая и обвини служител, който е бил уволнен, за провала в сигурността. Обществото все още не знае кой е отговорен за атаката.Компанията майка Verizon обяви през август, че всеки един от общо 3 млрд. акаунта на Yahoo е бил хакнат през 2013 г. - три пъти повече, отколкото се смяташе в началото. През ноември бившият главен изпълнителен директор на Yahoo Мариса Майер каза пред Конгреса, че компанията е открила пробива чак през 2016 г., когато обяви, че са компрометирани 1 млрд. акаунта. Yahoo все още не знае кой е отговорен за всичко това.Отделно канадски хакер се призна за виновен, че е участвал в друг голям пробив в системите на Yahoo от 2014 г. Този път са били компрометирани 500 млн. акаунта. Хакерът ще чуе присъдата си през февруари. Останалите големи атаки вижте", "date": "2018.01.04", "title": "Най-големите хакерски атаки за изминалата 2017-а"}
{"url": "https://www.dnes.bg/health/2018/01/04/po-dobyr-syn-s-dostypno-domashno-sredstvo.364041", "text": "От няколко години постоянно се публикува информация колко вредна е синята светлина, която се излъчва от смартустройствата. Препоръките на медиците са поне 2 часа преди лягане телефонът, таблетът и телевизорът да не се използват. И за тях обаче е ясно, че хората няма да изпълнят, макар и здравословните препоръки, което провокира екип изследователи от Мецидинския център на Колумбийския университет да се замислят какво ефективно решение може да се намери, за да се намали вредата на синия екран върху здравето. ", "date": "2018.01.04", "title": "По-добър сън с достъпно домашно средство"}
{"url": "https://www.dnes.bg/bulgaria/2018/01/04/regionalnoto-ministerstvo-i-api-deistvat-po-struma.364062", "text": "Министерството на регионалното развитие и благоустройството (МРРБ) е възложило на Агенция \"Пътна инфраструктура\" изработването на Подробен устройствен план-парцеларен план (ПУП-ПП) за изграждането на лот 3.2 на автомагистрала \"Струма\" между Крупник и Кресна, минаващ през Кресненското дефиле.Това се разбира от съобщение от страна на пресотдела на пътната агенция, предава Заповедта включва изработването на проект на ПУП-ПП за строителството на общо 24 км от лявото платно на магистралата, в посока София, както и обходен път на град Кресна, който е част от дясното платно на магистралата - в посока Кулата.Обходното трасе е с дължина около 5 км.„Проектът ще се изготви според действащата нормативна уредба, след утвърдено от МРРБ задание. След приключване на процедурата, според изискванията на Закона за устройството на територията, проектът ще бъде внесен за разглеждане от Националния експертен съвет по устройство на територията и регионална политика“, пишат от АПИ.Припомняме, че по проточилият се години казус със строителството на АМ „Струма“ в района на Кресненското дефиле държавата най-накрая се спря на варианта за разделянето на магистралата на две.Така сега съществуващият път ще представлява едното платно от аутобана, като следва да бъде изградено ново трасе в обход на дефилето от изток при Стара Кресна. Около километър преди края на лот 3.2 двете отделни трасета се събират в едно общо с магистрален габарит с две платна с по две ленти за движение в посока.", "date": "2018.01.04", "title": "Регионалното министерство и АПИ действат по \"Струма\""}
{"url": "https://www.dnes.bg/notifikacii/2018/01/04/moskva-otreche-ne-sa-unishtojeni-ruski-samoleti-v-siriia.364046", "text": "Министерството на отбраната в Москва опроверга информацията във в. \"Комерсант\", според която седем руски самолета са били унищожени от бунтовнически артилерийски обстрел срещу военновъздушната база Хмеймим в Сирия на 31 декември, предаде ТАСС.Съобщението за уж \"фактически унищожени\" седем руски военни самолета във въздушната база Хмеймим е фейк. Руската авиогрупа в Сирия е в бойна готовност и продължава да изпълнява задачите си, заяви събеседник на агенцията в московското министерство.При внезапен минометен обстрел срещу летище Хмеймим от страна на диверсионна група на 31 декември след падането на нощта са загинали двама военнослужещи, уточни руското министерство на отбраната.Руският вестник \"Комерсант\" цитира по-рано източници, според които на 31 декември бойци от терористична групировка са обстреляли с миномети базата Хмеймим и са унищожили четири бомбардировача Су-24, два изтребителя Су-35С, един транспортен самолет Ан-72 и един склад за муниции. По данни на изданието възможно било да са пострадали и над 10 руски военни./БТА/\r\n ", "date": "2018.01.04", "title": "Москва отрече: Не са унищожени руски самолети в Сирия!"}
{"url": "https://www.dnes.bg/obshtestvo/2018/01/04/biznes-i-sindikati-na-protest-sreshtu-skoka-na-toka.364047", "text": "Бизнесът и синдикатите подготвят протести срещу повишаването на цената на тока за индустрията от следващия месец, което ще бъде с до 60 на сто, заяви пред БНР Васил Велев от Асоциацията на индустриалния капитал.\"Ние направихме среща в Министерството на енергетиката, в която участваха и лидерите и на работодателските, и на синдикалните организации и ясно заявихме, че ако не се нормализира ситуацията, което означава да се промени начинът на работа на електроенергийната борса и да се увеличи предлагането на електроенергия, ще протестираме\", обясни той.Според него трябва да се разследват спекулативните сделки, които се извършват на пазара на електроенергия, защото няма икономическа основа за един такъв скок на цените на тока.\"И цените на производител на електроенергия са нараснали с по-малко от 5 процента, а в същото време на нас ни се предлагат цени с 50%. Разликата очевидно е спекула\", отсече Велев.Как и как ще премине протестът на работодатели и синдикати ще стане ясно следващата седмица.Поскъпването на тока за индустрията ще доведе и до увеличение в цените на храните и хранителните продукти, предупреждават представители на бизнеса.Велев коментира и темата с липсата на кадри в страната. Според него от дълго време безработица няма.\"Има хора, на които не им се работи или нищо не могат да работят. Има и хора, които не искат да се преместят в съседния град, където има работа за тях. Има хора, които не искат да се научат да работят\", смята той.", "date": "2018.01.04", "title": "Бизнес и синдикати на протест срещу скока на тока "}
{"url": "https://www.dnes.bg/technology/2018/01/04/vyzhodyt-na-mashinite-da-se-strahuvame-li-ot-izkustveniia-intelekt.364066", "text": "Това коментира вефира на от ", "date": "2018.01.04", "title": "Възходът на машините – да се страхуваме ли от изкуствения интелект?"}
{"url": "https://www.dnes.bg/cars/2018/01/04/koi-sa-nai-izgodnite-avtomobili-za-preprodajba.364051", "text": "Някои автомобили губят до 1/3 от стойността си, веднага щом излязат от автосалона. Други и след 2-3 години могат да бъдат препродадени с малка загуба.Анализаторите от германските маркетингови компании \"Focus online\" и \"Bähr& FessForecasts\" всяка година представят най-стабилните от гледна точка на загуба на стойност модели, предлагани на вътрешния пазар.Класацията е направена с използването на два способа. Първият е изчисляване на загубата на стойността в проценти в течение на следващите 3 години, а вторият е реалното обезценяване в евро.Така на пректика може да се види какъв автомобил е най-добре да бъде купен като нов сега и да бъде препродаден през 2021 г.", "date": "2018.01.04", "title": "Кои са най-изгодните автомобили за препродажба?"}
{"url": "https://www.dnes.bg/notifikacii/2018/01/04/kuhi-firmi-za-dds-prichina-za-brutalniia-razstrel-v-novi-iskyr.364022", "text": "Дедесарска схема най-вероятно е довела до шесторното убийство в Нови Искър. Това е и основната версия, по която работят в момента разследващите, съобщиха шефът на следствието Борислав Сарафов и главсекът на МВР Младен Маринов.\r\nДен след бяха открити жертвите на масовия разстрел, на Икономическа полиция е възложена пълна проверка на търговската дейност на една от жертвите – 41-годишния Неделчо Юнаков. Според съседи на фамилията мъжът се занимавал ремонт на автомобили и тирове. Проверка на \"Монитор\" в Търговския регистър обаче показа, че Юнаков е бил собственик на дружество, регистрирано като строителна фирма.През късната есен на 2012 г. мъжът придобива 100% от дяловете на \"Бау Консултинг\", които обаче 8 месеца по-късно продава на друг човек. Тя е типичното кухо дружество - без дейност, офиси и работници. Фирмата е сменяла собствеността си три пъти за последните 4 години. \r\n\"Основно проверяваме дейността на убития Неделчо Юнаков, тъй като имаме информация, че той се е занимавал с кухи фирми за ДДС. Установяваме и начина, по който е придобит имотът - кои са бившите му собственици и какви са били взаимоотношенията с тях. Всички факти и обстоятелства са важни за нас, но основно работим по дейността на убития\", обясни Маринов.Фирмата, в която е бил собственик Неделчо, е издала фактури за строително-монтажни дейности на голяма птицеферма в Северна България - скеле, стъргане, грундиране, шпакловка теракота, вътрешна мазилка, гипсова шпакловка, зидария и външна изолация на обекта. След ревизията на получателя на фактурите се изяснило, че са фиктивни, ДДС-то по тях не е признато от НАП, но историята е от 2012 г., а окончателното решение на съда е отпреди 1 г.Избитото семейство в Нови Искър се е нанесло в къщата, където се е разиграла трагедията, преди само 8 месеца. Имотът е купен заедно с още една сграда, хангар и парцел през април за сумата от 127 000 лева. Покупката е направена от убитите Неделчо и Кети.\r\nТърговските дейности на втората съпруга на Неделчо също са обвити в мистерия.Преди години тя създала фирма - \"Деви Ке\" заедно с още две жени. Дружеството е регистрирано на адрес в столичния квартал \"Люлин\". Апартаментът преди години е бил собственост на друга от съдружничките във фирмата - Десислава. Именно заради нейн дълг в момента върху дяловете на \"Деви Ке\" има наложен запор. Десислава и Кети били съседки и живеели врата срещу врата в \"Люлин\". Според съседи Кети, дъщеря й Нанси и майка й Елена били обикновени хора и не личало да са с възможности. \r\nСъседите от входа никога не са чували двете жени - Кети и Десислава, да имат обща фирма и са категорични, че никой от апартаментите им не е бил действащ офис. Хората не знаели с какво са се занимавали двете, нито пък какви са били професиите им. Те обаче си спомнили, че продали жилищата си горе-долу по едно и също време и дори че последвали препродажби.Никой не знае къде са отишли да живеят. Сега в апартамента на Кети живее самотна жена, а в този на Деси – семейство. По документи обаче жилището се води собственост на мъж, чийто съдружник пък е свързан с дружества, собственост на панамски офшорки. Засега обаче търговската дейност на Кети публично не се свързва с разстрела на фамилията.\r\n\"Правят се балистични експертизи, за да се установи с какво оръжие е стреляно и дали е само едно. Част от убитите са застреляни в гръб\", обяви директорът на Националното следствие Борислав Сарафов. Той допълни, че тепърва ще се изяснява кой от убитите е застрелян пръв. Проверява се и дали Кети е била качена насилствено в джипа и откарана в гористата местност, където бе открито тялото й.Според разследващите е стреляно с оръжие 22-и калибър - т.нар. флоберов калибър, Диаметърът на куршумите бил 6,3 мм. Такъв калибър се ползва често при убийства на мафиоти - пистолетът е безшумен, а малкият куршум се смачква и е труден за балистична експертиза.\r\nСамият калибър обяснява и множеството изстрели - подобен куршум е много лек, лети с ниска скорост и с един изстрел може да убие човек само в сърцето. Смята се, че раните в главите на жертвите пък са контролни, които убиецът направил за всеки случай. Гилзите по пода пък говорят за поне 3 пълнителя - пистолет с 22 калибър има между 10 и 12 куршума. Според една от версиите убиецът е бил повече от един.\r\nКрадец, който се е крил в имот в близост на къщата на ужасите, е бил заловен в нощта на шесторното убийство в Нови Искър. Обирджията бил спипан от бизнесмен, който го забелязал в имота си и веднага се обадил на полицията. Униформените дошли и го прибрали. Все още обаче няма официални данни крадецът да е свързан с масовото покушение. Не се съобщава също така дали има дори и малки подозрения, че той може да е жестокия килър. В същата вечер още една къща в Нови Искър е била разбита.\r\nЗагадка пред разследването е убийството на Кети. Тя единствена не е открита в къщата. Първоначално се смятало, че може да е убила роднините си и да е избягала. Оказало се обаче, че Неделчо се обадил на сина си Георги дни преди разтрелите на Нова година и му казал, че мащехата му е изчезнала. До кладенеца, където жената била хвърлена, полицаите били заведени от комшия на семейството. Следово куче пък посочило, че тялото ѝ е в кладенеца. Жената била с куршум в главата, аутопсия проверяваше за следи от други изстрели. До джипа на семейството, паркиран наблизо, е намерено намериха тефтерче, собственост на убитата.След назначените експертизи трябва да се установи дали Кети е убита в семейната къща, където бяха открити във вторник следобед петте трупа, или е гръмната в колата, а след това убиецът се е отървал от тялото в кладенеца.След двата огледа, продължили над 18 часа, се установи, че труповете на жертвите са били местени в различни стаи в къщата, с което извършителят вероятно е искал да заблуди разследващите. Убиецът е бърсал кръвта от пода, защото на мястото е намерена кофа с вода, в която имало кръв и парцал, разказа пенсионираният полицай от Второ РПУ в София Йордан Кръстанов.В двуетажната къща са намерени телата на бащата Неделчо Юнаков, на 19-годишния му син Георги, на доведената му дъщеря Нанси на 16 г., на гаджето й Боби, на тъщата, както и на немската овчарка на семейството.От МВР и прокуратурата обявиха още, че няма да крият информация по случая, защото жестокото убийство е обществено значим проблем.\r\nРазпитвани са всички съседи на Неделчо и Кети, проверени са и всички телефонни разговори, които са водили през последните седмици. Проверено е алибито и на бившия мъж на Кети, който според информация в интернет е бивш затворник..", "date": "2018.01.04", "title": "Кухи фирми за ДДС – причина за бруталния разстрел в Нови Искър?"}
{"url": "https://www.dnes.bg/zvezdi/2018/01/04/til-lindeman-na-55-ot-pluven-talant-do-muzikalen-bog.363948", "text": "На 4 януари рожден ден празнува германският музикант Тил Линдеман, познат най-вече като вокалист на метъл бандата Rammstein. Роден през 1963 година в Лайпциг, той прекарва детството си във Вендиш-Рамбов.\r\nМузикалната му кариера започва през 1983 година, като първата му група се казва \"Фърст Арш\", където Тил е барабанист и беквокал. По-късно се среща с Рихард Круспе и малко след това се появява Рамщайн.\r\nБаща му е писател, а майка му – журналистка.\r\nКато малък е запленен от спорта и започва здраво да тренира плуване. Бъдещият музикант дори постига сериозни успехи, като се класира седми на Европейско първенство за младежи. Контузия обаче го кара да прекрати със спорта.\r\nПреди да превърне музиката в своя професия, работи различни работи, включително като уредник на галерия и дърводелец.\r\nОтказва да положи военна служба в ГДР и си навлича много неприятности с властите заради това си поведение.\r\nЛиндеман е универсален музикант. Освен да пее, той може да свири на барабани, китара и бас китара.\r\nМузикантът има 2 дъщери от 2 брака, като дори вече е и дядо.\r\nОсвен музикант, Тил е и поет. Той дори има издадени 2 стихосбирки.\r\nЕдин от най-близките му приятели е бившият футболист на Манчестър Юнайтед и Байерн Мюнхен Оуен Харгрийвс.", "date": "2018.01.04", "title": "Тил Линдеман на 55: От плувен талант до музикален бог"}
{"url": "https://www.dnes.bg/sofia/2018/01/04/evroshefstvoto-povishilo-interesa-kym-imotite-v-sofiia.364021", "text": "На седмица се прехвърлят средно по 5100 имота, сочат данни на Агенцията по вписванията. За цялата минала година обект на разпореждане чрез продажби, дарения или замени са станали около 258 000 имота.За 2017 г. почти 214 000 имота са сменили собствениците си, а най-малко са продажбите през първото тримесечие, като броят им е бил само 37 000. През второто тримесечие те скачат на почти 55 000, през третото се увеличават над 56 000, а последното се очаква да надхвърлят 65 000. Общо обаче спрямо 2016 г. има спад на този вид сделки с имоти от 6,4 на сто, сочи още статистиката, цитирана от \"Монитор\".Междувременно БГ председателството на ЕС доведе до скок на наемите на лукс жилищата в центъра на София и до повишаване интереса към България, казват столични брокери.\r\nСпоред брокера Невена Стоянова още от миналата година събитието се отразило стимулиращо на пазара на имоти и много хора започнали да инвестират в жилища с цел даването им под наем, основно в центъра на столицата и околните престижни квартали, намиращи се близо до НДК.\r\nПо думите й председателството дава възможност повече чужденци да видят големия инвестиционен потенциал на страната в сферата на недвижимостите.\"В идеалния център на европейска столица могат да се купят имоти с цени от 1500-2500 евро на квадрата, което е много ниска цена\", казва тя и добавя, че вече има засилен интерес.\r\n \r\n ", "date": "2018.01.04", "title": "Еврошефството повишило интереса към имотите в София"}
{"url": "https://www.dnes.bg/world/2018/01/04/rekordni-7-t-koka-spipani-na-pristanishte-v-antverpen.364023", "text": "Белгийски митничари са заловили на 30 декември близо 7 тона кокаин, скрит в контейнер с банани на пристанището в град Антверпен, съобщи Франс прес.Агенцията отбелязва, че това е една от най-големите пратки, задържани в Европа миналата година. Заловеното количество се равнява на една четвърт от годишния обем, задържан на това място през последните две години, посочи в кратко комюнике холандската полиция. Тя уточни, че наркотикът вероятна е бил предназначен за холандския пазар.Задържането на пратката е резултат от съгласувана операция на белгийските и холандските митнически служби, каза за АФП говорителка на белгийските митници. Стойността на намерената дрога не се посочва.В началото на декември испанските власти оцениха на около 210 милиона евро заловените в пристанището на Алхесирас, в южната автономна област Андалусия, близо 6 тона кокаин, открити в пратка банани от Меделин, Колумбия.В пристанището на Антверпен през 2016 г. са били задържани общо близо 30 тона кокаин, а през 2017 г. - около 38 тона, включително рекордното количество от 30 декември, отбеляза говорителката на белгийската митническа служба. (БТА)\r\n ", "date": "2018.01.04", "title": "Рекордни 7 т кока спипани на пристанище в Антверпен "}
{"url": "https://www.dnes.bg/zvezdi/2018/01/04/10-dni-deian-donkov-jivial-s-greshna-diagnoza-rak.364013", "text": "Изминалата година донесе неприятни емоции и стрес за Деян Донков, който получи грешна диагноза - рак. Актьорът живял с този ужас няколко дни, преди да научи истината.\"Д-р Петров, патолог от \"Света Анна\", можете да го цитирате, защото трябва да се радва, че още не съм го убил от бой, ми постави диагноза рак след изследване за лимфом. На масата му имаше кюфтета и почна да ми разказва вулгарни клюки за Коста Цонев\" - описва абсурдната ситуация артистът от Народния театър, който 10 дни по-късно, след повторни изследвания, научил, че е здрав.\"Всичко се оказа ок, почувствах се като прероден - признава Донков, който обмисля вариант да осъди д-р Петров, за да няма и други пострадали пациенти от нехайството му, пише \"България днес\".\"Този човек не бива да практикува\", настоява актьорът.", "date": "2018.01.04", "title": "10 дни Деян Донков живял с грешна диагноза... рак!"}
{"url": "https://www.dnes.bg/notifikacii/2018/01/04/59-ot-lekarstvata-vneseni-ot-es-se-iznasiat-obratno.364024", "text": "59% от лекарствата, внасяни у нас от страни от ЕС, се изнасят обратно. По тази причина в страната продължават да липсват жизненоважни медикаменти.\r\nЗа това съобщиха от Центъра за защита правата в здравеопазването, асоциация “Хипофиза” и Сдружението за развитие на българското здравеопазване. Те се позовават на данни от НАП, Изпълнителната агенция по лекарствата, НСИ и Агенция “Митници”, уточнява \"24 часа\".\r\nСпоред тях паралелният износ на лекарства е стигнал 1,5 млрд. лв., а контролните институции нямали координация помежду си. 2/3 от фирмите, които изнасят медикаменти, не са уведомили за това Изпълнителната агенция по лекарствата. В НАП износ са декларирали 91 фирми, но в ИАЛ са постъпили едва 33 уведомления, посочи Ваня Добрева от асоциация “Хипофиза”.Но нито една фирма не била глобена въпреки предвидените санкции от 50 000 до 200 хил. лв. “Никой в момента не следи какво се случва в бранша, фирмите са оставени да изнасят абсолютно на воля”, заяви тя.\r\n480 проверки са извършени от ИАЛ през 2017 г., като са повдигнати 50 обвинения, реагираха от здравното министерство. И увериха, че се работи по създаването на информационна система, която в реално време ще следи количествата лекарства. При риск от изчерпване ще се спира паралелният износ.\r\nЗамисляният списък със забранени за реекспорт лекарства няма да реши проблема, смятат от асоциация “Хипофиза” и дават за пример Румъния, където за 2 г. тази мярка не постигнала ефект. Търговците трябва да сключват два отделни договора с производителите - един за лекарствата, които плаща касата, и отделен за тези, които се продават свободно. В Испания е така още от 1990 г. Там медикаментите също са много по-евтини, обясни Ваня Добрева.\r\n ", "date": "2018.01.04", "title": "59% от лекарствата, внесени от ЕС, се изнасят обратно "}
{"url": "https://www.dnes.bg/kino/2018/01/04/po-praznicite-mejduzvezdni-voini-8-s-2-4-mln-prihodi.364025", "text": "Осмият по ред филм от историята \"Междузвездни войни\" вече трети уикенд продължава да е най-гледаният у нас, сочат обобщените данни от киносалоните. Тази част от филмовата поредица - \"Последните джадаи\", в която зрителят се запознава с новите герои, които ще бъдат основни в деветата част, е гледана вече от 218 647 зрители и има 2 376 741 лева от билетите им за 17-те дни на екраните у нас.На второ място в класацията на най-гледаните филми у нас е вторият филм, създаден по едноименната книга на американския писател Крис Ван Олсбърг от началото на 80-те години на миналия век - \"Джуманджи: Добре дошли в джунглата\". Героите от този филм трябва да продължат направеното от Алън Париш в предната лента, като приключенията им са гледани от 73 145 зрители и са събрали 708 736 лева приходи за десетте дни на екраните у нас.Трета позиция в топ 10 е за анимацията \"Бикът Фердинанд\", създадена по книгата \"The Story of Ferdinand\" на Мънро Лийф от 30-те години на миналия век. Разказът за гигантският бик, който предпочита цветята пред борбата с други бикове и трябва да се спаси от обучението си за такъв бик е от десет дни на екраните у нас, като за това време е гледан от 46 908 зрители и има 410 054 лева от билетите им.Четвърто място е за премиерната от миналия уикенд биографична история \"Най-великият шоумен\", която разказва живота на политика и бизнесмен П. Т. Барнъм, живял в 19-ти век в Америка. Филмът с Хю Джакмън и Ребека Фъргюсън в главните роли е гледан от 3 729 зрители и има 36 144 лева приходи за първите си три дни у нас.На пета позиция е българският \"Дъвка за балончета\", който е от месец на екраните. Филмът, който разказва паралелната история на малките и порасналите Калин и Биляна, развиваща се в 80-те години на миналия век и в наши дни, има вече 44 773 зрители и 373 475 лева приходи.Шесто място е за филма на Уди Алън - \"Въртележка\", който връща зрителя към средата на 20-ти век в типичния за режисьора стил. Драмата с Джеймс Белуши, Джуно Темпъл и Джъстин Тимбърлейк е втората премиера от миналия уикенд, като за трите си дни на екран е гледана от 1 691 зрители и има 18 783 лева от билетите им.На седмо място е комедията \"Пич, къде е баща ти?\". Историята на двама близнаци, които се заемат с издирването на биологичния им родител, но се забъркват в поредица от комични ситуации, е вече десет дни на екраните у нас, като за това време са я гледали 7 900 зрители и има 63 856 лева приходи. На осмо място сред най-гледаните филми у нас е друга анимация - \"Падингтън 2\". Мечешката история е гледана от 29 194 зрители и има 236 866 лева приходи за месец на екраните у нас.Девета позиция е за анимацията \"Тайната на Коко\", която се представя в комплект с късометражния \"Замръзналото Кралство: Коледа с Олаф\". Историите на тийнейджъра Мигел, който мечтае да стане велик музикант и на снежния човек от популярната анимация на \"Дисни\", са гледани от 48 535 зрители и имат 440 240 лева приходи за месец и половина на екраните у нас.На десето място е другият български филм, популярен сред кинозрителите - \"Възвишение\". За вече два месеца историята, преплитаща художествена измислица, едноименния роман на Милен Русков и факти от историята ни от средата на 19-ти век, е гледана от 130 470 зрители и има 1 068 273 лева приходи. (БТА)\r\n ", "date": "2018.01.04", "title": "По празниците: \"Междузвездни войни\" 8 с 2,4 млн. приходи"}
{"url": "https://www.dnes.bg/notifikacii/2018/01/04/jena-zagina-na-miasto-pometena-ot-kola-v-sofiia.364028", "text": " Жена е блъсната от автомобил и е убита на място на Западната дъга на столичния околовръстен път, в района на ж.к. \"Люлин\".Шофьорът на автомобила е избягал от мястото на инцидента. На място има екипи на \"Пътна полиция\", които към момента изискват записи от камерите на бизнес сграда в района.По първоначална информация убитата жена е от ромски произход, съобщава \"Фокус\".\r\n ", "date": "2018.01.04", "title": "Жена загина на място, пометена от кола в София"}
{"url": "https://www.dnes.bg/sofia/2018/01/04/sofiia-54-802-jilishta-se-topliat-s-nafta-vyglishta-i-dyrva.364026", "text": "Близо всяко 10-о домакинство в София се отопляват с нафта, въглища или дърва. Като бройка това са 54 802 жилища, сочат данните от специална карта на тези сгради, изготвена от Центъра за научни изследвания и проектиране към Университета по архитектура, строителство и геодезия по поръчка на общинската инициатива “Зелена София”. За картата са ползвани данните от последното преброяване на населението през 2011 година.\r\nОт общо 595 691 жилища в столицата 9,2% ползват въглища, дърва или нафта за отопление. 47,8%, или 284 528 сгради, се топлят с парно, а 18,7% (111 452 имота) - на ток. С други източници през зимата се отопляват 2301 сгради, или 0,4%.\r\nНеобитаваните към онзи момент жилища са 142 608 - 23,9%, като за тях липсва информация какъв източник на отопление ползват, сочат данните от картата.\r\nТя показва емисиите на фини прахови частици и на азотни окиси във въздуха, които се генерират за една година от жилищата в столицата, ползващи дърва, въглища и нафта за отопление.\r\nНай-големи емисии на фини прахови частици заради горенето на дърва и въглища - над 230 килограма за една година, са отчетени в селата в районите Нови Искър и Кремиковци, кварталите “Левски”, “Подуяне”, “Редута”, “Орландовци”, “Факултета”, “Суходол”, “Горна баня”, “Владая”, “Бояна”, “Драгалевци”, “Симеоново” и др.\r\nНай-високо ниво на азотните окиси - над 150 килограма годишно, освен в посочените територии е регистрирано и в “Бенковски”, “Княжево”, Бистрица, “Панчарево”, Кокаляне, Мърчаево, м. Малинов дол и Банкя.\r\nЦелта на картата е да информира гражданите, да даде гласност на проблема с битовото отопление и да помогне с факти при вземане на конкретни решения от отговорните институции за ограничаване на замърсяването на въздуха, обясниха от Столичната община, цитирано от \"24 часа\".\r\nОттам припомнят, че по настояване на кмета Йорданка Фандъкова екоминистерството подготвя нови стандарти, на които трябва да отговарят въглищата и дървата, които се ползват за битово отопление. Така от следващия отоплителен сезон те трябва да са с по-ниско съдържание на сяра и пепел. Правят се и засилени проверки за неправомерно горене на отпадъци.\r\nТази година общината стартира пилотен проект, с който ще бъде подменено отоплението на 30 домакинства в “Нови Искър” - с екопечки на пелети вместо на дърва или въглища. Идеята е след пилотния да се разработи по-мащабен проект, с който общината да кандидатства за европейско финансиране.", "date": "2018.01.04", "title": "София: 54 802 жилища се топлят с нафта, въглища и дърва"}
{"url": "https://www.dnes.bg/notifikacii/2018/01/04/sedem-ruski-samoleta-unishtojeni-ot-isliamisti-v-siriia.364027", "text": "Най-малко седем руски самолета са били унищожени от бунтовнически артилерийски обстрел срещу военновъздушната база Хмеймим в Сирия на 31 декември, пише руският вестник \"Комерсант\", който се позовава на два източника, предаде Ройтерс.\r\nТова е най-тежката загуба на въоръжение за Русия от началото на въздушната й кампания в Сирия през есента на 2015 г. \r\nПри нападението на радикални ислямисти има над 10 ранени руски военнослужещи, добавя изданието.\r\nНай-малко четири бомбардировача Су-24, два изтребителя Су-35 и един транспортен самолет Ан-72, както и един склад за муниции са били унищожени при обстрела, пише \"Комерсант\", цитирайки два \"военно-дипломатически\" източника./БТА/", "date": "2018.01.04", "title": "Седем руски самолета унищожени от ислямисти в Сирия"}
{"url": "https://www.dnes.bg/world/2018/01/04/iaponec-ubit-pri-ataka-v-irlandiia-drugi-dvama-raneni.364029", "text": "Японец беше убит с хладно оръжие, а двама души бяха ранени при отделни нападения на улици в Ирландия, предадоха Ройтерс и Асошиейтед прес.Загиналият е 24-годишен японец, който е живеел в Ирландия през последната година. Заподозреният е 18-годишен египтянин, задържан в участъка на град Дъндолк, до границата със Северна Ирландия. Засега името му не се съобщава и не са му предявени обвинения. Полицията смята, че през последните дни той е поискал убежище в страната.Възможно е насилието да е с терористични мотиви.Убитият е бил нападнат на улица в Дъндолк. Той е бил намушкан в гръб и е загинал на място.Медии съобщават, че другите нападения са извършени на други места в Дъндолк. Единият от пострадалите е намушкан, а другият е нападнат с железен прът. /БТА/\r\n ", "date": "2018.01.04", "title": "Японец убит при атака в Ирландия, други двама – ранени"}
{"url": "https://www.dnes.bg/sofia/2018/01/04/110-snegorina-v-sofiia-sa-v-gotovnost-zavali-li-trygvat.364030", "text": "Във връзка с прогнозите за снеговалеж в готовност са над 110 снегопочистващи машини в София, съобщиха от Столичната община.През нощта са извършени частични обработки със смеси срещу заледяване в районите \"Витоша\", \"Панчарево\", \"Овча купел\" и \"Банкя\". Обработени са улици, по които се движи общественият транспорт и общински пътища. Снегопочистване е извършено на Витоша на пътищата Драгалевци - Алеко и Бояна - Златни мостове.В момента градският транспорт се движи навсякъде по обичайните си маршрути.\r\n ", "date": "2018.01.04", "title": "110 снегорина в София са в готовност. Завали ли – тръгват!"}
{"url": "https://www.dnes.bg/mish-mash/2018/01/04/kakvo-vi-ochakva-v-liubovta-prez-2018-a.364004", "text": "Всеки започва или е създал връзка с намерението за дълго щастие и безоблачни отношения. Астролозите твърдят, че подредбата на звездите също влияе. Какви са прогнозите за 2018-а? Годината на Жълтото земно куче като цяло обещава да бъде добра. В сферата на романтиката – също!Вижте прогнозата за всеки знак.Трябва да се научите да бъдете по-резервирани. Вашият плам може сериозно да усложни връзката. В допълнение, вашият партньор, с който всичко изглежда върви тип-топ, може да прояви внезапни емоционални изблици, които да ви се сторят детски. Не бързайте да правите заключения, опитайте се да разберете причината. Възможно е причината да е във вас. Ти си сам? Вероятността тази година да промениш статуса си към обвързан е много висока.Телците са предани и хич не харесват страничните романи. Но пък през 2018-а може да ви се наложи да играете главна роля в такъв двойствен живот. По принцип трябва да знаете, че ако имате подобна възможност ще е опасно и глупаво занимание. Сложете ред в чувствата си и вземете важно решение имате ли нужда от друг човек или не. Всъщност трябва да си дадете отговор дали сте щастливи и да действате – това го можете.Бъдете внимателни и не разчитайте само на интуицията си. 2018-а ще ви сблъска със запознанство, което ще се окаже решаващо. Внимателно се вслушайте в себе си и не по-малко внимателно проучете този, който ще претендира да има роля във вашата съдба. Звездите дават и друга интересна прогноза – ще се появи човек, с когото вече сте имали връзка. Да, сближаването с човек от миналото може да бъде много вълнуващо, но все пак се старайте да натискате спирачния педал по-често.В живота си ще имате промени. Звучи прекалено банално и може би неубедително, въпреки това е така. Става въпрос за промени, които драстично променят обичайното съществуване. Това може да бъде голяма любов, която обаче има всички шансове да продължи не повече от една година. Все пак всичко е във вашите ръце – можете да запазите този роман, ако опитате. Що се отнася до онези, които вече са щастливи в двойката, ето един съвет – дръжте се здраво един за друг. Но с една малка подробност – не се впускайте в съвместен бизнес, ще наруши отношенията ви.За останалите зодии четете на ", "date": "2018.01.04", "title": "Какво ви очаква в любовта през 2018-а?"}
{"url": "https://www.dnes.bg/index/2018/01/04/receptata-dnes-vanilovi-palachinki-s-izvara.363941", "text": "Продукти: 200 г извара / 1-2 голями яйца / 1 банан / 3 супени лъжици брашно / 4-5 прахчета ванилия / 2 супени лъжици захар/ масло/ Приготвяне: В кухненски блендер сложете изварата, банана, яйцето, ванилията и захарта. След като се получи хомогенна смес прибавете брашното и отново пасирайте. Загрейте добре тигана, в който ще приготвяте палачинките и разтопете малка бучка масло. С помощта на супена лъжица оформете малки палачинки от полученото тесто. Всяка трябва да се пече за около 3 минути на страна. Сервирайте в мед, сладко по ваш избор, пресни плодове.", "date": "2018.01.04", "title": "Рецептата Dnes: Ванилови палачинки с извара"}
{"url": "https://www.dnes.bg/notifikacii/2018/01/04/dds-to-oshtetiava-dyrjavata-a-revnostta-ubiva-s-kurshumi-shestorno.364031", "text": "Шесторното убийство в Нови Искър е безпрецедентно престъпление за България. В най-новата история не е имало подобно масово убийство, смята журналистът Димитър Илиев. \r\nПред  той настоя, че в бруталното престъпление, при което в новогодишната нощ бяха застреляни шестима души, има много емоция, а самото убийство е предварително много добре организирано.\"Със сигурност това е местен човек. Отвеждането на Кети на друго място предполага диалог, изясняване на отношения, примерно искане на пари... Укриването на трупа на тази жена най-вероятно е имало за цел да даде 2-3 дни възможност на убиеца да изчезне, а разследването да тръгне в друга посока\", коментира още той.\r\n\"Оказва се, че има хора, които са убити с по 3-4 куршума, един e убит в гръб. Майката на убитото момче, което е извън фамилията, казва, че той е убит с многобройни куршуми. Това показва емоция, най-силно показва ревност. Този човек очевидно е познавал семейството\", сподели предположенията си Димитър Илиев.\r\nТой не изключва възможността убиецът да страда от психично разстройство, но бе категоричен, че не става дума за поръчково убийство.\r\nПолицията разследва бизнеса на главата на семейството Неделчо Юнаков, който според МВР се е занимавал с кухи фирми, които източват ДДС. \r\nДругата версия на властите е дали е имало проблеми при покупката на къщата, в която бяха застреляни пет от жертвите. \r\n\"При ДДС ощетена е държавата. Много по-логично звучи версия с бивши любовници на Кети\", отбеляза Илиев.\r\n\"Убиецът е човек с криминално досие, това не му е за първи път\", смята още журналистът.\r\n ", "date": "2018.01.04", "title": "ДДС-то ощетява държавата, а ревността убива с куршуми... шесторно"}
{"url": "https://www.dnes.bg/stranata/2018/01/04/severozapadnalite-vidin-vraca-i-montana-iskame-v-rumyniia.364037", "text": "Жители на Северозапада организират подписка за отделяне на Видин, Враца и Монтана от България. Те твърдят, че искат да се присъединят към Румъния.Организаторът на протеста и инициатор на подписката Борис Каменов заяви, че един от мотивите му за инициативата е регионът да се спаси от корупцията в България.\"Би трябвало да не сме част от тази корупция\", настоя Каменов и допълни: \"Северозападът сме известни с това, че сме борбени хора\".Каменов припомни как населението на родния му регион е организирало Чипровското въстание срещу Османската империя, както и т.нар. Септемврийско въстание от 1923 година.Борис Каменов изтъкна, че хората от Северозапада винаги са се борили за \"истинска демокрация\".На въпрос защо иска Северозападът да стане част от Румъния, Каменов посочи без колебание по-ефективната румънска съдебна система и борбата с корупцията в северната ни съседка.\"Тяхната съдебна система е много по-демократична и реформирана\", категоричен бе той пред Нова тв.Друг от северозападните \"сепаратисти\" заяви, че подкрепя инициативата, тъй като в тези региони на България няма работа.\"Работим по Козлодуй, Пловдив и други градове, а тук няма нищо\", твърди мъжът.Инициаторът на движението за независимост добави, че едва след като регионът получи независимост, ще се обърне към Румъния с предложение за присъединяване към нея.На въпрос дали Монтана, Видин и Враца ще станат като Барселона, Каменов отговори, че на Северозапада му трябва \"един човек като Пучдемон\".", "date": "2018.01.04", "title": "Северозападналите Видин, Враца и Монтана: Искаме в Румъния!"}
{"url": "https://www.dnes.bg/notifikacii/2018/01/04/ubiecyt-v-novi-iskyr-s-dobri-poznaniia-za-oryjieto.364033", "text": "\r\nОчакват се резултатите от аутопсиите на телата на жертвите от шесторното убийство в Нови Искър. Надеждите са те да дадат яснота около психологическия профил на извършителя на кървавото престъпление. Все още не е ясен мотивът, нито извършителят. Не е открито и оръжието от престъплението.\r\nРаботи се по различни версии, като основно се проверява дейността на убития Неделчо Юнаков, за когото има данни, че се е занимавал с кухи фирми за източване на ДДС.\"Няма основание да се приеме, че е убийство под афект, то е прецизно планирано. Очевидно става въпрос за външен мотив\", посочи психологът доц. д-р Маргарита Бакрачева в \"България сутрин\".Неделчо Юнаков е прострелян с 10 куршума, което говори, че е търсен сигурен ефект, смята психологът. Доц. Бакрачева допусна, че е възможно убитата далеч от \"къщата на ужасите\" Кети Кюхова да е основната причина, довела до следващите жертви.Бившият шеф на ЦСБОП (Централна служба за борба с организираната престъпност) Тихомир Стойчев посочи пред , че новогодишната нощ не е случайно подбрана за извършване на шесторното убийство, тъй като стрелбата не се чува покрай илюминациите. Той е на мнение, че убийците са няколко.\"Седмата жертва е кучето. Може такъв скандал да е тръгнал оттам, може да е възникнал някакъв спор. Самият акт прилича на добре планирана операция. Да бъдат убити 5 души в една къща... Клони към професионализъм това, че има изстрели в главата, което говори, че стрелецът добре познава този калибър 22\", коментира още експертът.\"Според мен не е един човек. Има преместване на трупове от едно помещение в друго\", отбеляза Тихомир Стойчев.Според него присъствието на високопоставени чинове от МВР по-скоро пречи на дежурните екипи в Нови Искър да си свършат работата.\"Нямат професионалните качества да присъстват там. Жертвите трябва да бъдат накарани да \"заговорят\" - кое е предизвикало агресията на стрелците\", настоя Стойчев.Бившият шеф на ЦСБОП сподели тревогата си, че обществените процеси от началото на Прехода водят до задълбочаваща се криминализация на обществото. По думите му наблюдаваме продължителна институционална немощ.Трябва бързо да се предприемат мерки, защото най-важно е хората да почувстват сигурност, а не да чувстваме, че живеем във враждебна среда, смята д-р Бакрачева. Според нея най-големият проблем е повишаването на немите свидетели и обезверяването сред хората.", "date": "2018.01.04", "title": "Убиецът в Нови Искър – с добри познания за оръжието"}
{"url": "https://www.dnes.bg/football/2018/01/04/v-spirasht-dyha-mach-arsenal-ne-se-dade-na-chelsi.364035", "text": "Челси изпусна нелепо Арсенал на \"Емиратс\" и в крайна сметка с гол в последните секунди на домакините, двата тима врътнаха равенство 2:2.\r\nТова стана в мач от 22-ия кръг на Висшата лига, който със сигурност бе най-интересният и драматичен от началото на сезона, тъй като в него имаше цели 33 положения!\r\nПървото полувреме бе изпъстрено с интересни ситуации, но гол в него не падна и на практика всички попадения бяха след почивката.\r\nУилшър даде аванс на домакините в 63-ата минута, но четири след това Азар изравни от дузпа. Алонсо бе на косъм да се превърне в герой за гостите след гола си в 84-ата минута, но Бейерин възстанови ремито в 92-ата.\r\nСлед този мач Челси е трети с 46 точки, а Арсенал е шести с 39 точки.", "date": "2018.01.04", "title": "В спиращ дъха мач: Арсенал не се даде на Челси"}
{"url": "https://www.dnes.bg/politika/2018/01/04/kakvo-tochno-predsedatelstvame-syvet-li-evropa-li.364034", "text": "Българското европредседателство вече е на дневен ред, но на какво точно сме председатели? За мнозина темата с понятията Съвет на Европа и Съвет на ЕС се сливат в едно замъглено определение.\r\n\"Говорим за председателството чрез пътищата, които ще ни даде, но не и как точно това ще стане. Ние сме председатели на Съвета на ЕС или Съвета на министрите, както още е известен. Не сме председатели на Съвета на Европа. Истанбулската конвенция, например, касае Съвета на Европа\", обясни европеистът Катя Христова-Вълчева.\r\nВ студиото на \"Денят ON AIR\" тя отбеляза, че като председатели на Съвета на ЕС ние председателстваме реално заседанията на всички министри в Съюза и ресорите, за които те отговарят.\r\nГостът посочи още, че работата на Съвета на министрите може да бъде разделена на 3 формата: Заседания, на които се приемат закони, неформални срещи на министри, на които се поставят акценти по определени теми, и конференции.\r\n\"За 6 месеца трудно можем да очакваме да се приеме някой закон, който ние искаме. Държавата, която председателства, може да даде приоритет в дневния ред. Съветът на министрите е основна законодателна институция, но заедно с Европейския парламент. За да мине един закон, трябва да бъде приет и от двете институции. Може да наследим гласувания на закони от предни председателства, а нашите да ги наследи друг\", уточни европеистът пред Bulgaria ON AIR.\r\n ", "date": "2018.01.04", "title": "Какво точно председателстваме? Съвет ли, Европа ли?"}
{"url": "https://www.dnes.bg/televizia/2018/01/04/napadenie-nad-priiatel-v-tanc-na-ryba.363885", "text": "В трети епизод на \"Танц на ръба\" музикалната банда и техните приятели са съкрушени от хоспитализирането на Джеси и я посещават на смени.Луис е разпитан от полицията за случилото се в нощта на нападението, а той им казва, че е видял Джулиън, който се е предполагало, че трябва да пътува за Париж. Джазмените трябва да свирят на коледния обяд в кралския хотел без Джеси, но настроението им се оправя след като разбират, че тя е излязла от кома.В новогодишната нощ Лейди Кремоун организира събитие в имението си. Всички са силно учудени от появата на Джулиън, който обявява, че е работил върху нова бизнес идея във Франция.По време на партито Луис споделя на Сара, че е видял Джулиън в хотела в нощта на нападението над Джеси, която по-късно умира в болницата...Гледайте \"Танц на ръба\" от 20:40 часа всеки делник по телевизия \r\n ", "date": "2018.01.04", "title": "Нападение над приятел в \"Танц на ръба\""}
{"url": "https://www.dnes.bg/stranata/2018/01/04/i-sled-reshenieto-za-vtori-lift-banskalii-protestirat.364053", "text": "Жители на Банско и други общини в Югозападна България излизат тази вечер отново на протест на Главен път Е-79 при разклона от Симитли за Банско. Това съобщи на БТА кметът на община Банско Георги Икономов.\r\nОсвен против \"зеления октопод\", протестът ще е в подкрепа на решението на правителството за промяна на Плана за управление на Национален парк \"Пирин\", което дава възможност за изграждане на втори кабинков лифт за скизоната на Банско и друга спортна инфраструктура, поясни кметът. \r\n\"Ние не сме срещу истинските природозащитници, защото има много такива в България, които са за развитието на спорта, за развитието на скитуризма не само в Банско, а в цялата страна и те са го казвали и показвали с писма, декларации и т. н. Ние сме срещу една шепа псевдоеколози и техните лъжи, които с всички сили се опитват да спират развитието на скизоната в Банско. И не само това, те са срещу всички големи инфраструктурни проекти, каквато е и автомагистрала \"Струма\", и други инвестиции\", каза кметът.\r\n\"Основното обаче е, че сме в подкрепа на правителството и на решението, което взе за промяна на плана за управление на Национален парк \"Пирин\". Именно това е главната цел\", подчерта кметът на Банско. \r\nДнешният протест ще е контрапротест на протеста на \"зелените\" в София \"срещу едно напълно законно, напълно разумно и обществено полезно решение\", по думите на кмета.\r\nИкономов допълни, че ако \"зелените\" продължат своите действия, банскалии ще дойдат в София, защото, по думите му, \"те никога няма да дойдат и не биха дошли на място в Банско, за да видят какво точно се случва и срещу какво точно протестират\". \r\nОсем години вече според Икономов продължава диалогът със \"зелените\", но той не само, че не сближава позициите на двете спорещи страни по темата, но ги втърдява още. \r\nКметът на Банско е учуден, че и в други градове като Русе ще протестира срещу изграждането на втора \"кабинка\" в Банско, сякаш \"те нямат други проблеми\", посочи той. \r\nСпоред Икономов трябва да продължи изпълнението на решението на правителството по законовия път.", "date": "2018.01.04", "title": "И след решението за втори лифт банскалии протестират"}
{"url": "https://www.dnes.bg/sofia/2018/01/04/fandykova-smiata-10-min-s-metroto-ot-centyra-do-ovcha-kupel.364052", "text": "Изграждането на третия лъч на метрото в София се движи по график, уверява столичният кмет Йорданка Фандъкова. \"Очаквам към края на 2019 г. отсечката от \"Красно село\" до \"Горна баня\" да бъде изпълнена\", обясни тя пред \"Труд\".Кметът призна, че строежът на метрото в квартал \"Овча купел\" създава затруднения с трафика и призова гражданите към търпение, докато линията бъде изградена.Само след 2 години жителите на района ще могат да ползват най-екологичния градски транспорт и за 10 минути да стигат до центъра, обясни кметът.Фандъкова увери, че Столичната община ще направи всичко възможно да бъдат ремонтирани вътрешноквартални улици в \"Овча купел\" и да се направи работеща канализация. Вече е внесен и първият етап на проект за изграждане на такава в старата част на квартала.Фандъкова обяви още, че през тази година ще започне цялостната реконструкция на линията на трамвай №5 по бул. \"Цар Борис III\". Обществената поръчка на стойност за 40 млн. лева  беше спряна заради несъответствие в документацията.Процедурата за ремонта ще бъде пусната наново до дни. Ще бъдат купени и 13 нови трамвая. Превозните средства ще се движат по-бързо, а спирките по линията ще бъдат обновени.Кметът обяви и че през 2018 г. ще има ремонти по бул. \"Тодор Каблешков\" и по Южната дъга на София.", "date": "2018.01.04", "title": "Фандъкова смята: 10 мин. с метрото от центъра до Овча Купел"}
{"url": "https://www.dnes.bg/akoshtete-vqrvaite/2018/01/04/maika-sydi-sina-si-iska-1-mln-platila-mu-obuchenieto.364060", "text": "Тайванският върховен съд постанови, че зъболекар трябва да плати на майка си почти 1 милион щатски долара за това, че го е отгледала и е платила за обучението му, съобщи Би Би Си.Майката е подписала договор със сина си през 1997 г., когато той е бил 20-годишен. Договорът го задължава да й плаща 60% от приходите си, когато вземе специалност. Няколко години той отказвал и тя завела дело срещу него, пише БТА.Синът изтъква, че не е редно човек да търси финансови облаги от това, че е отгледал дете. Съдът обаче определи, че договорът е валиден и че синът трябва да изплати сумата със задна дата и лихвите.Майката Луо е отгледала двамата си сина сама, след като се развела. Тя е похарчила хиляди за обучението им за стоматолози. Когато се притеснила, че те може да не искат да се грижат за нея на старини, подписала договори и с двамата, че ще й дават част от приходите си, докато й изплатят учебните такси на обща стойност 1,7 милиона долара.По-големият син постигнал споразумение с майка си и й изплатил по-малка сума. Малкият обаче казал, че е бил много млад, когато е подписал договора, и той трябва да бъде обявен за невалиден. Той напомнил, че е работил в клиниката на майка си години след като се дипломирал и й е донесъл повече пари, отколкото й дължи по договор.Съдът е обявил договора за валиден, защото малкият син е бил пълнолетен, когато го е подписал.Тайванското законодателство изрично предвижда, че пълнолетните деца трябва да се грижат за възрастните си родители, но повечето хора не съдят децата си, ако не го правят.", "date": "2018.01.04", "title": "Майка съди сина си: Иска $1 млн., платила му обучението!"}
{"url": "https://www.dnes.bg/politika/2018/01/04/i-sds-tvyrdo-protiv-istanbulskata-konvenciia.364061", "text": "Съюзът на демократичните сили се противопоставя на решението на българското правителство да предложи на Народното събрание да ратифицира Истанбулската конвенция, става ясно от позиция на СДС, изпратена до медиите.\"Ние не можем да премълчим опасността да бъдат поставени под съмнение традиционните ценности на българското общество, за сметка на сляпо приемане на документ, където се казва, че пол означава \"социално изградени роли\",  въвежда се понятието \"социален пол\" и се предвижда децата ни да изучават в училище \"нестереотипни роли на пола\", отбелязва първата демократична партия в новата ни история.\"СДС е първата партия, която постави на дневен ред членството на България в Европейския съюз, но при запазване на националната идентичност и спазване на европейското верую \"Единство в многообразието\". Ние сме за единна Европа, но и за съобразяване със спецификата на народопсихологията на всяка нация\", отчитат от СДС.Според позицията в нашата вяра и традиция има само два пола – мъже и жени. \"За нас понятието \"социален пол\" не съществува не само в правния, но и в ценностния ни свят. Българското общество е консервативно, а не либерално, както се опитват да внушат някои политически и неправителствени организации\", пишат демократите.\r\nИ отчитат, че \"благодарение на здравите семейни и родови традиции, благодарение на ценностите, възпитавани от християнската вяра, българският народ и дух оцеляха пет века под османско робство и половин век при насилствено налагания от комунизма атеизъм\". \"Не можем с лека ръка да загърбим тези ценности и да подпомогнем началото на тяхната ерозия чрез приемането на един документ\", се чете в позицията на СДС.От партията уточняват, че подкрепят добрите мерки от Истанбулската конвенция, но без спорните параграфи.\r\n\"Но не можем да приемем противоречията в тази конвенция. От една страна, тя е създадена да защити жените от насилие, от друга – широко отваря вратата за това насилие. С въвеждането на понятието \"социален пол\", т.е. пол по избор, реално жените се излагат на опасност от мъже, представящи се за жени, или могат да бъдат поставени в неравностойно положение спрямо тях\", отчитат от СДС.\r\nОсвен това, според текстове на Истанбулската конвенция, държавите, които я ратифицират, ще трябва да дават статут на бежанец на всеки чужденец, който в родината си е преследван заради \"особености на пола\". Това ще улесни легалното пребиваване в Европа на хора, които ще се позовават на трудно доказуеми причини за тяхното основание да търсят убежище, смятат \"сините\".И предлагат на българското правителство вместо ратификация на целия документ от Народното събрание, текстовете от конвенцията, без спорните параграфи, да бъдат приети в българското законодателство.\"Надяваме се своята позиция, относно Истанбулската конвенция, да заяви и Българската православна църква\", завършва декларацията на СДС.", "date": "2018.01.04", "title": "И СДС твърдо против Истанбулската конвенция"}
{"url": "https://www.dnes.bg/notifikacii/2018/01/04/nujda-ot-pari-byrz-kredit-si-nabavi-a-izmamite-kzp-syvetva.364065", "text": "В областта на бързите кредити Комисията за защита на потребителите работи в 2 насоки – сигнали и жалби от потребители, както и преглед на общите условия на компаниите кредитори. Може да кажем, че през последните 2 сме проверили почти всички такива компании. Ако някои не са проверени, то това ще стане, когато бъдат регистрирани в БНБ.Това коментира пред  председателят на Комисията за защита на потребителите .Към момента у нас функционират над 50 фирми за бързи кредити, регистрирани в БНБ, посочи гостът в студиото.Какви са резултатите на проверките на КЗП – открити са били нарушения, но в голямото си мнозинство компаниите са привели условията си към предписанията на комисията.Преди човек да вземе бърз кредит, той трябва да съпостави множество различни оферти. От базисна важност е и т.нар. \"стандартен европейски формуляр\", който е основа на подписвания договор и в който са записани най-важните елементи от него – размера на кредита, лихвата, допълнителните такси.По думите на Магаритов \"шопинг\" сезона по Коледа и Нова година е преминал спокойно. Получени са били около 100 сигнала, голяма част от които са представлявали не оплаквания, а въпроси от страна на потребители към комисията. Имало е и дежурни екипи, работещи в празничните дни.", "date": "2018.01.04", "title": "Нужда от пари – бърз кредит си набави... А измамите? КЗП съветва!"}
{"url": "https://www.dnes.bg/obshtestvo/2018/01/04/nlo-pratete-podkreplenie-ili-chestita-koleda-tel-112.364059", "text": "Летящ НЛО над блока в София притесни силно баба Мария от \"Овча купел\" по Коледа и тя поиска въздушно подкрепление на спешния телефон 112.Това е само един от куриозните случаи на служителите от системата за спешни повиквания, а те са хиляди.\"Моля ви, НЛО-то напусна периметъра над блока ни и вече не се вижда, пратете някой\", не се отказвала дълго време баба Мария. Тя подлудила операторите, които така и не пратили подкрепление, но информирали кварталния и той хвърлил едно око на застрашения блок.Оказало се, че НЛО-то, за което баба Мария поискала въздушна подкрепа, е обикновен летящ китайски фенер, пуснат от съседното заведение.\"Бъди здрава и лети с птиците\", пишело на балона, изплашил възрастната жена. Преди истината да излезе наяве обаче баба Мария дала подробна информация на операторите за себе си, в опит да ги убеди, че е наред и сигналът й е сериозен.И така, вместо да приема сигнали за наистина спешни случаи, служителите изслушали историята на жената – че живеела на седмия етаж на блок в \"Овча купел\". Била самотна и си позволила само чаша червено вино, пратено й от зет й, който живеел в Пазарджик. Не била пияна. А и редовно си пиела хапчетата. Имала лека деменция, но се лекувала. Освен това редовно гледала телевизия и не била от простите жени, разказва \"Монитор\".4,2 милиона е общият брой на регистрираните обаждания, завършили с разговор на спешния телефон за година. От тях обаче половината се водят като \"нерегламентирани\". Това са случайни набирания, докато телефона е в джоба, известни като \"Pocket call”.\"Грешна преценка\", също попада в графата нерегламентирани. Това е когато подаващият сигнал преценява, че случаят е спешен, но за службите ситуацията не е такава. Например – счупен пръст на ръката. Имало и обаждания за искане на административна информация. Хора с психични отклонения също звънели често.Сред обажданията, които служителите на тел. 112 помнят и разказват, е и това на жена, звъннала минути преди Нова година, за да подаде сигнал за раждаща котка. Дамата настояла да се изпрати линейка или ветеринар, за да помогне на животинчето. Така правели в \"белите страни\". Обажданията й били няколко, докато накрая не разбрала, че това не попада в отговорностите на спешния телефон.Оттам я препратили към горещата линия на Столичния инспекторат. Загрижената природозащитничка обаче не срещнала подкрепа и там. Бил поредният сигнал след \"опасно блееща овца, която най-вероятно била изнасилвана\".За това се обадила обратно на тел. 112, за да се оплаче от безхаберието.Служителите помнят и сигнал на пиян чужденец, който изгубил парите си в казино в София навръх празниците.Мъжът обяснявал на развален български, че иска помощ. Били го обрали. Пропуснал обаче да спомене, че обирът станал на рулетката в залата за залози. Така се наложило екипи да го издирват из половин София, за да го \"спасят\". Той дори заплашил, че ще се самоубие, тъй като вече нямало за какво да живее.По Нова година валят сигнали за препили и преяли хора, разказват още от системата за спешни повиквания.\"Имало припаднал в компанията, изпил литър водка или преял приятел се гъне от болки под масата. Веднъж дори звъняха за човек, задавил се с месо. Той беше полужив, когато от компанията му се обадиха, за да ни молят за помощ. Хората не знаеха какво да правят. Веднага изпратихме екип, който все пак успя да го спаси. Той изкара празника в болница, но оцеля\", разказват  служителите.Имало обаче и по-леки случаи, които обаче служителите отказват да определят като \"забавни\". Такива например били множеството сигнали за припаднали дами и господа в тоалетните на заведенията.\"Тези обаждания започват минути след полунощ, когато вече хората се връщат по масите след изиграното хоро и наздравицата с шампанското. Тогава забелязват, че някой липсва и решават да го потърсят. И къде да го намерят - припаднал в тоалетната, докато повръща или докато си почива\", обясняват още операторите.Невниманието на празнуващите се отразявало и на работата на пожарната. Огнеборците били заливани с двойно повече сигнали за пожари в новогодишната нощ. Те били основно за неправилно боравене с фойерверки, пиратки, че дори и бенгалски огън.\"Не е наша работа да даваме оценка на хората, а само да предадем сигнала към съответната служба. Не ми е ясно обаче как може да държиш бенгалския огън до пердето, да го хвърлиш на килима или пък да пускаш ракети в апартамента си и да очакваш, че няма да има последствия. Миналата година един мъж се обади, за да каже, че станала \"малка беля\". Както си седял в хола и си палел кашончето с фойерверки, изведнъж му пламнал половината апартамент\", разказват още дамите, дежурели на предишните празници.Според тях хората трябва да са по-умерени в забавленията си и да са по-внимателни за тях и за околните, тъй като това разваля не само техния празник, но и на останалите. Само за справка от 18 часа на 31 декември до следващия ден системата регистрира 4200 инцидента. Това са 4200 развалени празника.", "date": "2018.01.04", "title": "НЛО! Пратете подкрепление! Или Честита Коледа, тел. 112!"}
{"url": "https://www.dnes.bg/crime/2018/01/04/baba-metna-1600-lv-za-polkovnik-ot-mvr-to.364056", "text": "Възрастна жена е поредната жертва на телефонните измамници в Търговище, съобщиха от Областната дирекция на МВР.Измамата станала вчера следобед. Непознат мъж се обадил на стационарния телефон на 77-годишна самотноживееща жена от града.Представил се за полковник от полицията и я убедил, че жената трябва да окаже съдействие на полицейски служители, провеждащи операция по задържане на телефонни измамници.Дал й указания да събере всички пари и да ги хвърли през терасата на  апартамента си, като е обещал впоследствие парите да й бъдат върнати.Бабата напълнила торбичка с 1600 лева и ги метнала. По случая е образувано досъдебно производство.", "date": "2018.01.04", "title": "Баба метна 1600 лв. за полковник от МВР-то"}
{"url": "https://www.dnes.bg/science/2018/01/04/sinia-i-kyrvava-luna-se-sychetavat-v-kraia-na-ianuari.364048", "text": "Пълно лунно затъмнение ще се съчетае с второто пълнолуние през месеца - синята луна, на 31 януари за първи път от 150 години, съобщи Фокс нюз.\r\nСинята луна на 31 януари, подобно на вълчата от началото на месеца, ще е суперлуна - пълната луна се нарича така, когато е на по-малко от 364 000 километра от Земята. \r\nКогато Луната е в най-близката си точка до Земята (перигей), тя изглежда с 14 процента по-голяма и с 30 процента по-ярка, отколкото когато е в най-далечната (апогей). Заради затъмнението тя ще е червена (или кървава), макар и яркостта й да намалее, когато навлезе в земната сянка.\r\nСамо една нощ преди пълнолунието Луната ще е в най-близката точка на орбитата си около Земята.\r\nЛунното затъмнение ще продължи 3,5 часа, като пълното ще е 77 минути. То ще е пълно над страните от Тихоокеанския басейн - от Аляска и Северозападна Канада до Централна и Източна Азия, Индонезия, Нова Зеландия и Австралия. Тъй като ще е посред нощ, в зависимост от това откъде се наблюдава, ще е или на 31 януари, или на 1 февруари.\r\nЛунното затъмнение ще е частично над Централна Северна Америка, Западна Азия, Индия, Близкия изток и Източна Европа, пише сайтът Спейс. От Северна Америка ще го наблюдават сутринта на 31 януари, а от противоположната част на света - когато Луната изгрява.\r\nСледващото съчетание на синя и кървава луна ще е през 2028 г. Следващата синя луна за тази година ще е на 31 март. /БТА/\r\n ", "date": "2018.01.04", "title": "Синя и кървава луна се съчетават в края на януари"}
{"url": "https://www.dnes.bg/world/2018/01/04/zakon-v-germaniia-ravno-zaplashtane-na-myjete-i-jenite.364076", "text": "Нов закон, който ще влезе в сила в Германия през уикенда, ще подкрепи исканията на жените за равноправно заплащане, съобщи германската министърка на семейството, възрастните хора, жените и младежта Катарина Барли, цитирана от ДПА.\r\nАко една жена е сигурна, че ще получи по-ниско възнаграждение от мъж, тогава тя може да предяви претенции за равно заплащане при извършвана еднаква или еквивалентна работа, каза Катарина Барли.\r\nОт събота, когато влиза в сила законът, служителите ще имат възможност да разберат кои от колегите им печелят повече, каза Барли.\r\nНовият закон, чиято цел е да заличи разликата в заплащането между мъжете и жените при извършване на една и съща работа, се отнася за компании с над 200 служители.\r\nВъпросът колко получават хората все още е табу, каза министърката, която е член на левоцентристката Германска социалдемократическа партия (ГСДП).\r\nТака повечето жени не знаят колко получават в сравнение с колегите си мъже, които вършат същата или еквивалентна работа, каза тя.\r\nАко жена получава по-малко от колегата си мъж, сега ще може да се обърне към представителите на вътрешния синдикат на компанията, допълни Барли.  /БТА/\r\n ", "date": "2018.01.04", "title": "Закон в Германия: Равно заплащане на мъжете и жените"}
{"url": "https://www.dnes.bg/world/2018/01/04/trymp-puska-dupcheneto-za-petrol-v-arktika-i-atlantika.364064", "text": "Администрацията на американския президент Доналд Тръмп се очаква да разреши възобновяването на търговете за права за нефтени сондажи в териториалните води на САЩ в Атлантическия океан, Северния ледовит океан и източната част на Мексиканския залив.Очаква се скоро Белия дом да излезе с официално разработена програма по въпроса.Това съобщава агенция Bloomberg, позовавайки се на запознати с въпросната програма източници, Забраната за продажба на права за нови сондажи в горепосочените морски територии бе издадена от администрацията на бившия президент Барак Обама малко преди оттеглянето му от поста.Настоящия забранителен режим е в сила до 2022.По данни на американската агенция има вариант да бъде разгледана и възможността за продажба на лицензии за сондаж и на територията на Тихия океан. ", "date": "2018.01.04", "title": "Тръмп пуска дупченето за петрол в Арктика и Атлантика"}
{"url": "https://www.dnes.bg/zvezdi/2018/01/04/tretiiat-pol-vyv-vyzhod-gei-brak-po-holivudski.364077", "text": "В унисон с дебатите за третия пол, които вървят у нас, канадската актриса Елън Пейдж написа в личния си сайт в Instagram: \"Не мога да повярвам, че занапред ще наричам тази невероятна жена моя съпруга!\" \r\n\"Обичам те\", гласи отговорът на Ема Портнър към която е адресирано признанието на Елън. Ема е танцьорка и хореографка, която й е партньорка в живота. 30-годишната Пейдж и 22-годишната Портнър вече са женени, което става ясно не само от поста им в социалната мрежа, но и от снимката, която са публикували - ръцете си, които са украсени с еднакви изчистени халки. \r\nЕлън Пейдж е известна с ролята на бременна тийнейджърка във филма \"Джуно\" (2007), за която получава номинация за \"Оскар\" за най-добра актриса. Зрителите я познават и като Кити Прайд в \"Х-Мен: Последният сблъсък\" и \"Х-Мен: Дни на отминалото бъдеще\", както и като екранна партньорка на Леонардо ди Каприо в \"Генезис\".", "date": "2018.01.04", "title": "Третият пол във възход! Гей брак по холивудски"}
{"url": "https://www.dnes.bg/notifikacii/2018/01/04/sblysykyt-moskva-vashington-sledva-prodyljenie.364067", "text": "В отношенията между Русия и САЩ се наблюдават много интересни тенденции. На първо място в Руската федерация предстоят избори за президент, които очевидно Путин ще спечели. Във вътрешнополитически план авторитетът на Путин изключително много нарасна, като той ще използва този си авторитет, за да възвърне на Русия статуса на глобална суперсила, равностойна на САЩ.Това коментира в  поспециалистът по международна сигурност, преподавател в НБУ и бивш зам.-началник на военното ведомство .\"Що се отнася до икономиката на Русия, там има една нова тенденция. През 2017 БВП на страната бележи 1,3% ръст, като тенденцията се очаква да се засили през 2018. Тоест може да се каже, че Русия излиза от икономическата рецесия\", посочи още Кънчев, посочвайки и друг фактор – засилващата се роля на Москва в Близкия Изток. Очаква се и Кремъл да продължи с усилията си да не позволи на Украйна да се ориентира на Запад.Тенденция на модернизация на армията – сходна тенденция както в Русия, така и в САЩ.\"Тези тенденции показват, че най-вероятно геостратегическото напрежение между тези две държави ще се изостря, като точките, в които може да има съгласие, ще стават все по-малко\", прогнозира експертът.", "date": "2018.01.04", "title": "Сблъсъкът Москва-Вашингтон... следва продължение"}
{"url": "https://www.dnes.bg/notifikacii/2018/01/04/kasapinyt-ot-novi-iskyr-blizyk-na-keti-syden-za-iznasilvane.364092", "text": "Близък на Кети Кюхова е предполагаемият убиец на шестимата души в Нови Искър. Той е възраст над 50 години, лежал е в затвора за изнасилване, блудство и други сексуални престъпления, пише \"\". Издирват го в гората край село Луково, община Своге.Масираната полицейска акция близо до Нови Искър в село Луково започна тази сутрин, съобщи . \r\nУбийствата са извършени в нощта на 31 декември срещу 1 януари, а на 2 януари е подаден сигналът за убийството на петимата души в Нови Искър. По-късно в кладенец в гората край Нови Искър намериха и шестата жертва - Кети Кюхова.Освен в село Луково акция има и в гората над нови Искър. Там полицаи с металотърсачи претърсват като най- вероятно служителите на МВР издирват гилзи от оръжието, с което беше застреляно шестчленно семейство в новогодишната нощ. Все още няма яснота за основната версия за убийството. Не е открито и оръжието на престъплението. И шестте жертви са застреляни с по няколко куршума, обясни на брифинг снощи директорът на Националната следствена служба Борислав Сарафов. Той допълни, че версията за убийство и последвало самоубийство на някой от членовете на семейството вече не е на дневен ред. Не е ясно към този момент дали използваното оръжие е едно или няколко. Експертизите продължават, обясни главният секретар на МВР комисар Младен Маринов. Той посочи, че вече се работи и по версията, че е възможно мотивът за жестокото престъпление да е свързан с дейността на Неделчо Юнаков - един от убитите в къщата в Нови Искър.", "date": "2018.01.04", "title": "Касапинът от Нови Искър – близък на Кети, съден за изнасилване"}
{"url": "https://www.dnes.bg/za-da-se-razbirame/2018/01/04/godinata-na-jyltoto-zemno-kuche-kak-vliiae-vyrhu-zodiite.364008", "text": "Остават само няколко седмици до настъпването на годината на Жълтото земно куче. На 16 февруари 2018 година, Петелът ще отстъпи своето място. Що се отнася до 12-те зодиакални знака, които не са от китайския зодиак, те също ще усетят влиянието на Кучето. Какво ви очаква според зодията, вижте в следващите редове.Новата китайска година обещава да донесе положителни емоции за родените под знака на зодия Овен. Представителите на зодията ще се стремят да започнат нов бизнес, а ако не стартират такъв, то определено ще искат да сменят отегчителната работа с нова, да научат нещо ново. Жълтото земно куче ще помогне на Овена да насочи енергията си в правилна посока. Подгответе се за необичайни пътувания. В допълнение, щастието във вашето семейство ще достигне ново ниво. Просто трябва да положите малко усилия.В годината на Жълтото земно куче събитията за Телеца ще се развият динамично. Ще могат да реагират бързо на проблемите и ще съумеят да се отърват от всички ненужни хора по пътя си. Ако сте родени под тази зодия, очакват ви щастливи мигове. През тази година това, което си струва да чакате е истинската романтика. Ако вече се намирате във връзка, чувствата ви ще продължат да се развиват, но по нов начин. Още в началото на китайската година е възможно да получите нова оферта за работа, огледайте се и не я пропускайте. ", "date": "2018.01.04", "title": "Годината на Жълтото земно куче! Как влияe върху зодиите?"}
{"url": "https://www.dnes.bg/sofia/2018/01/04/zatvariat-uchastyk-ot-briuksel-pri-tova-dvuposochno.364104", "text": "От 00.00 часа на 5 януари до 24.00 часа на 7 януари се забранява влизането на пътни превозни средства двупосочно в участък от 400 метра по бул. \"Брюксел\", съобщиха от Столичната община.Движението на пътни превозни средства ще се извършва двупосочно по новоизградената пътна връзка от източната страна на бул. \"Брюксел\" в същия участък. \r\n ", "date": "2018.01.04", "title": "Затварят участък от \"Брюксел\", при това двупосочно"}
{"url": "https://www.dnes.bg/sofia/2018/01/04/7-gaz-analizatora-shte-meriat-kolko-zamyrsiavat-kolite.364102", "text": "Столична община предостави на КАТ седем газ анализатора за проверка на замърсяването от автомобилите на стойност 70 хил. лв.По думите на столичния кмет Йорданка Фандъкова около 60% от замърсяването на въздуха идва от движението на автомобили, а 40% от битовото горене.Тя допълни, че в рамките на един месец КАТ ще дадат възможност на шофьорите да проверят нивата на замърсяване от автомобилите им, без да бъдат санкционирани.Началникът на отдел \"Пътна полиция\" към СДВР комисар Тенчо Тенев допълни, че има два мобилни газови анализатора, които ще бъдат поставени в патрулни автомобили. Той обясни, че когато се отчетат стойности над допустимите ще бъде съставян акт и автомобила ще бъде спиран от движение, пише БТА.\r\nКомисар Тенев каза още, че се е завишила регистрацията на автомобили, като на 28 декември е достигнала своя пик от 1465 регистрации.", "date": "2018.01.04", "title": "7 газ анализатора ще мерят колко замърсяват колите "}
{"url": "https://www.dnes.bg/tenis/2018/01/04/grisho-preodolia-djon-milman-sled-dramatichen-mach.364119", "text": "Григор Димитров премина през ада, но все пак преодоля първото си препятствие на турнира в Бризбън.\r\nТой надделя на 1/8-финалите над 128-ия в света австралиец Джон Милман след драматичен успех с 4:6, 7:6(8), 6:3.\r\nСледващият противник на нашенеца е британецът Кайл Едмънд.\r\nКато цяло мачът между Гришо и Милман бе доста драматичен за българина и на него му се наложи да спасява два мачбола.\r\nИзвестно е, че хасковлията има да защитава трофей от турнира.", "date": "2018.01.04", "title": "Гришо преодоля Джон Милман след драматичен мач"}
{"url": "https://www.dnes.bg/temida/2018/01/04/pak-v-zatvora-vanko-1-zad-reshetkite-karal-piian.364113", "text": "Рапарът Ванко 1 отново е в затвора, този път заради шофиране в пияно състояние. Иван Главчев бил спипан зад волана с 1,3 промила алкохол в кръвта.42-годишният рапър бил хванат на 14 ноември миналата година, докато карал автомобила си \"Мерцедес Е250\".Той бил задържан и срещу него било образувано досъдебно производство, съобщи Канал 3. Ванко 1 обаче успял да се споразумее с прокуратурата, а споразумението е одобрено от Софийския районен съд на 13 декември м.г.Магистратите са постановили ефективна присъда от 3 месеца затвор и са отнели правото на Ванко 1 да шофира за срок от 1 година.Тъй като рапърът е с постоянен адрес в Пловдив, решението на столичните съдии е изпратено за изпълнение на пловдивската прокуратура и Главчев вече е приведен в затвора в града под тепетата.Рапарът влезе в затвора и през 2003 година, когато бе осъден на 12 години затвор за сводничество, организиран престъпен трафик на жени и незаконно притежание на оръжие.Заради поправка на прословутия чл. 155 от Наказателния кодекс, с която драстично бяха намалени наказанията за сводничество, Ванко 1 излежа едва половината от присъдата си.Поправката стана известна като \"Ванко 1\", а скандалът бе наречен от тогавашния председател на Народното събрание Георги Пирински - \"парламентарен гаф на 2006 г\".", "date": "2018.01.04", "title": "Пак в затвора: Ванко 1 зад решетките – карал пиян!"}
{"url": "https://www.dnes.bg/world/2018/01/04/melaniia-trymp-disha-prahta-na-hilari-i-mishel.364088", "text": "Анкетата, осъществена от \"Галъп\" сред повече от 1000 американци, сочи, че най-голямо възхищение сред известните жени буди бивша първа дама на САЩ, а не настоящата Мелания Тръмп. Хилари Клинтън, която е и основен съперник на Доналд Тръмп, заема почетното първо място според резултатите в проучването.\r\nМишел Обама също се оказва по-популярна от г-жа Тръмп, пише в. \"Дейли експрес\", цитиран от БТА. Половинката на Барак Обама е поставена на второ място от участниците в допитването, а след нея се нарежда телевизионната водеща Опра Уинфри.\r\nМелания Тръмп, която за първи път попада в класацията, заема едва осмото място. Преди нея се нареждат сенатор Елизабет Уорън, канцлерът на Германия Ангела Меркел, британската кралица Елизабет Втора и бившият държавен секретар на САЩ Кондълиза Райс.\r\nПостоянната представителка на САЩ в ООН - Ники Хейли е класирана на девета позиция, на десета е Катрин Мидълтън. Много популярната певица Бионсе остава извън десятката на тази анкета.\r\nИнтересен факт е, че в годишната анкета, която \"Галъп\" прави от 1946 г., рекордьорка сред будещите възхищение у американците известни жени е Елизабет Втора. Британската кралица е намирала място в класацията 49 пъти, но никога не я е оглавявала.", "date": "2018.01.04", "title": "Мелания Тръмп диша прахта на Хилари и Мишел"}
{"url": "https://www.dnes.bg/sofia/2018/01/04/prostrelianiiat-v-sofiia-danychen-vse-oshte-e-s-opasnost-za-jivota.364124", "text": "43-годишният данъчен Иво Стаменов продължава да бъде с опасност за живота, съобщиха от Военномедицинска академия, предаде \"\".", "date": "2018.01.04", "title": "Простреляният в София данъчен все още е с опасност за живота"}
{"url": "https://www.dnes.bg/notifikacii/2018/01/04/recesiia-li-bylgariia-e-gotova-da-ia-posreshtne.364070", "text": "Като цяло може да се каже, че негативният сантимент след кризата преди десетилетие отмина. Дори и в България нивото на позитивните очаквания за икономиката е на може би най-големите нива от началото на Прехода.Това е добър стимул за потреблението и икономическата активност като цяло, смята гостът в студиото.Големият въпрос обаче, отбеляза Лингорски, са Съединените щати и по-точно очакванията за рецесия там, очаквания, продиктувани от доста дългия период на ръст. Тепърва предстои да се види също така дали голямата данъчна реформа на Тръмп ще отложи още във времето подобен негативен развой на събитията.Ако има рецесия в САЩ, то това ще се отрази негативно на развиващи се пазари като Китай, а и на Европа. Не такъв обаче е случаят с България.„От друга страна ние сме от тази част на Европа, от която ще дойде следващият икономически бум, Той няма да дойде от Стара Европа, а от Нова Европа. Той вече започва. Към момента Румъния е шампионът по икономически показатели, но ние вървим доста близко след тях, макар че сме по-малка икономика“, добави той.", "date": "2018.01.04", "title": "Рецесия ли? България е готова да я посрещне!"}
{"url": "https://www.dnes.bg/temida/2018/01/04/mente-notarialni-zaverki-ot-kmeticata-na-sokolovci.364075", "text": "Кметицата на смолянското село Соколовци поставяла нотариални заверки с неверни обстоятелства и изявления.Тя е нарушила Закона за нотариусите и нотариалната дейност, като е  съставила 17 броя официални документи – нотариални заверки. В тях извършила нотариално удостоверяване на подписи на  лица в заявления за участие в универсален пенсионен фонд до Пенсионно  осигурително дружество.В документите удостоверила неверни  обстоятелства - че подписите, положени в заявленията на местата  за заявител, са от лицата заявители, съобщиха от прокуратурата. Кметицата като длъжностно лице е съставила нотариалните заверки без  знанието на титуляра да се прехвърлят средства от един пенсионен фонд в  друг.За деянието си 57-годишната управничка е наказана с \"пробация\" с пробационните мерки \"задължителна регистрация по настоящ адрес\" за срок от 18 месеца, при периодичност на явяване и подписване пред пробационен служител два пъти седмично; задължителни периодични срещи с пробационен служител за срок от 18 месеца; безвъзмезден труд в полза на обществото в размер на 100 часа, който да се положи в рамките на една година.\r\nСпоразумението, одобрено от Районен съд-Смолян, е влязло в сила и не подлежи на протест и обжалване.\r\n ", "date": "2018.01.04", "title": "Менте нотариални заверки от кметицата на Соколовци"}
{"url": "https://www.dnes.bg/obshtestvo/2018/01/04/paziat-li-se-kosti-na-hadji-dimityr-v-slivenskiia-muzei.364090", "text": "Регионалният исторически музей в Сливен твърдо стои зад хипотезата, че съхраняваните в неговите фондохранилища човешки кости не са на Хаджи Димитър. Това заяви за БТА директорът на музея Николай Сираков.Костният материал ще бъде предоставен за изследване, инициирано от Национален парк музей \"Шипка - Бузлуджа\". Ще бъдат издирвани потомци на Хаджията, както и ще се направи опит за установяване на неговото лобно място.Желанието ни е да се приключи с тази сага, да се знае чии са тези кости, коментира Сираков. Той бе категоричен, че РИМ-Сливен твърдо стои зад позицията на БАН от 1954 година, според която Хаджи Димитър е убит на връх Бузлуджа.Директорът припомни резултатите от направена миналата година експертиза на костите от антрополога Йордан Йорданов, според която костите са на мъж с предполагаема възраст от 18 до 22 години, с височина 173 см, висок, ненабит и немускулест. Тези характеристики не отговарят на описанието на Хаджията. Според специалистите става дума за четник от неговата чета.Мнението на директора на музея е, че костите трябва да бъдат погребани според християнската традиция и нямат място в музея. Докато не се изчисти този спор обаче, не можем да ги препогребем, посочи той.Съхраняваните в музея кости са били донесени преди години в Сливен от майката на Хаджи Димитър - Хаджи Маринка и погребани в храм \"Свети Никола\" в града. Съществуват две версии за това къде точно е загинал Хаджи Димитър, като официалната е, че той е намерил гибелта си на връх Бузлуджа. Според втората, която допуска, че гореспоменатите кости са на Хаджията, той е бил пренесен от няколко четници в село под връх Кадрафил в Сърнена Средна гора.\r\n ", "date": "2018.01.04", "title": "Пазят ли се кости на Хаджи Димитър в Сливенския музей?"}
{"url": "https://www.dnes.bg/sofia/2018/01/04/anketa-v-shkolata-deca-kolko-vzimat-mama-i-tate-kak-se-toplite.364122", "text": "След като стана ясно, че софиянци дишат един от най-мръсният въздух, Столичната община възложи проучване на Енергийна агенция Пловдив, за да стане ясно най-накрая с какво се топлят жителите на столицата и дали колите или отоплението тровят повече въздуха.За да се добие реална представа за това обаче е било нужно да се проучат поне 6000 домакинства в София. Най-лесният начин това да стане бил като се пуснат анкети в училищата и децата да ги дадат на родителите си, които пък ако искат да ги попълват, ако не искат да не ги. От Енергийна агенция Пловдив, изпълнител на проекта, обясниха пред Dnes.bg, че са били наясно, че проучването ще мине и като анкета в училищата, но на практика на въпросите ще отговарят родителите им, при това доброволно. След като съберат нужния брой проучвания, от агенцията ще обобщят данните, които ще представят на Столичната община. От кметството пък трябва да решат какви стъпки да предприемат, за да се намали замърсяването на въздуха с фини прахови частици.Анкетата е пусната в около 20 основни столични училища. В нея има въпроси като: Кога е построено жилището, сменена ли е дограмата му, колко квадрата е то, колко горе-долу е средният доход на член от домакинството, дали пускате отоплението през целия ден или само сутрин, вечер или на обед, дали се топлите с  парно, ток, газ, дали сте доволни от сегашното си отопление или искате то да бъде сменено. \"Това е своеобразно изследване на потреблението на енергия, което е мощен образователен инструмент\", коментира началникът на РУО Ваня Кастрева.", "date": "2018.01.04", "title": "Анкета в школата: Деца, колко взимат мама и тате? Как се топлите?"}
