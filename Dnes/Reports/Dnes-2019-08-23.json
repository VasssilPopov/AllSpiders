{"url": "https://www.dnes.bg/stranata/2019/08/23/oshte-dva-sluchai-na-zapadnonilska-treska-u-nas.420653", "text": "Два нови случая на западнонилска треска са регистрирани у нас. Заразата беше потвърдена след изследвания от Центъра по заразни и паразитни болести, съобщава Нова тв.\n Болните са 2-годишно дете от Бургас и 64-годишен мъж от Монтана. Те имат възпаление на мозъка. Общо с новите случаи, болните със западнонилска треска в България вече са общо четири.\r\nЗападнонилската треска не се предава от човек на човек и болният не е опасен за живеещите с него лица.\r\n\r\nОсновните мерки за превенция се състоят в намаляване риска от ухапване от комари, които са основните преносители на заразата.", "date": "2019.08.23", "title": "Още два случаи на западнонилска треска у нас"}
{"url": "https://www.dnes.bg/stranata/2019/08/23/pusnaha-kolite-po-edno-ot-platnata-na-am-struma.420665", "text": "Днес в 16.00 часа бе възстановено движението на леките коли, пътуващи към Кулата в участъка от АМ \"Струма\" край Дупница, съобщават от АПИ.\r\nИзвършените тестове на носимоспособността на съоръжението при 62-ри км потвърдиха първоначалните оценки на експерти, че е възможно пускане на трафика в платното за София, което е по-слабо засегнато от пожара в депото за отпадъци.\n\n\n\n\r\n Днес и утре - 24 август, в участъка от АМ \"Струма\" ще преминават леките автомобили, пътуващи към Кулата, а идващите от Кулата към София ще са по Е-79.\r\nВ неделя и понеделник, когато трафикът от Гърция към столицата е по-интензивен, по автомагистралата ще преминават леките коли за София, а тези за Кулата ще бъдат по Е-79. Целта е максимално улеснение на шофьорите в края на работната седмица и през почивните дни.\n\n\n\n\n                    \n                    \n                \r\n                \r\n                \r\n                \r\nПрез следващата седмица в делничните дни за преминаването на леките автомобили в платното за София на АМ \"Струма\" край Дупница ще бъде направена допълнителна временна организация на движението в зависимост от интензивността на трафика.\n\r\nНа този етап движението на тежкотоварните превозни средства остава изцяло по Е-79. За повишаване на безопасността от 14 ч. днес до 20 ч. в събота - 24 август, превозните средства над 12 тона, пътуващи към Кулата, ще бъдат пренасочвани от АМ \"Струма\" към Е-79 при пътен възел \"Долна Диканя\".\r\nПри пътен възел \"Бобошево\" тежкотоварните камиони отново ще продължават пътуването си по автомагистралата.\r\nДвижението в участъка бе спряно, заради пожар, който доведе до щети по конструкцията на едно от съоръженията. Целият трафик бе пренасочев в посока София- Кулата и обратно по обходен маршрут край Дупница.\r\nЗаради случилото се окръжната прокуратура в Кюстендил повдигна две обвинения на собственика на фирмата, която управлявала запалилото се депо за отпадъци в района на автомагистрала \"Струма\".\n\r\n\n\r\n\r\n ", "date": "2019.08.23", "title": "Пуснаха колите по едно от платната на АМ \"Струма\""}
{"url": "https://www.dnes.bg/kino/2019/08/23/dvoinstven-jivot-otkriva-liubovta-e-ludost-vyv-varna.420679", "text": "С прожекцията на френския филм \"Двойствен живот\" на сценариста и режисьор Оливие Асаяс тази вечер се открива 27-то издание на международния филмов фестивал \"Любовта е лудост\" във Варна.\r\nПреди това по червената пътека пред Фестивалния и конгресен център в града ще преминат любими на всички актьори, режисьори, гости на проявата и други, предаде БТА.\r\nАртистичният директор на фестивала проф. Александър Грозев припомни, че Виктор Чучков - син ще е председател на журито фестивала, който ще продължи до 1 септември. Останалите членове на журито са британският актьор Александър Перкинс, Чийдем Сезгин от Турция, Илеана Даналаче от Румъния и Ирина Линдт от Казахстан.\r\n                    \n                    \n                \r\n                \r\n                \r\n                Те ще оценяват 12-те продукции, които са включени в конкурсната програма на фестивала. Сред претендентите е и българският филм \"Пътуващо кино\" със сценарист и режисьор Илия Костов.\r\nПрез тази година по време на фестивала ще има втора състезателна програма, която ще е за дебютен филм и ще бъде оценявана от младежкото жури на фестивала.\r\nНаградата за цялостен принос в развитие на българското кино през тази година е за актьора Михаил Мутафов. Носителят на голямата награда \"Златна Афродита\" в 27-то издание на фестивала ще стане ясен на 30 август.\r\n ", "date": "2019.08.23", "title": "\"Двойнствен живот\" открива \"Любовта е лудост\" във Варна"}
{"url": "https://www.dnes.bg/rusia/2019/08/23/pyrvata-plavashta-aec-v-sveta-potegli-chernobil-vyrhu-led-iadren-titanik.420645", "text": "Първата плаваща АЕЦ в света потегли днес на 5000-километрово пътуване в Арктика от руското пристанище Мурманск до постоянната си база в Певек, в Чукотка, в сърцето на Източен Сибир, предадоха ТАСС и Франс прес.\n\r\nПлаващата АЕЦ \"Академик Ломоносов\" ще бъде теглена на буксир на разстояние над 4700 километра. В Певек съоръжението ще бъде включено към енергийните системи и ще се експлоатира в състава на плаваща атомна топлоелектроцентрала, снабдявайки с електроенергия самия град и Чукотския автономен окръг. То ще замени мощностите на Билибинската АЕЦ, която ще бъде окончателно спряна в началото на следващото десетилетие.\n\r\nСлед пускането й в експлоатация централата ще стане най-северната АЕЦ, а атомните централи в Русия ще станат единайсет, уточнява ТАСС.\n                    \n                    \n                \r\n                \r\n                \r\n                \r\nПътуването се очаква да продължи между четири и шест седмици в зависимост от метеорологичните условия и количеството лед по пътя, въпреки че морският Североизточен маршрут е все по-проходим поради топенето на ледовете в резултат на глобалното затопляне, допълва АФП, цитирана от БТА.\n\r\nБлокът с тегло 21 000 тона е без собствен двигател и ще бъде теглен на буксир от няколко кораба. Централата има два реактора с мощност по 35 мегавата, почти колкото при ядрените ледоразбивачи. За сравнение - мощността на реактор в класическа централа от ново поколение е над 1000 мегавата.\n\r\nМакар населението на Певек да не надвишава 5000 жители, централата осигурява потреблението на 100 000 души и ще служи най-вече за захранване на петролните платформи в региона като част от руската програма за развитие на експлоатацията на изкопаеми течни горива в Арктика.\n\r\nИзграждането на \"Академик Ломоносов\" започна през 2006 година в Санкт Петербург. Съоръжението беше докарано в Мурманск миналата година.\n\r\nПриродозащитните асоциации от години предупреждават за опасността от този \"Чернобил върху лед\" и го наричат \"Ядрен Титаник\" - определения, получили ново звучене след експлозията през август в център за изпитания на ракети в Далечния север, която причини за кратко силно покачване на радиацията в тази зона, отбелязва АФП.\n\r\n\"Всяка атомна централа произвежда радиоактивни отпадъци и в нея може да възникне инцидент, но \"Академик Ломоносов\" освен това е уязвима и на бурите\", посочва Рашид Алимов от енергийния департамент в Грийнпийс-Русия. А в Арктика метеорологичните условия са екстремни и непредвидими.\n\r\n\"Платформата е теглена от други кораби, така че при голяма буря може да има сблъсъци. Росатом планира да складира отработеното гориво на борда на корабите, така че всеки инцидент може да има сериозни последствия за крехката околна среда в Арктика, а да не забравяме, че там няма инфраструктури за почистване\", допълва Алимов.\n\r\nПо думите му Чукотка има огромен потенциал за развитието на вятърна енергия, а плаващата АЕЦ е чисто и просто прекалено рисково и прекалено скъпо средство за производство на електричество.\n\r\nСпоред Росатом обаче, която възнамерява да продава в чужбина плаващата си централа, това решение е по-просто, отколкото да се строи класическа АЕЦ върху замръзналата през цялата година земя. \r\n \r\n", "date": "2019.08.23", "title": "Първата плаваща АЕЦ в света потегли! \"Чернобил върху лед\", \"Ядрен Титаник\"?"}
{"url": "https://www.dnes.bg/stranata/2019/08/23/falshiv-signal-i-pacient-v-kritichno-systoianie-bez-lineika.420681", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Фалшив сигнал на телефон 112 постави в риск живота на пациент на Спешна помощ. Заради съобщение за жестока катастрофа с жертви, спешният екип не стига до адрес на почти умиращ пациент, съобщава Bulgaria ON AIR.\n\r\nСигнал за преобърнат автомобил по таван с двама възрастни и две деца е получен на телефон 112 в 15:30 часа вчера. Пояснено е, че има жертви. В този час обаче най-близкият екип на Спешна помощ бил на адрес на пациент в критично състояние. \n\r\nВъпреки че реанимационният екип е бил пред входа на пациента, е пренасочен към отбивката на Самоковско шосе към Долни Пасарел, за където е подаден фалшивият сигнал. \n                    \n                    \n                \r\n                \r\n                \r\n                \r\nПри пациента е изпратен нов екип на Спешна помощ, спасил живота му като по чудо. Полицията също е била ангажирана със сигнала, към който вече пътували две линейки.\n\r\nСигналът е подаден от едно и също лице девет пъти, а телефонният номер е с код за Холандия. Не можел да бъде набран обратно. \n\r\nСолени глоби грозят установените податели на фалшиви сигнали на спешния телефон 112. Актът за заблуждаващо съобщение за помощ започва от 200 до 1000 лв. Ако обаче на него се отзоват екипи за спешно реагиране, глобата е между 10 и 20 хил. лв. \n\r\nСпешните медици призовават гражданите, които изобщо подават сигнали към Бърза помощ първо да се уверят в състоянието на пострадалите и само при нужда да викат линейка.", "date": "2019.08.23", "title": "Фалшив сигнал и... Пациент в критично състояние без линейка"}
{"url": "https://www.dnes.bg/zvezdi/2019/08/23/perfektnata-kombinaciia-teilyr-suift-i-stela-makkartni.420648", "text": "В последно време се появиха множесто колаборации между известни дизайнери и музикални звезди. Причината е повече от ясна - голямата фен база на изпълнителите гарантира огромен интерес и към продуктите, които те промотират. Сега, на пазара излиза още една добра комбинация - тази между Стела Маккартни и Тейлър Суифт. \n\r\nДвете дами са се справили повече от блестящо и са успели да създадат една страхотна модна линия, в която е съчетан спортният с ежедневният стил. Тя е по-скоро насочена към тийнеджърите и огромните почитатели на Суифт. В линията се вижда огромният талант на Маккартни, но и се усеща влиянието на изпълнителката. \n\r\nКолаборацията е вдъхновена от новия албум на Суфит - Lover, който излезе днес. Разбира се, той веднага предизивкаха фурор сред почитателите й, а целият списък с песните се появява на някои от дрехите в колекцията. Там може да намерите и облекла, на които са изписани някои рефрени от изпълнения като \"To my lover\" и \"Тhere's a dazzling haze\".\r\n                    \n                    \n                \r\n                \r\n                \r\n                Вижте още по темата в", "date": "2019.08.23", "title": "Перфектната комбинация: Тейлър Суифт и Стела Маккартни"}
{"url": "https://www.dnes.bg/temida/2019/08/23/arest-za-diado-izverg-bludstval-s-5-godishnoto-si-vnuche.420663", "text": "60-годишен мъж е задържан за блудство с 5-годишното си внуче, съобщава \r\n\r\nМъжът, който е от девинското село Триград, е дядо на момченцето. \r\n\r\nСигналът е подаден от родителите на детето.\r\n\r\nПървоначално на него му е определена мярка за неотклонение \"подписка\", но с постановление на наблюдаващия прокурор му е взета 72-часова мярка \"задържане под стража\". \r\n\r\nСлед изтичането й предстои да бъде внесено искане в съда за налагане на постоянен арест.\r\n\r\nПо случая е образувано досъдебно производство.", "date": "2019.08.23", "title": "Арест за дядо изверг, блудствал с 5-годишното си внуче"}
{"url": "https://www.dnes.bg/index/2019/08/23/naredihme-se-na-13-to-miasto-za-nai-dobra-vinena-destinaciia-v-sveta.420619", "text": "България е класирана на , изпреварвайки Гърция и Австралия.\r\nБританският сайт за пътувания lastminute.com е класирал 30 страни - производители на вино, според това дали има лозя, отворени за посещения и организират ли се дегустации, какви международни награди имат местните вина, средните разходи за пътуване до съответната страна (с отправна точка Лондон) и средните разходи за хотел и храна в нея, както и каква е средната температура на въздуха.\n\r\n, които приемат туристи.\n\r\nВтора е Франция, а на трето място - Испания. \r\n                \r\n                \r\n                \r\nЮжна Африка е на четвърто място и е най-добре представилият се неевропейски винопроизводител.\r\nПозицията на България в класацията се определя от 20 лозови масива, приемащи туристи, и 43 възможности за дегустация, както и 406 награди, съчетани със сравнително ниските разходи за транспорт и изхранване.\r\nБългария изпреварва своите преки конкуренти в летния туризъм - Гърция (14), Румъния (20), Турция (22). \r\nСърбия, Хърватия и Унгария обаче са преди нас.\r\n\r\n1. Италия\r\n2. Франция\r\n3. Испания\r\n4. Южна Африка\r\n5. Португалия\r\n6. Аржентина\r\n7. Грузия\r\n8. Сърбия\r\n9. Хърватия\r\n10. Унгария\r\n11. Чили\r\n12. Кипър\r\n\r\n14. Гърция\r\n15. Австралия", "date": "2019.08.23", "title": "Наредихме се на 13-то място за най-добра винена дестинация в света"}
{"url": "https://www.dnes.bg/obrazovanie/2019/08/23/za-poredna-godina-tyrsiat-se-uchiteli-po-ezici-i-oshte.420593", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nБлизо 1000 са обявените свободни работни места за учители в трите най-големи града в страната – София, Пловдив и Варна.\r\n, посочи  началникът на регионалното управление по образование в София - Ваня Кастрева.\n\n\n\r\n\"Това обаче в никакъв случай не бива да бъде повод за притеснение, тъй като тенденцията е съизмерима с тази от последните няколко години. Предимно се търсят определена група педагогически специалисти - начални учители,  преподаватели по чужди езици, информатика, математика\", обясни Кастрева.\n                    \n                    \n                \r\n                \r\n                \r\n                \r\n\r\nПо думите ѝ в София това е така, тъй като столицата се разраства непрекъснато и за радост учениците също се увеличават.\r\n\"Всеки директор е задължен да обезпечи учебния процес, осигурявайки преподаватели\", коментира тя пред.\r\nВ по-крайните квартали на София по-трудно се намират учители, тъй като проблемите там са съпоставими с тези в малките населени места, а именно - по-малко хора отговарят на изискванията за тази длъжност, допълни Кръстева. Транспортните проблеми също не били за пренебрегване.\r\n\r\nНезаети педагогически позиции са обявени на интернет страниците и на останалите регионални управления по образованието в страната.", "date": "2019.08.23", "title": "За поредна година: Търсят се учители по езици и още..."}
{"url": "https://www.dnes.bg/akoshtete-vqrvaite/2019/08/23/periodichnoto-gladuvane-svalia-kilogrami-i-udyljava-jivota.420683", "text": "Периодичното гладуване набира все по-голяма популярност сред хората, желаещи да свалят излишните килограми. Те използват мето както за отслабване, така и за подобряване на здравето и промяна в начина им на живот. Много проучавния показват, че този начин на хранене има положителни ефекти върху тялото и мозъка и дори може да удължи живота.\n\r\nАко все още не сте запознати с метода, ето в какво се състои той. Периодичното гладуване е хранителен режим, който съдържа в себе си периоди на глад и хранене. В него не се казва какви храни трябва да ядете, а по-скоро кога трябва да похапвате. Има различни периоди на гладуване, но най-популярните са 16-часовите. Те се правят два пъти в седмицата. Някои хора избират да останат без храна и 24 часа, но това не е за всеки.\n                    \n                    \n                \r\n                \r\n                \r\n                \r\nЧрез периодичното гладуване, човек се научава да живее без храна за дълъг период от време. Всъщност, гладуването от време на време е по-полезно отколкото похаването на 3-4 ястия всеки ден. Различните вариации на метода се базират на това колко време трябва да оставате без храна.\n\r\nНапример, методът 16/8 формира режим, в който трябва да пропускате закуската и да хапвате през 8 часа. Тоест, ако обядвате в 13:00, вечерята ви трябва да бъде точно в 21:00. След това гладувате в продължение на 16 часа. Така тялото привиква към определените часове за хранене и не изпитва глад между тях.\r\nВижте още по темата в ", "date": "2019.08.23", "title": "Периодичното гладуване - сваля килограми и удължава живота"}
{"url": "https://www.dnes.bg/rusia/2019/08/23/v-arhangelsk-medicite-lekuvali-jertvite-bez-zashtitno-obleklo.420682", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                         Нови разкрития след ядрения взрив в Архангелск - руските медици, които са лекували жертвите на радиацията не са носели защитно облекло. Сега те се страхуват за здравето и живота си. \n\n\n\n\r\nПред Би Би Си двама от лекарите, пожелали да останат анонимни, разкриват - най-малко 90 души са имали контакт с пациенти, станали жертви на радиационно отравяне, предаде. \n\r\nВоенните обаче не предупреждават никого за риска от радиационно облъчване. След като разбира истината, болничният персонал продължава да се грижи за пациентите. \n                    \n                    \n                \r\n                \r\n                \r\n                \r\nЛекарите разказват, че други пациенти също са били приети в спешното отделение, докато там са били настанени и служителите с радиационно отравяне. \n\r\nВзривът се случи на 8-ми август в Архангелска област. Петима ядрени инженери загинаха, а шестима души бяха ранени. Властите не разкриха почти никаква информация за инцидента, който беше сравнен с Чернобил. \n\r\nПо-късно руският президент Владимир Путин заяви, че инцидентът е станал по време на тест на нова ракетна система. По официални данни радиацията не е била достатъчно висока, за да причини радиационно отравяне. Метеорологични източници регистрираха радиация 16 пъти по-висока от обичайните нива.", "date": "2019.08.23", "title": "В Архангелск медиците, лекували жертвите - без защитно облекло"}
{"url": "https://www.dnes.bg/mish-mash/2019/08/23/i-tova-se-sluchva-da-zapalish-cigarata-si-s-iadreno-oryjie.420291", "text": "Има много начини да запалиш цигара - от свещ до лупа, поставена под определен ъгъл. Но едва ли са много хората, които са го правили по по-безумен начин от физика Тед Тайлър. Той запалва цигарата си с... ядрена експлозия.\r\nОказва се, че идеята за \"ядрена запалка“ не е рядкост, но Тейлър е първият, на когото му хрумва идеята. Поне така твърди Ричърд Милър в книгата си \"Под облака: Десетилетия на ядрено тестване\".\n\r\nТед Тайлър решава да запали цигарата си по време на  серия от тестове, проведени от армията на САЩ в Невада. Годината е 1952 година, Корейската война е в разгара си, а Хари Труман обмисля да пусне още една бомба след тази в Хирошима.\n\r\nВластите дали кодово име на тестовете – George (Джордж), тъй като били седми подред, а седмата буква в азбуката била G. \n                    \n                    \n                \r\n                \r\n                \r\n                \r\nДен преди поредния тест Тайлър намерил резервно параболично (във формата на чаша) огледало. \n\r\nСпоред книгата на Милър, физикът знаел точно къде да го сложи, за да отрази светлината от експлозията, която щяла да освободи тонове термална енергия. Огледалото имало за цел да фокусира тази енергия в точно определена точка. \r\n \r\nСлед това Тайлър окачил цигара Pall Mall на връв точно пред огледалото, където трябвало да се фокусира лъчът. Методът не бил по-различен от това да държиш лупа под слънцето и да запалиш парче хартия.\n\r\nНа 1 юни 1952 година, всички се скрили в контролната стая, подобна на бункер и активирали бомбата.\n\r\nКонцентрирана светлина от експлозията запалва върха на цигарата. Тейлър се превръща в първия човек, който използва ядрена експлозия като запалка.\n\r\nСлед като тази история бе припомнена от потребител в Reddit, много експерти не бяха възхитени да я чуят.\n\r\nСред тях е и Мартин Пфайфър, който написа в Twitter, че това е един вид начин за \"опитомяване на ядрените оръжия“. Или по-точно – това действие рискува да омаловажи ядрените оръжия, които сеят само смърт и разрушение.\n\r\nПрез 1945 г., бомбата, която САЩ пуска над Япония убива около 150 хил. души. Онези, които оцеляват, страдат години наред. А днес в по-голямата част на света, тестването на ядрени оръжие е забранено, тъй като може да разпространи радиация, да наруши електричеството или да се възприеме като знак за война. Но напрегнатата връзка между Русия и САЩ доведе до това, двете държави да се надпреварват коя ще изобрети по-модерно оръжие.\r\n ", "date": "2019.08.23", "title": "И това се случва: Да запалиш цигарата си с... ядрено оръжие "}
{"url": "https://www.dnes.bg/usa/2019/08/23/kiberataki-sreshtu-nad-40-amerikanski-grada-tazi-godina.420570", "text": "Срещу над 40 американски града тази година са извършени кибератаки, при които е била използвана програма за криптиране на данните и после е искан откуп за тяхното декриптиране, пише в. \"Ню Йорк таймс\".\n\r\nЖертви на атаките са станали Балтимор, Олбани, Ларедо и др. Някои по-малки градове като Лейк сити във Флорида са предпочели да платят откупа за разшифроването на данните, защото самостоятелното възстановяване щяло да им излезе още по-скъпо. Властите на Лейк сити са платили откуп от 460 000 долара в биткойни.\n\r\nВластите в Балтимор обаче отказали да платят искания откуп от 76 000 долара и накрая похарчили 5,3 милиона, за да възстановят работата на поразената компютърна система. \n                    \n                    \n                \r\n                \r\n                \r\n                \r\nВластите в Атланта не платили откуп от 51 000 долара и после похарчили 17 милиона долара за възстановяване на данните, пише БТА.\n\r\nЗначителна част от кибератаките се осъществявала от Източна Европа, от територията на Иран, но и от самите САЩ. Поразени били системи на полицията, градски съвети, съдилища, болници и библиотеки.\r\n ", "date": "2019.08.23", "title": "Кибератаки срещу над 40 американски града тази година"}
{"url": "https://www.dnes.bg/art/2019/08/23/tetradkata-com-onlain-platformata-za-literatura-i-izkustvo.420608", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n\"Tetradkata.com\" е интернет платформа за литература и изкуство. Създадена през 2017 година, тя предлага поезия, белетристика, есеистични и езиковедски текстове, както и рецензии на нови филмови заглавия, ревюта на книги, преводи на художествени произведения и др.\r\nПлатформа представя написаното от , както и прохождащи млади писатели.\r\n\"Tetradkata.com е и средство за комуникация между автори и читатели, между екипа и авторите, и читателите. Реализирали сме над 50 събития за тези две години в различни градове - четения, представяне на книги, представяне на автори и няколко по-мащабни национали форума\", разкри пред  Калоян Христов, един от създателите на платформата.\r\n                    \n                    \n                \r\n                \r\n                \r\n                По думите му  които да подбират произведенията за публикуване в платформата.\r\nСега пък екипът стартира и конкурс, носещ името \"Накрай света\", в който могат да се включат всички над 16-годишна възраст и имат пълна свобода на писане. Изтъкнато жури ще награди победителите. Към момента конкуренцията е от над 250 участници.", "date": "2019.08.23", "title": "\"Tetradkata.com\": Онлайн платформата за литература и изкуство"}
{"url": "https://www.dnes.bg/stranata/2019/08/23/babh-sledi-furaj-ot-braziliia-symniava-se-za-salmonela.420684", "text": "Българската агенция за безопасност на храните /БАБХ/ проследява фуражна суровина от Бразилия със съмнение за наличие на салмонела, съобщават от пресцентъра на Министерството на земеделието, храните и горите.\r\nЧрез Системата за бързо предупреждение за храни и фуражи (RASFF) на 26.07.2019 г. Хърватия е разпространила информация за установени доставки на територията на Европейския съюз на фуражна суровина - соев шрот със съмнение за наличие на микробиологично замърсяване със салмонела. Засегнатата фуражна суровина е с произход Бразилия.\r\nНа 21 август чрез Системата за бързо предупреждение за храни и фуражи към Европейската комисия Румъния е уведомила, че част от този соев шрот е доставена до седем оператора в България.\r\n                    \n                    \n                \r\n                \r\n                \r\n                Българската агенция по безопасност на храните (БАБХ) е предприела незабавни действия. Към настоящия момент се извършва проследяване на соевия шрот, обект на нотификацията и произведените комбинирани фуражи, в които е вложен същият, с цел установяване дали в доставеното количество има замърсявате със салмонела. Салмонелата е микроорганизъм, който е неравномерно разпределен (гнездово) във фуражите. Всички оператори по веригата, при които се извършва проследяване, са оказали пълно съдействие.\r\nДнес чрез Системата за бързо предупреждение за храни и фуражи е станало ясно, че пробите от останалото налично количество от засегнатия соев шрот в складове в Румъния показват отрицателни лабораторни резултати за микробиологично замърсяване със салмонела.", "date": "2019.08.23", "title": "БАБХ следи фураж от Бразилия. Съмнява се за салмонела"}
{"url": "https://www.dnes.bg/index/2019/08/23/za-da-reabilitira-rejima-si-erdogan-iska-folksvagen-na-vsiaka-cena.420592", "text": "Турският президент Ердоган е убеден, че новият завод на Фолксваген ще бъде построен именно в Турция. Той иска тази инвестиция на всяка цена. Защото от нея зависи много.  информира какво пишат по темата две германски издания.\n\r\nЕрдоган е известен с предпочитанията си към автомобилите Мерцедес - още докато е кмет на Истанбул, поръчва автобуси за градския транспорт от тази марка, с които да замести дотогавашните икаруси. А когато става министър-председател, купува за ведомството си 10 мерцедеса на стойност 1,5 милиона евро. Самият той по онова време също кара мерцедес - реставриран S600. Напоследък обаче броят на фолксвагените в служебния автопарк на президента постоянно расте, разказва турският журналист Джан Дюндар на страниците на германския \"Ди Цайт\".\n\n\n\r\r\n                \r\n                \r\n                Дюндар припомня тези факти, за да обясни казаното от Ердоган на среща с председателя на Съюза на таксиметровите шофьори: \"Фолксваген ще построи фабрика в Турция и в резултат от тази инвестиция всички вие ще получите фолксвагени\". Президентът заявил освен това, че щял да помоли германския концерн да разработи специален модел за турските таксиметрови шофьори. \n\r\nКъм този момент медиите съобщаваха, че Фолксваген още се колебае между България и Турция. Да, в България работната ръка е по-евтина, но се твърди, че Турция е приела всички изисквания на концерна и е предложила държавни гаранции.\n\r\n\n\r\nВсичко това не означава, че в предпочитанията на Ердоган са настъпили някакви съществени промени. Фолксваген не е станал любима марка на турския президент - той просто се нуждае от инвестиции, както в икономически, така и в политически план, убеден е Джан Дюндар. Защото никак не е лесно да се намерят инвеститори за една страна, в която режимът потъпква правовата държава и където е надвиснала заплахата от икономическа криза. Ако успее да привлече Фолксваген, Ердоган ще може да използва тази гигантска инвестиция, за да реабилитира режима си и да привлече и други концерни, отбелязва Дюндар в \"Ди Цайт\".\r\nИ вестник ТАЦ е на мнение, че би било голям успех за Ердоган, ако Фолксваген избере Турция. Точно в момент, когато той е изолиран външнополитически и е в сложни отношения както със Съединените щати, така и с ЕС, новият завод на Фолксваген в Турция може да послужи на Ердоган като доказателство за неговата благонадеждност. И още нещо: ако германският концерн дойде в Турция, може да го последват и други инвеститори, които досега заобикаляха Турция заради политическата ситуация и нарастващата правна несигурност, прогнозира ТАЦ.\n\r\nНапълно разбираемо е, че турското правителство се опитва да привлече чуждестранни инвеститори, предлагайки държавни гаранции. Но е доста трудно да се има доверие на гаранциите на един режим, потъпкващ правовата държава. Ако потенциалните инвеститори биха държали повече на правовата държавност, отколкото на икономическите гаранции, това би било от голяма полза както за тях, така и за местното население, отбелязва Джан Дюдар в \"Ди Цайт\".\n\r\n\n\r\nА какво мислят читателите на ТАЦ и \"Ди Цайт\"? Един от тях коментира, че Турция съвсем няма да е първата не най-демократична държава, в която се произвеждат германски автомобили. А друг читател пише: \"Всеки, който мине през индустриалните зони на Истанбул, Бурса или Маниса, ще види колко много германски фирми произвеждат там, осигурявайки десетки хиляди работни места. Тези фирми не са там, за да направят услуга на Турция или на Ердоган, а просто защото печелят добри пари\".\n\r\nБългария определено е по-добрият вариант, смята друг читател и добавя, че не разбира оптимизма на Фолксваген по отношение на Турция. Облаците над главата на Ердоган се сгъстяват, но той няма да се откаже лесно от властта. А това означава, че в следващите няколко години в Турция може да стане много бурно. Дали при това положение инвестицията на Фолксваген ще си заслужава? - пита читателят и заключава: \"Дори и нещата да не се развият толкова зле, смятам решението на Фолксваген за крайно непредпазливо\".\n\r\n \r\n   ", "date": "2019.08.23", "title": "За да реабилитира режима си: Ердоган иска Фолксваген - на всяка цена"}
{"url": "https://www.dnes.bg/obshtestvo/2019/08/23/bylgarite-vse-po-pestelivi-kytat-v-bankite-nad-50-mlrd-lv-na-depoziti.420633", "text": "Българите са най-бедните в ЕС, но все пак успяват да спестяват.\r\n53.371 млрд. лв. са достигнали депозитите на домакинствата към юли на тази години, сочи най-новият доклад на Българската народна банка. Спястяванията ни са се увеличили с 8% сравнение с миналата година и в момента се разняват на 46% от целия брутен вътрешен продукт на страната ни. \n\n\n Увеличение се наблюдава и при депозитите на всички нефинансови предприятия в България. Те достигат малко над 24 млрд. лв, което е повишение с над 3%.\n\r\nОгромен ръст - с цели 35% - пък бележат спестяванията на компаниите във финансовия сектор и в момента са стигнали до 3,5 млрд. лева. \n                    \n                    \n                \r\n                \r\n                \r\n                \r\nОбщият брой на депозитите в неправителствения сектор в банковата система са 81.015 млрд. лв. или 70 на сто от БВП, като годишното им увеличение е 7.7 на сто.\n\r\nОсвен много големите пари по депозитите обаче, домакинствата у нас имат и доста кредити - към края на месец юли дължимите суми са  22.985 млрд. лв. или цели 19.9 на сто от БВП. Това е увеличение с почти 9% спрямо същия период през миналата година.\n\r\nВ края на юли 2019 г. жилищните кредити са 11.275 млрд. лв. и нарастват на годишна база с 12.3 на сто. \n\r\nПотребителските кредити възлизат на 9.783 млрд. лв. и се увеличават на годишна база с 11.2 на сто.\n\r\nЗадлъжнялостта на нефинансовия сектор също бележи повишение и достига до 33,7 млрд. лева. \n\r\nГолямо е увеличението и при кредитите, отпуснати на финансивите предприятия - 3,118 млрд. лв. или скок с 17,6$ сравнение с миналата година. \n\r\nОбщо кредитите на неправителственият сектор у нас достигат 59.860 млрд. лв или над половината от сумата на брутния вътрешен продукт у нас. ", "date": "2019.08.23", "title": "Българите все по-пестеливи, кътат в банките над 50 млрд. лв. на депозити"}
{"url": "https://www.dnes.bg/obshtestvo/2019/08/23/likvidaciia-na-olimpik-pitame-kipyr-za-pravata-si.420643", "text": "Обявиха ликвидацията на \"Застрахователна компания Олимпик - клон България\".\r\nРешението за откриване на производство по ликвидация на \"Olympic Insurance Co. Ltd\" - кипърското дружество, което извършваше дейност на територията на България чрез \"Застрахователна компания Олимпик - клон България\", е публикувано в официалния вестник на Република Кипър. \n\nКомисията за финансов надзор се ангажира да поддържа активна комуникация с кипърския надзор, за да може да съдейства за разрешаване на възникващите въпроси относно защитата на засегнатите лица в България, съобщиха от комисията.\r\nОт КФН допълват, че от името на председателя на Комисията за финансов надзор Бойко Атанасов миналата седмица е било изпратено писмо до кипърския надзорен орган, отговорен за застраховането, с копие до Министерство на финансите на Република Кипър и до българския посланик в Република Кипър.\r\n                    \n                    \n                \r\n                \r\n                \r\n                В писмото се поставят въпроси, които засягат интереса и правата на българските потребители - какъв ще бъде срокът, в който съгласно кипърското право лицата, които имат претенции, трябва да ги предявят пред ликвидаторите; как ще бъдат обработвани претенциите по-нататък и в частност как ще бъдат информирани кредиторите дали техните претенции са били приети или оспорени от ликвидаторите; каква правна защита е налице за кредитор в случай че ликвидаторите оспорят претенцията му и др.", "date": "2019.08.23", "title": "Ликвидация на \"Олимпик\", питаме Кипър за правата си"}
{"url": "https://www.dnes.bg/redakcia/2019/08/23/dyrjavi-ot-es-zakleimiha-pakta-ribentrop-molotov.420657", "text": "Пактът между нацистка Германия и Съветския съюз за преначертаване на границите в Източна Европа в началото на Втората световна война бе колективно заклеймен днес от нападнатите тогава държави, предаде ДПА.\n\r\nВ разпространено днес общо изявление на външните министри на Естония, Латвия, Литва, Полша и Румъния се подчертава \"болката и несправедливостта\", произтекли от пакта Молотов-Рибентроп. \n\r\nТози подписан точно преди 80 години договор за ненападение е съпътстван от таен протокол, който преразпределя територии в Източна Европа.\n\r\nВ изявлението министрите осъждат последвалото \"тоталитарно управление\", продължило десетилетия до разпада на СССР в началото на 90-те години. \r\n                \r\n                \r\n                \r\n\"Нашите страни се възродиха като свободни и демократични държави след десетилетията тоталитарно управление\" и преди 30 години \"започнаха преход към демокрация, който накрая ни направи равноправни и силни членове на Европейския съюз\", се казва още в документа.\n\r\nТози нацистко-съветски съюз рядко се обсъжда сега в Русия, но победата на Съюзниците и особено тази на Съветите над нацистка Германия, сложила край на войната в Европа, все още е много почитан източник на национална гордост. \n\r\n\"За съжаление мнозинството млади руснаци днес остават в неведение за факта, че тяхната страна е влязла във Втората световна война като държава агресор в съюз с нацистка Германия\", каза Дияр Аутал от Центъра за руски и евразийски изследвания към Харвардския университет.\r\nПо думите му желанието на руснаците да се възприемат като победители е разбираемо. \"Човешката страна на войната, в която обикновените хора бранят страната си, често е героична и заслужава да бъде почитана. Но нейната политическа страна, агресията и военните престъпления са грозни и трябва да бъдат категорично осъдени\", добави пред ДПА Аутал.\r\n \r\n/БТА/\n\r\n ", "date": "2019.08.23", "title": "Държави от ЕС заклеймиха пакта Рибентроп-Молотов"}
{"url": "https://www.dnes.bg/football/2019/08/23/bolniiat-aleks-sbydna-mechtata-si-igra-s-otbora-na-cska.420659", "text": "Последната тренировка на ЦСКА беше по-различна от обичайното. \n\r\nТя ще остане завинаги в съзнанието както на футболистите и треньорите, така и на едно дете, което сбъдна мечтата си.\n\r\n12-годишният Алекс Недков е фен на ЦСКА и в момента играе най-важния мач в живота си. Той е с диагноза Остра лимфобластна левкемия и е настанен за лечение в онкологичното отделение на УМБАЛ \"Царица Йоанна-ИСУЛ\", съобщиха от отбора. \n\r\nПредстои му дълга борба, която освен всичко друго, е свързана и с много финансови средства, непосилни за семейството на Алекс. \n\r\nЗа да помогне на младия армеец, кондиционният треньор Кирил Динчев организира търг за фланелката на Евандро, с която той отбеляза победното попадение срещу Осиек на \"Армията\". Търгът беше спечелен от любимеца на публиката - Кирил Десподов, който дари 1300 евро за лечението на малкото червено сърце.\n                    \n                    \n                \r\n                \r\n                \r\n                \r\n\"Отборът ни реши да подкрепи Алекс не само финансово. Свързахме се с близките на детето и организирахме среща на базата в Панчарево с любимите му футболисти. Малкият герой смяташе, че отива на разходка около езерото, но всъщност се озова на тренировката на тима ни\", допълват от ЦСКА. \n\r\n\"В този момент Алекс беше най-щастливото момче на света. Той се запозна със своите идоли, събра автографите им върху топка на ЦСКА, направи си снимки за спомен и получи специални подаръци, сред които и бутонки от сърцатия полузащитник Кристиян Малинов. Изненадите не спряха дотук - армеецът се включи в заниманието на тима ни, като дори получи шанса да бие дузпи на Витаутас Черниаускас и му отбеляза няколко гола\", пишат от отбора.\n\r\nИграчите пожелаха скорошно оздравяване на новия си приятел, а той на тях - титла и Купа на България. Всички си обещаха един на друг, че ще се борят яростно, за да постигат още важни победи.\n\r\nВярваме, че Алекс ще пребори коварната болест!\n\r\n", "date": "2019.08.23", "title": "Болният Алекс сбъдна мечтата си, игра с отбора на ЦСКА"}
{"url": "https://www.dnes.bg/za-da-se-razbirame/2019/08/23/5-neshta-koito-ne-triabva-da-spodeliate-za-vryzkata-si.420545", "text": "Напълно нормално е да разговаряте с приятелите си за връзката си. Няма как да не споменавате нито един пример от отношенията ви с партньора или от съвместното ви съжителство. Понякога даже може и да се оплачете от него или пък да споделите с какво ви радва. Но не трябва да прекрачвате някои интимни граници. Има неща, които не е добре да споделяте и които е препоръчително да си останат в тайна помежду ви. Това ще направи връзката ви по-силна и стабилна, защото доверието помежду ви няма да бъде засегнато.\r\n\r\nВ повечето случаи проблемите във връзките са провокирани от финансови проблеми или правни казуси. Заради тях хората се разделят и развеждат. Но не е задължително да се стигне дотам, затова по-добре пазете проблемите от подобно естество в тайна и се опитайте да ги решите заедно без външна намеса и чужди мнения.\r\n                    \n                    \n                \r\n                \r\n                \r\n                \r\nСексът е много интимно нещо във връзката. Едно е да споделяте за флирт за една нощ с някого, когото сте срещнали в бара и нямате намерение да виждате повече, съвсем друго е да обсъждате интимния си живот с партньора си, когото всичките ви приятели познават. Ако той разбере, ще се почувства наистина предаден, най-вече ако споделяте проблеми или трудности в сексуалния си живот.\r\n", "date": "2019.08.23", "title": "5 неща, които не трябва да споделяте за връзката си"}
{"url": "https://www.dnes.bg/world/2019/08/23/izrael-e-pristrasten-kym-plastmasata-kak-se-bori-s-neia.420614", "text": "Морето, плажът, веселбите, свободата. Тел Авив прилича на изгубения рай на Близкия изток, но всяка сутрин Йосеф Салман и екипът му откриват там една друга реалност: опаковки, бутилки и найлонови пликове, оставени от плажуващите или изхвърлени от Средиземно море, пише Франс прес.\n\r\nВ горещата и влажна сутрин, в която ушите им се наслаждават на приятния шум на вълните, Йосеф и малкият му екип обикалят плажа с големи гребла, с които подравняват пясъка и събират отпадъците. Купчини от пластмасови чаши, фасове от цигари, туби от слънцезащитен крем и бебешки памперси.\n\r\nВсяка година събираме 1600 тона отпадъци по плажовете на Тел Авив, 40 процента от които са пластмасови, казва Йосеф. Той отговаря за чистотата на трите най-големи плажа на агломерацията с близо четири милиона жители.\r\nКъм тези отпадъци се прибавят и микропластмасовите, които са се разградили и разпилели в пясъка. При това положение вече е твърде късно: невъзможно е да бъдат ефикасно събрани.\n                    \n                    \n                \r\n                \r\n                \r\n                \r\nВъпреки това, \"когато в Израел вали, в пясъка виждаме тонове микропластмасови отпадъци\", казва Ариел Шай, представител на движението \"Свободен от пластмаса Израел\", което организира почиствания на плажовете.\n\r\nВъпреки съществуването на няколко екологични организации в Израел и мерките за ограничаване на продажбата на найлонови пликове и пликчета в големите магазини, Израел остава пристрастен към пластмасата.\n\r\nПрез юни природозащитната организация Световен фонд за дивата природа (WWF) публикува доклад, в който израелското крайбрежие бе посочено за третото най-замърсено с пластмасови отпадъци в Средиземноморието след тези на Турция и Барселона (Испания), и последвано от Валенсия (Испания), Александрия (Египет), Алжир и Марсилия (Франция).\n\r\n\"Сега всеки път, когато ходя на плаж, се заемам с почистване - ужасно е\", казва Шани Зилберщайн, чиято деветмесечна дъщеря си играе с току-що извадена от пясъка пластмасова вилица.\r\n\n\r\nВ северната част на Тел Авив Лимор Горелик и Дана Атиас от неправителствената организация \"Залул\" обикалят престижните плажове на Херцлия и приканват посетителите им да използват чаши от бамбук и рециклирани пликове вместо пластмасови изделия за еднократна употреба.\n\r\nНавикът за носене на пластмасови прибори за хранене на семейните пикници на плажа трудно може да бъде преодолян, най-вече защото за него има религиозни причини.\n\r\nВ събота, наричана от евреите шабат, религиозните евреи не бива да работят нищо и \"тъй като нямат право да мият чинии и прибори за хранене, използват пластмасови\", които просто изхвърлят, казва Лимор Горелик.\n\r\nДори и да бъдат изхвърлени в някое от кошчетата за боклук по плажовете, пластмасовите отпадъци могат в крайна сметка да се озоват в морето, отнесени от вятъра или от птиците, които разкъсват пликовете с боклук, за да търсят храна.\n\r\nГаля Пастернак е защитила докторска дисертация в университета на Хайфа (Северен Израел), посветена на замърсяването на израелското крайбрежие. Според данните от дисертацията й 60 процента от отпадъците на плажа са изхвърлени от плажуващите. Само част от тях са донесени от течения от Египет на юг и от Ливан на север.\n\r\n\n\r\nПрез 2005 г. министерството на околната среда въведе оригинална програма: то плаща на общините за почистване на плажовете, но в замяна изисква конкретни резултати. Редовно се правят строги проверки и градовете, които не се справят със задачата, получават по-малко финансиране или го губят, казва Ран Амир, директор на отдела за морска екология и екология на крайбрежието в министерството на околната среда.\n\r\nМинистерството дори предприе съдебни действия срещу част от непокорните общини. Плажът Палмахим, който е много популярен сред израелците, бе глобен, преди да започне да изпълнява изискванията на министерството. \"Днес това е един от най-чистите плажове в Израел\", радва се Ран Амир.\n\r\nТой изброява различните стратегии, които министерството прилага през последните години: рекламни клипове по радиото и в интернет, глоби, но също така рециклиране, образователни кампании и превантивни мерки.\n\r\n\"Мисля, че това работи донякъде\", казва Галя Пастернак, която е участвала в изпълнението на някои програми.\n\r\nСпоред Лимор Горелик обаче Израел все още изостава. Тя дава за пример пластмасовите пликове, за които се плаща такса в големите магазини след 2017 г.: \"10 агори (10 израелски стотинки с равностойност 2 евроцента) не е достатъчно\", казва екоактивистката, разочарована, че малките бакалии все още заобикалят този закон.\n\r\n\"Директивата за отказ от пластмасовите изделия за еднократна употреба? В Израел сме доста далеч от това\", казва тя. Министерството уверява, че това ще е следващата му битка, но всичко е блокирано в навечерието на парламентарните избори на 17 септември.  БТА", "date": "2019.08.23", "title": "Израел е пристрастен към... пластмасата. Как се бори с нея?"}
{"url": "https://www.dnes.bg/obshtestvo/2019/08/23/na-protest-pred-posolstvoto-na-braziliia-zaradi-amazonka.420664", "text": "\nСтоличани се събраха на спонтанен протест пред посолството на Бразилия заради пожарите, които бушуват в Амазонка. \n\r\nСпориед тях политиците са виновни за ситуацията. \n\n\r\nФренският президент Еманюел Макрон по-рано и обяви горските пожари в Амазонка за \"международна криза\" и поиска спешната ситуация да бъде обсъдена на срещата на върха на Г-7 в Биариц.\n\r\n\"Нашата къща гори. Буквално. Амазония, белият дроб на нашата планета, който произвежда 20 процента от нашия кислород, е в пламъци. Това е международна криза. Страни членки на Г-7, давам ви среща след два дни, за да говорим за тази създала се спешна ситуация!\", написа Макрон в Туитър, предаде Франс прес.\n                    \n                    \n                \r\n                \r\n                \r\n                \r\nДумите му напомнят казаното от президента Жак Ширак, който през 2002 г. по повод климатичните промени каза: \r\n\"Нашата къща гори, а ние гледаме в друга посока\".\n\r\nСвоето безпокойство заради пожарите в Амазония изрази и генералният секретар на ООН Антониу Гутериш.\n\r\nБразилският Национален институт за космически изследвания обяви, че за последните две денонощия са възникнали 2500 нови пожара на територията на цяла Бразилия. Пожарите в страната са 84% повече в сравнение със същия период на миналата година. Според неправителствени организации 54 процента от тези пожари са засегнали Амазония.\n\r\nБразилски федерални прокурори обявиха, че разследват нарастването на случаите на обезлесяване и на горските пожари в амазонския щат Пара, предаде Ройтерс. Разследването ще покаже дали там мониторингът и спазването на разпоредбите за опазване на околната среда са намалели.", "date": "2019.08.23", "title": "На протест пред посолството на Бразилия заради Амазонка"}
{"url": "https://www.dnes.bg/sofia/2019/08/23/bez-dush-za-chast-ot-sofiia-v-kraia-na-avgust.420662", "text": "Подаването на топла вода в някои райони на столицата ще бъде спряно от 26 до 31 август, съобщиха от пресцентъра на \"Топлофикация София\".\r\nТова са:\r\n- Ж.к. „Фондови Жилища”, ж.к. „Св. Троица”, ж.к. „Банишора”, ж.к. „Зона Б-5, Б-18, Б-19;\r\n- Част от ж.к. „Илинден” в района между ул. „Цар Симеон”, ул. „Зографски манастир”, ул. „Л. Весов”, ул. „Хисаря”, бул. „Тодор Александров”, бул. „К. Величков“;\r\n- Част от кв. „Лозенец” в района между бул. „Евлоги и Христо Георгиеви”, ул. „Крум Попов”, ул. „Ц. Церковски” и ул. „Иглика” ;\r\n- Част от ж.к. „Толстой” в района между ул. „Будинци”, ул. „Ген. Жостов”, ул. „Елов Дол”, бул. „Илиянци” и ул. „Хан Кубрат”;\r\n- Централна градска част между бул. „Хр. Ботев”, бул. „Македония”, ул. „Доспат”, бул. „Прага”, бул. „Патриарх Евтимий”, ул. „Фритьоф Нансен”, бул. „Евлоги и Христо Георгиеви”, бул. „Ген. Данаил Николаев”, ул. „Каменоделска”, ул. „История Славянобългарска” и бул. „Княгиня Мария Луиза”.\r\n                    \n                    \n                \r\n                \r\n                \r\n                В посочения период ще бъдат извършени ремонтни дейности, които изискват цялостно спиране на ТЕЦ „София”. С оглед минимизиране на неудобствата за потребителите тези дейности ще бъдат съчетани с планирания от „Софийска вода“ АД ремонт на основен индустриален водопровод, захранващ топлоизточника.\r\nПовече подробности клиентите могат да получат на информационния телефон в Кол центъра на компанията – 0 700 11 111. Информацията за сроковете на спиране на топлата вода и засегнатите квартали е публикувана в сайта на дружеството – www.toplo.bg и във Фейсбук - www.facebook.com/www.toplo.bg.\r\n\"Топлофикация София\" ЕАД поднася извинения на клиентите за създадените неудобства.", "date": "2019.08.23", "title": "Без душ за част от София в края на август "}
{"url": "https://www.dnes.bg/crime/2019/08/23/georgi-vylev-ot-kilyrite-s-500-lv-obezshtetenie-ot-prokuraturata.420670", "text": "Осъденият на доживотен затвор без право на замяна по делото \"Килърите\" Георги Вълев ще получи обезщетение от 500 лева (при поискани близо 500 хиляди лв.) за претърпени неимуществени вреди. Това реши Окръжен съд -  Ловеч, съобщават от пресцентъра на съда.\n\n\n\n\r\nИскът е заради приложената му мярка за неотклонение \"задържане под стража\", във връзка с повдигнатото му обвинение за палеж, за което впоследствие е оправдан.\r\nМярката му за неотклонение обаче е била наложена общо за седемте престъпления, по които е обвинен. По шест от тях е осъден с влязла в сила присъда \"доживотен затвор без право на замяна\".\r\n                    \n                    \n                \r\n                \r\n                \r\n                В мотивите за присъденото обезщетение съдът посочва, че макар и да има разгласяване чрез медиите на обвиненията срещу Вълев, то е касаело цялата престъпна дейност, а не само конкретното престъпление.\r\nЛипсват обективни данни, от които да се направи разграничение за отражението на отделните обвинения върху психиката на ищеца и здравословното му състояние, допълват от съда в Ловеч.\r\nРешението на Окръжния съд може да се обжалва в 14-дневен срок пред Апелативен съд - Велико Търново. Срокът обаче спира да тече, тъй като ищецът обжалва отказ на Окръжен съд - Ловеч, за предоставяне на правна помощ за подаване на въззивна жалба срещу решението.\r\nВъззивната му частна жалба /срещу отказа за правна помощ/ е в процес на администриране.", "date": "2019.08.23", "title": "Георги Вълев от \"Килърите\" с 500 лв. обезщетение от прокуратурата"}
{"url": "https://www.dnes.bg/index/2019/08/23/vikingite-spasiteli-na-civilizaciia-v-irlandiia.420610", "text": "Учени от университета Куинс в Белфаст установиха, че идването на викингите в Ирландия е спасило местната цивилизация от бързо изчезване, съобщи Физ.орг.\n\r\nПо-рано се смяташе, че с годините населението на острова постепенно се увеличавало. Специалистите обаче използвали алгоритъм за преценка на броя на жителите му въз основа на археологически находки. \n\r\nОказало се, че ако викинги не се бяха преселили в Ирландия, загубите сред местното население щели да са по-големи.\n\r\nПо мнението на учените намалената численост на населението към 7-ми век може да е свързана с война, глад, чума или политическа криза. \n\r\nВикинги се заселили на острова през 10-и век, по време на упадъка на местната цивилизация. \r\n                \r\n                \r\n                \r\nМакар да били по-малобройни в сравнение с коренните жители, викингите увеличили популацията си. \n\r\nРезултатите от генетични изследвания навеждат на мисълта, че днес във вените на много ирландци тече кръвта на викинги.\n\r\nПрез месец май бе оповестено, че учени от университета в Упсала, Швеция, са открили следи от ДНК на хора, които първи са се заселили в Скандинавия преди 10 000 години. Те били прародители на други скандинавски племена, включително на викингите. \r\nБТА", "date": "2019.08.23", "title": "Викингите - спасители на цивилизация в Ирландия"}
{"url": "https://www.dnes.bg/obshtestvo/2019/08/23/bravo-12-zrelostnici-s-diploma-samo-s-shestici.420667", "text": "Почетното отличие на МОН \"Национална диплома\" получиха 12 зрелостници от просветния министър Красимир Вълчев. Те имат отличен успех 6,00 по всички учебни предмети, вписани в дипломата им за средно образование и изявени способности в областта на науките, технологиите, изкуствата и спорта.\r\nПоздравявам всички ученици, които са успели да видят чрез образованието своята мечта, да намерят своята мотивация да учат, е казал в приветствието си Вълчев.\r\nТой е поздравил родителите за подкрепата към техните деца, благодарил е и на учителите, за които младите хора са разказали с огромна благодарност по време на среща с него и със заместник-министрите Деница Сачева и Таня Михайлова.\r\n                    \n                    \n                \r\n                \r\n                \r\n                Добрият учител е добър психолог, за да провокира интереса, има нестандартен подход, креативен е, взискателен е, но и добронамерен - така младите хора са описали учителите, които са имали. Учениците разбрали, че ще имат успешен живот, ако са образовани и с широка обща култура, разказали са и какво им е дало училището, което са завършили.\r\nПовечето от зрелостниците ще продължат образованието си в европейски университети.\r\nМинистърът им казал, че ще се радва да се върнат в България, но че биха могли и от чужбина да работят по научни проекти заедно с български висши училища.\r\n ", "date": "2019.08.23", "title": "Браво! 12 зрелостници с диплома само с шестици"}
{"url": "https://www.dnes.bg/akoshtete-vqrvaite/2019/08/23/iaica-kashu-top-4-hrani-za-zdravi-nokti.420611", "text": "Грижата за ноктите е от ключово значение за дамите. Освен със скъпи процедури, маникюрът ви може да изглежда по-добре и като приемате повече от определени храни. Ето и кои са те.\r\n \r\n\r\nТе са един от най-добрите източници на биотин, познат и като витамин В7, който стимулира производството на протеин в корена на ноктите. Там се произвеждат нови нокътни клетки. Биотинът прави ноктите по-плътни и предпазва от чупене.\r\n \r\n\r\nВ кашуто има изобилие от цинк. Този елемент помага за клетъчното делене и синтеза на протеин. Тези процеси са важни, за да растат бързо ноктите. И трябва цинк да се поема всеки ден, защото запасите му бързо се изчерпват.  Той заздравява ноктите и ги прави по-устойчиви.\r\n \r\n", "date": "2019.08.23", "title": "Яйца, кашу... Топ 4 храни за здрави нокти"}
{"url": "https://www.dnes.bg/usa/2019/08/23/pentagonyt-potvyrdi-hamza-bin-laden-e-myrtyv.420602", "text": "Американският министър на отбраната Марк Еспър потвърди смъртта на един от синовете на Осама бин Ладен - Хамза бин Ладен, предаде Франс прес.\r\n\r\nАмерикански медии съобщиха през юли за смъртта на Хамза, представен като приемник на Осама начело на терористичната мрежа Ал Кайда.\n\r\nВ интервю за телевизия Фокс Еспър отказа да съобщи подробности за операцията, при която е бил ликвидиран Хамза.\r\n\r\nХамза бин Ладен беше петнадесетото от двадесетината деца на Осама бин Ладен. Той беше най-малкото дете от брака на Осама с третата му съпруга. През март му беше отнето саудитското поданство. \r\n\r\nСмятан за предпочитаното дете на Осама, той беше в американския списък на хора, обвинени в терористични дейности. През февруари Вашингтон предложи награда от 1 милион долара за информация за намирането на Хамза. Според американски медии САЩ са допринесли за операцията, целяща ликвидирането на Хамза бин Ладен, пише БТА.\r\n ", "date": "2019.08.23", "title": "Пентагонът потвърди: Хамза бин Ладен е мъртъв"}
{"url": "https://www.dnes.bg/stranata/2019/08/23/cherno-more-vze-oshte-edna-jertva-69-godishen-rusnak-se-udavi.420635", "text": "Мъж се е удавил в района на, съобщиха от МВР - Бургас.\r\nСигнал за инцидента е получен около 18:20 часа на 22 август в Районно управление на МВР – Царево.\r\nУстановено е, че . \r\n\r\nЕкип на „Спешна медицинска помощ“ в Созопол е констатирал съмртта му.\r\nПо случая е образувано досъдебно производство.", "date": "2019.08.23", "title": "Черно море взе още една жертва - 69-годишен руснак се удави "}
{"url": "https://www.dnes.bg/temida/2019/08/23/5-kila-heroin-i-kilo-kokain-v-kyshtata-na-myj-v-gabrovsko.420620", "text": "Малко под 5 кг хероин и един кг кокаин са иззети от 63-годишен мъж в габровското село Гергини, съобщава Агенция \"Фокус\". Наркотиците са били заровени в двора на къщата, собственост на задържания. \n\r\n\"Мъжът е с чисто съдебно минало у нас, но е бил осъждан и лежал 5 години в затвор в Турция за трафик на наркотици\", оповести зам.-окръжния прокурор Галин Гавраилов.\n\r\nПо думите му  до успешната акция се стига, след като преди няколко дни започна наказателно производство, свързано със задържането на турски гражданин и две жени от Столипиново. \n\r\nЖените бяха задържани с 300 грама хероин и малко количество кокаин и им бяха повдигнати обвинения.\n\r\n\"В хода на това разследване под ръководството на Окръжна прокуратура и в тясно взаимодействие с Криминална полиция Пловдив разплитането на случая продължи\", каза прокурор Гавраилов.\n                    \n                    \n                \r\n                \r\n                \r\n                \r\nВ резултат от активните процесуално следствени действия вчера е било установено друго лице, което живее на територията на село, близо до Габрово, където полицейските служители от Габрово, след издадено постановление от Пловдивската прокуратура са предприели действия за задържането му. \n\r\nПри това задържане са били иззели сериозните количества кокаин и хероин. Лицето е задържано с полицейска мярка, а в понеделник предстои задържането му за 72 часа и повдигане на обвинения.\n\r\nПо думите на зам.-директора на ОДМВР Габрово Цветан Петков благодарение на светкавичната им реакция и с помощта на подадената им точна и изчерпателна информация от пловдивските колеги е била локализирана къщата, където живее мъжът и той е бил задържан в автомобила му, в момент в който е потеглял с цел да се отърве от наркотика. \n\r\nЗаподозреният е бил спрян, а в краката му се е виждал черен пакет. Признал си, че държи хероин и кокаин на територията на къщата, която обитава. \n\r\nСъдействал е, като е завел полицаите на място, на което същата сутрин е бил заровил 18 пресовки хероин, след като е разбрал, че е задържан партньора му – турския гражданин. В черния пакет в краката му пък е имало 1 кг кокаин.\n\r\nТой е заявил, че е тръгнал да се чисти от наркотиците. При претърсване на жилището му са открити и ловна пушка и боеприпаси за нея, също старателно опаковани, приготвени за заравяне.\n\r\n\"Ако бяхме закъснели и минута, щяхме да пропуснем успешната реализация\", каза Петков.\n\r\nНеофициалната информация, с която разполагат полицията и прокуратурата е, че двамата с турския гражданин се познават от затвора в Турция, където са лежали.", "date": "2019.08.23", "title": "5 кила хероин и кило кокаин в къщата на мъж в Габровско"}
{"url": "https://www.dnes.bg/eu/2019/08/23/transportni-stachki-v-ispaniia-prez-otpuskarskiia-avgust.420601", "text": "Заради поредица от стачки в транспортния сектор в Испания се очаква да има затруднение на нормалното протичане на масовото завръщане от отпуските на почиващите през август. За това съобщава външното ни министерство.\n\r\nСпоред информацията в испанската преса основните проблемни дати и точки са, както следва:\n\r\nлетище „Прат” (Барселона) - служителите по сигурността на летището са в безсрочна стачка от 9 август 2019 г. Въздействието на стачката обаче е ограничено, тъй като е осигурено високо ниво на минималните услуги;\n\r\nавиокомпания Ryanair - предвиждат се стачни действия на територията на Испания на кабинния персонал на компанията на 1, 2, 6, 8, 13, 15, 20, 22, 27 и 29 септември (всички петъци и недели на месеца). Възможни са и стачни действия от страна на пилотите на компанията;\n                    \n                    \n                \r\n                \r\n                \r\n                \r\nназемен персонал на авиокомпания Iberia - очакват се четири дни стачни действия на летище „Прат” – Барселона (24 и 25 август), и на летище „Барахас” – Мадрид (30 и 31 август). Възможно е към тях да се присъединят и служители на компанията на летището в Билбао;\n\r\nстачни действия на служителите на паспортния контрол на летището в Палма де Майорка на 24 август. Вестник El Mundo отбелязва, че на тези дати по принцип се обслужват пътници, пристигащи от Обединеното кралство, България и Румъния;\n\r\nчастични стачни действия на синдикатите от железопътния транспорт (RENFE) -предвиждат се осемчасови стачки на 31 август и 1 септември. Проведените предходни такива не са довели до сериозни затруднения.\n\r\nПри постигане на споразумения между синдикати, работници и работодатели е възможно стачните планове да претърпят промени.\n\r\nВ случай на нужда българските граждани могат да се свържат с посолството на България в Мадрид на следния телефон: +34 913455761 и в извън работно време на номер: + 34 913 456 651.\n\r\nСигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.\n\r\nМВнР препоръчва на българските граждани, при пътувания в чужбина, да се възползват от възможността да се регистрират в рубриката \"Пътувам за…” на следния адрес: (https://mfa.bg/bg/embassyinfo).\r\n ", "date": "2019.08.23", "title": "Транспортни стачки в Испания през отпускарския август "}
{"url": "https://www.dnes.bg/index/2019/08/23/maili-sairys-otreche-sluhove-ne-bila-izneverila-na-liym.420598", "text": "Певицата Майли Сайръс отрече слуховете, че е изневерила на актьора Лиъм Хемсуърт и това е станало причина за развода им, съобщиха световните агенции.\r\nВ Туитър Майли написа, че може да е всякаква, да танцува провокативно туърк, да пуши трева, но никога не е била лъжец и се е държала честно с другите.\r\n\"Аз трябва да съм напълно прозрачна за феновете си, които обичам. И това, което не мога да приема, е, че лъжа и че съм обвинявана в нещо, което не съм извършила!\".\r\nМайли и бившият й съпруг, австралийският актьор Лиъм Хемсуърт, имаха доста бурна връзка преди и след брака си, белязана от раздели и сдобрявания. \r\n\r\n\"Когато си простихме с Лиъм, бях му вярна и честна с него. Мога да приема много неща, но не и това, че бракът ни е пропаднал заради моя изневяра\", твърди певицата.\r\nАгенциите припомнят, че звездната двойка се раздели след 10-годишна връзка и едва 8-месечен брак. (БТА)", "date": "2019.08.23", "title": "Майли Сайръс отрече слухове, не била изневерила на Лиъм"}
{"url": "https://www.dnes.bg/obshtestvo/2019/08/23/hiliadi-ili-milioni-globa-za-nap-i-kakvo-ot-tova.420599", "text": "Очаква се днес Националната агенция за приходите (НАП) да получи акта си за извършеното нарушение при изтичане на личните данни след хакерската атака. Комисията за защита на личните данни обяви вече, че се готви да наложи санкция. В рамките на три работни дни НАП има възможност да отговори и след това ще стане ясен размерът на глобата. \n\r\n\"Първо политическото ръководство действително да инвестира в киберсигурност и една от тези инвестиции, един от аспектите на тези инвестиции да е подготовката на добри специалисти, които, ако може след това обаче да не напуснат и да не избягат някъде\", коментира пред БНР Цвета Маркова - бивш председател на Държавната агенция за сигурността на информацията и добави, че през годините се наблюдава неглижиране и подценяване на киберсигурността у нас.\n\n\n\n                    \n                    \n                \r\n                \r\n                \r\n                \r\nПо думите й, нарушението на НАП и невъзможността на Агенцията да предпази личните данни на хората е много сериозно, но размерът на самата глоба не е от особено значение. \n\r\n\"Даже допускам, че дори да би бил наложен най-високият размер, за да се успокои обществото, че нещо се прави, най-вероятно при евентуално обжалване съдът ще намали този размер\", обясни тя. \n\r\nМаркова е убедена, че налагането на глобата е безсмислено, защото то означава, че една сума буквално ще бъде преместена виртуално от едно място на друго, \"т.е. от един бюджет в друг и това няма да гарантира по-голяма сигурност в бъдеще\".\n\r\nИвайло Мирчев от иницициативния комитет \"Гласуване без граници\" пък смята, че в момента КЗЛД се използва само като средство, за да може да се успокои обществото, да се види че нещо се прави и че някой се глобява. \n\r\n\"Тук големият проблем е много, много различен и това е, че държавните институции в България са една пробита каца, от която щом един 20-годишен начинаещ експерт по Ай Ти сигурност може да изнесе цялата база с данни на населението на страната, представете си една чужда държава, едно чуждо разузнаване или пък една престъпна група какви поразии могат да направят\", категоричен е Ивайло Мирчев.", "date": "2019.08.23", "title": "Хиляди или милиони глоба за НАП и какво от това?"}
{"url": "https://www.dnes.bg/eu/2019/08/23/mariia-gabriel-iska-resor-zemedelie-v-novata-ek.420604", "text": "България иска да получи ресор \"Земеделие\" в новата Европейска комисия, съобщава брюкселското издание \"Политико\", цитирано от \"СЕГА\".\n\r\nЗа български еврокомисар правителството номинира миналия месец отново Мария Габриел, която в момента отговаря за съвсем различен отдел - \"Цифрова икономика и цифрово общество\". \n\n\n\r\n\"Заинтересовани сме от портфейла \"Земеделие\", е заявил пред изданието български дипломат и допълнил, че все още не може да потвърди, че страната ни ще го получи.\n\r\n\"Това е предмет на дискусии между българския премиер и следващия председател на Европейската комисия\", обяснил източникът. \n                    \n                    \n                \r\n                \r\n                \r\n                \r\nВ настоящата Европейска комисия с ресор \"Земеделие и развитие на селските райони\" е ирландският еврокомисар Фил Хога, който също е номиниран от Дъблин за следващата Комисия. \n\r\nПо неофициална информация той иска да получи ресор \"Търговия\" или да запази настоящия си пост, коментира \"Политико\". \n\r\nУрсула фон дер Лайен, която ще оглави следващата ЕК, смята идната седмица да започне да препитва кандидатите за еврокомисари, излъчени от страните членки.", "date": "2019.08.23", "title": "Мария Габриел иска ресор \"Земеделие\" в новата ЕК"}
{"url": "https://www.dnes.bg/notifikacii/2019/08/23/varnenec-prebi-priiatelkata-si-prekara-24-v-aresta.420617", "text": "Мъж на 40 години е бил задържан във Варна, след като приятелката му е била приета в болница с множество наранявания от побой. Това съобщават от пресцентъра на Областната дирекция на МВР.\r\n\r\n36-годишната жена е постъпила в болница около 10 часа вчера. \r\n\r\nЛекарите са установили, че тя е със счупена бедрена кост и множество контузни рани по тялото и крайниците.\r\n\r\nЖената е признала, че предния ден около 20.30 часа, приятеля ѝ я е пребил.\r\n\r\n40-годишният мъж е установен и задържан за срок до 24 ч.", "date": "2019.08.23", "title": "Варненец преби приятелката си, прекара 24 в ареста "}
{"url": "https://www.dnes.bg/obshtestvo/2019/08/23/20-hil-lv-na-mesec-izchisleno-za-nash-pensioner-da-ama-ne-zaradi-tavana.420607", "text": "Заради ограничението на максималните пенсии са спестени близо 15 млн. лв. само през миналата  година. Реалният размер на 4 пенсии е 10  хил. лв., а една достига близо 20 хил., показва статистиката на Националния осигурителен институт (НОИ).\r\nЗа близо 10 хил. пенсионери реалната пенсия е била със сто лева отгоре. Таванът е ощетил 33 хил. души с между 150 и 500 лева.\n\r\n850 лв. над максималната пенсия е трябвало да получават 1452 души. Ако нямаше ограничение, 600 са тези, които ще взимат пенсии до 3 хил. лв., а 87 до 5000 лв. \n\r\nНай-големите пенсии са на хора, работили като банкери и висши началници в края на комунизма и през 90-те години, и именно заради тях бе въведен таванът, припомня .\n                    \n                    \n                \r\n                \r\n                \r\n                \r\nОт тази година 43 000 пенсионери вече получават реалния размер на  пенсията си от 1200 лв. За останалите 26 000 пенсионери обаче  ограничението остава.\r\nТавана на пенсиите през миналата година - 910 лв., са получавали 65 877   души. От тях 54 532-ма са мъже, докато едва 11 345 жени. Всеки трети   богат пенсионер пък живее в София. Едва 210 са пенсионерите с 910 лв. в   Търговище.\n\r\nНай-високи пенсии отново са вземали софиянци. Средната пенсия в  столицата е 439,98 лв. Над 400 лв. получават още само в Перник и Бургас.  На дъното са Разград и Кърджали, където пенсиите са съответно 295,21  лв. и 296,15 лв. \r\nПрез миналата година пенсионерите са били 2 158 000. От тях 672 174 са  взимали минималната пенсия от 207,60 лв. Още 390 хил. души са били с  доход до 250 лв.\n\r\nСредната пенсия през 2018 година е била 364,32 лв. и спрямо 2014 г. тя се е вдигнала с 54,32 лева.\n\r\nВъпреки това пенсиите растат шест пъти по-бавно от заплатите. За същия период средното възнаграждение е скочило с 313 лв. \n\r\nНай-силно се усеща увеличението при минималната пенсия. През 2014 г. тя е  била 154,5 лв., докато през миналата година стигна 207,60 лв. Причината  е, че през 2017 г. правителството реши да вдигне на две стъпки  най-ниските пенсии - от 165 на 180 лв. през юли, а само два месеца  по-късно - от 180 на 200 лв. Останалите пенсии обаче бяха индексирани  само по швейцарското правило. Това струва на бюджета около 100 млн. лв.\n\r\nЗа следващите години сумата ще расте, като през миналата бе 300 млн. лв.\r\nЗаради неплатени сметки за ток, вода и парно, дългове към данъчните и банки, са запорирани пенсиите на 4794 пенсионери за 2018 г. Общата сума надхвърля 620 хил. лв.\r\nВ София са блокирани 186 хил. лв. на 1373 пенсионери. На второ място по възрастни длъжници се нарежда Перник - с 42 хил. лв. на 348 пенсионери. Най-малко запори са наложени в Силистра, Търговище и Кърджали, където има общо 116 длъжници с борчове за 12 хил. лв.\n\r\nПрез миналата и тази година защита от запори върху пенсиите ползват около 1,8 млн. души. Причината е, че според Гражданския процесуален кодекс доходи под размера на минималната работна заплата не могат да бъдат секвестирани. През 2018 г. минималната заплата бе 510 лв., а през тази е 560 лв.\n\r\nУдръжките от запорираните пенсии се определят в зависимост от размера на дохода на пенсионера спрямо минималната заплата. Така, ако пенсионерите получават между 560 и 1120 лв., те ще се разделят с 1/3 от доходите си, ако нямат деца, или с 1/4, в случай че се грижат за непълнолетен наследник.\r\nСметките показват, че ако пенсионер получава 561 лв. и е осъден от ЧСИ, ще му бъдат удържани до 185,13 лв., или 140 лв. в зависимост от това дали има малки деца. Ако доходите му са над 1120 лв., то запорът ще е 1/2 или 1/3.\n\r\nПенсионерите обаче може да бъдат осъдени за дългове, независимо какъв е размерът на доходите им, ако дължат издръжка за деца.\n\r\n126 940 души са се пенсионирали през 2018 г., като 46 хил. са взели инвалидни пенсии. Близо 10 хил. пък са се възползвали от възможността да се пенсионират година по-рано от възрастта си през 2018 г. Те обаче ще получават пожизнено с по 0,4% по-ниска пенсия за всеки недостигащ месец стаж.\n\r\nПрез миналата година общо 785 908 души са получавали инвалидни пенсии. От тях малко над 400 хил. са с ТЕЛК между 71 и 90%. А 208 хил. са с над 90% намалена работоспособност.\n\r\nСпрени са пенсиите на 6000 хора с увреждания, защото вече не попадат в група инвалидност. Прекратени са и вдовишките пенсии на 9 души, защото са сключили брак.\n\r\n739 852 пък са взимали вдовишки добавки, чийто среден размер е бил 71,77 лв. Жените вдовици с добавки са 5 пъти повече от мъжете, като те взимат и с по 25 лева повече от вдовците.", "date": "2019.08.23", "title": "20 хил. лв. на месец изчислено за наш пенсионер. Да, ама не - заради тавана!"}
{"url": "https://www.dnes.bg/obshtestvo/2019/08/23/bg-pensionerite-v-turciia-deklarirat-che-sa-jivi-2-pyti.420606", "text": "Националният осигурителен институт (НОИ) напомня, че българските граждани, получаващи пенсии на базата на споразумението между правителствата на Република България и на Република Турция за изплащане на български пенсии в Турция, са задължени по силата на това споразумение два пъти в годината да декларират пред българските власти, че са живи. Това съобщават от пресцентъра на НОИ.\n\r\nПолучателите на такива пенсии трябва през месеците януари и юли на съответната календарна година да се явяват лично пред официален орган в Турция за заверка на декларацията за живот.\n\r\nСлед заверката оригиналът на документа се изпраща до Националния осигурителен институт (НОИ), дирекция \"Европейски регламенти и международни договори\" на адрес: 1303, София, бул. \"Ал. Стамболийски\" 62-64.\n                    \n                    \n                \r\n                \r\n                \r\n                \r\nЗа да не се спират пенсиите на хората, документът трябва да е получен в срок до 10 февруари, когато той се отнася за първото полугодие. Срокът за подаване на декларациите за живот за второто полугодие на 2019 г. от хората, получаващи пенсии в Турция, беше до 10 август, сега се удължава до 27 август тази година.\n\r\nВ случай на спиране на пенсията изплащането се възобновява след получаване в НОИ на въпросната надлежно заверена декларация за живот. Официални органи за заверка на декларациите са посланиците и консулите на България в Турция, турският Институт за социално осигуряване или други длъжностни лица, определени от турското вътрешно законодателство - община, кметство, областна управа, нотариус и т.н.\n\r\nОбразец на декларацията за живот е достъпна на интернет страницата на НОИ в рубрика \"За потребителя\"/\"Формуляри\"/\"Формуляри и образци по регламенти\"/ \"Образци на декларация за продължаване изплащането на български пенсии на лица, живеещи в други държави\".\r\n ", "date": "2019.08.23", "title": "БГ пенсионерите в Турция декларират, че са живи – 2 пъти "}
{"url": "https://www.dnes.bg/politika/2019/08/23/borisov-obeshta-pomosht-na-arda-za-machove-na-svoi-teren.420615", "text": "Премиерът Бойко Борисов се срещна с ръководството на ПФК \"Арда\"  и с проектанти, изготвили проект за допълнително модернизиране на стадиона \"Арена Арда\" в Кърджали.\r\nМодернизирането се налага, за да може футболният клуб да провежда домакинските си мачове на собствен терен в Кърджали.\n\r\nМинистър-председателят коментира, че всички останали отбори в „А“ група са получили финансиране от държавата, съобщиха от правителствената пресслужба.\r\n\"Помогнали сме на всички – или с тревно покритие, или с осветление. Надявам се следващата сряда да ми дадат точна сметка, за да помогнем и на \"Арда\" да играят домакинските си мачове тук\", заяви Бойко Борисов.\n                    \n                    \n                \r\n                \r\n                \r\n                \r\nСрещата днес е в резултат на разговора на ръководството на \"Арда\" с премиера в началото на месец август, когато те поеха ангажимент да бъдат представени подробно плановете за подобряване на спортното съоръжение в Кърджали.\n\r\nОт месец юли тази година ПФК \"Aрда\" играят в Първа професионална футболна лига на българското първенство. Едно от изискванията за провеждането на домакински мачове на отборите от Първа лига е да разполагат със специално осветление на стадиона си.\r\nИзцяло обновеният през 2018 г. стадион в Кърджали няма такова осветление, поради което ПФК \"Aрда\" игрae дoмaкинcкитe cи мaчoвe нa cтaдиoн \"Лoкoмoтив\" в Плoвдив. \n\r\nНа срещата в Кърджали присъстваха министърът на младежта и спорта Красен Кралев, министърът на финансите Владислав Горанов и представители на местната власт.", "date": "2019.08.23", "title": "Борисов обеща помощ на \"Арда\" за мачове на свой терен"}
{"url": "https://www.dnes.bg/eu/2019/08/23/priemame-evroto-nai-rano-prez-2023-godina.420613", "text": "България може да приеме еврото най-рано през януари 2023 година, сочи най-новият доклад на рейтинговата агенция Fitch Ratings, предава  \n\r\nБългария официално започна процеса по присъединяване към механизма ERM II през юли 2018 г. и очаква решение дали може да се присъедини към т.нар. \"чакалня\" на еврозоната до края на 2019 година. Хърватия последва молбата ѝ и изпрати писмо за присъединяване към ERM II в началото на юли.\n\n\n\r\nFitch смята, че най-ранното приемане на еврото за България може да стене през януари 2023 г., а за Хърватия – януари 2024 г., но при условие, че двете държави успешно отговорят на критериите ERM II, както и на по-широките критерии за конвергенция.\n                    \n                    \n                \r\n                \r\n                \r\n                \r\nРумъния също изрази интерес да се присъедини към ERM II, но засега няма официален график. Перспективите за приемане на еврото в Унгария, Полша и Чехия в обозримо бъдеще остават отдалечени, с малко политическа готовност, а в някои случаи с много ниска обществена подкрепа за членство в еврозоната, отбелязва Fitch.\n\r\nДостъпът до статута на резервната валута на еврозоната и вероятното намаляване на дела на дълга в публичния сектор, деноминиран в чуждестранна валута, биха имали пряко положително въздействие върху суверенния рейтинг на страните от Централна и Източна Европа, коментират експертите на Fitch и уточняват, че това ще се отрази на бъдещия дългосрочен рейтинг на страните до приемането им в Механизма на валутния курс (ERM II) до присъединяването към еврото.\n\r\nРейтинговата агенция напомня, че основните ползи от членство в еврозоната включват достъп до статут на резервна валута, който елиминира риска от самостоятелно действие при валутни кризи, подпомага чуждестранното търсене на вътрешни финансови активи и допринася за гъвкавост на фискалните и външните финанси. С участие в еврозоната намалява кредитният риск, страните получават достъп до надеждната рамка на Европейската централна банка за парична политика и средства за ликвидност за банките.\n\r\nАгенцията отчита и ползите от по-ниски транзакционни разходи и увеличени търговски и капиталови потоци с останалата част от еврозоната, както и допълнителни възможности за външно финансиране за страни в риск.\n\r\nОсновните недостатъци от присъединяването към еврото включват загубата на гъвкавост на паричната и валутната политика. Има макро и финансови рискове от прекомерния приток на капитал, включително потенциален скок на цените на кредитите. Забелязва се потенциал за силен дефлационен натиск, в ситуации, когато се появят прекомерни излишъци по текущата сметка. Тежест се явява и потенциалното задължение на членките на еврозоната да предоставят финансова подкрепа на други държави от валутния съюз в случай на кризи и необходимост от спасителни програми.\n\r\nВъв Fitch са убедени, че най-големите бенефициенти при приемането на еврото са държави със слаби външни финанси, които биха се възползвали от статута на резервната валута; държави с високи нива на заеми в евро за частния и публичния сектор (\"евроизация\"); и държави с привързани валутни курсове (тъй като загубата им от независима парична политика би имала минимално въздействие).\r\n \r\n", "date": "2019.08.23", "title": "Приемаме еврото най-рано през 2023 година? "}
{"url": "https://www.dnes.bg/sofia/2019/08/23/posledno-sbogom-desetki-izpratiha-v-posledniia-mu-pyt-jorj-ganchev.420616", "text": "\nДа си вземат последно сбогом с Жорж Ганчев се събраха днес неговите роднини, приятели, колеги и граждани. \n\r\nПоклонението беше в столичната църква \"Св. София\".\n\r\nСред дошлите да го изпратят бяха близките му роднини,  както и политиците - Николай Василев, Александър Томов, Петър Берон, артистите - Славчо Пеев, Диана Дафова, Ставри Калинов, както и много приятели и почитатели.\n\r\nЖорж Ганчев почина преди дни на 79 години, малко преди рождения си ден. \n\r\nТой беше известен български политик, спортист, бизнесмен и шоумен. Многократен кандидат за президент, Георги Ганчев Петрушев - както беше неговото истинско име, беше един от най-цветните и провокативни образи в българската политика в годините на прехода. \n\n\n\n                    \n                    \n                \r\n                \r\n                \r\n                \r\nДългогодишен емигрант в САЩ и Великобритания, световен шампион по фехтовка, сценарист, режисьор и актьор в Холивуд, той се прибира в България в началото на промените след 1989г. и се заема с обществена дейност. Депутат в 37-ото и 38-то Народно събрание, създател на \"Български бизнесблок\". Последният му опит в политиката беше през 2016 години, когато се кандидатира за рекордния 4-ти път за президент на страната. \n\r\nЖорж Ганчев беше известен най-вече с яркия си и остроумен език.\n\r\nПодбрахме някои от тях, в памет на яркия образ, за който \"Родината се обича не защото е голяма, а защото е своя\".\n\r\n - любима реплика и символ на неговата политическа кариера\n\r\n\"\". -  за президента Желю Желев\n\r\n\"!“  - към депутата от СДС Александър Йорданов\n\r\n?“ - въпрос към възлюбената му Шуши в някакво вестникарско интервю във Владая\n\r\n\"\" - за президента Петър Стоянов\n\r\n - отново за президента Петър Стоянов\n\r\n - по време на предизборна кампания за президент на България, когато дава думата на своя кандидат-вицепрезидент д-р Петър Берон\n\r\n - за поредните му президентските избори\n\r\n\r\nПоклон пред паметта му!", "date": "2019.08.23", "title": "Последно сбогом! Десетки изпратиха в последния му път Жорж Ганчев "}
{"url": "https://www.dnes.bg/football/2019/08/23/jrebii-za-kupata-kysmet-za-cska-levski-i-ludogorec.420618", "text": "Жребият за 1/16-финалите в турнира за Купата на България бе изтеглен днес в Бояна.\n\r\n14-те елитни тима и два отбора от Втора лига бяха поставени при жребия. Представителите на efbet Лига ще гостуват в срещите си.\n\r\nПобедителите в тази фаза се излъчват в един двубой. При равенство в редовното време ще се играят продължения, а при ново реми ще се пристъпи към изпълнение на дузпи.\n\r\nДвойките за 1/16-финалите за Купата на България:\n\r\n\r\nСуворово - ЦСКА 1948 срещу Дунав\r\n\r\nСевлиево - Нефтохимик срещу Лудогорец\r\n\r\nБалкан (Ботевград) - Локомотив (Пд)\r\n\r\nВърбица (Бенковски) - Черноморец (Балчик) срещу Витоша (Бистрица)\r\n\r\nЗагорец (Нова Загора) - Пирин (Благоевград) срещу Славия\r\n\r\nВихрен Сандански - Ботев (Гълъбово) срещу Етър\r\n\r\nСозопол - Поморие срещу Берое\r\n\r\nБотев Ихтиман - Черно море\n                    \n                    \n                \r\n                \r\n                \r\n                \r\nМачовете ще се играят на 24, 25 и 26 септември\n\r\nВсички двойки от предварителния кръг за Купата на България:\n\r\n\r\nСуворово - ЦСКА 1948\r\n\r\nСевлиево - Нефтохимик\r\n\r\nБалкан (Ботевград) - не участва в този кръг\r\n\r\nВърбица (Бенковски) - Черноморец (Балчик)\r\n\r\nЗагорец (Нова Загора) - Пирин (Благоевград)\r\n\r\nВихрен Сандански - Ботев (Гълъбово)\r\n\r\nСозопол - Поморие\r\n\r\nБотев Ихтиман - почива\n\r\nМачовете ще се играят на 3 и 4 септември.\r\n\r\n ", "date": "2019.08.23", "title": "Жребий за Купата: Късмет за ЦСКА, Левски и Лудогорец"}
{"url": "https://www.dnes.bg/balkani/2019/08/23/dve-jertvi-pri-sysedska-svada-za-parkirane-v-gyrciia.420621", "text": "Двойно убийство поради спор за паркиране е станало снощи в град Хрисуполи, префектура Кавала, в Северна Гърция, съобщава \"Катимерини\".\r\n\r\nСпоред информацията 50-годишен мъж е застрелял двама свои съседи, 60-годишна жена и 40-годишния й син.\r\n\r\nПовод за убийството, както съобщава сайтът proininews.gr, цитиран от \"Катимерини\", е бил паркирането на камион от 40-годишната жертва. \r\n\r\nМайка му влязла в словесен сблъсък с извършителя, след което, заедно със сина си, отишла в дома на съседа си, където е извършено двойното убийство, пише БТА.\r\n\r\n ", "date": "2019.08.23", "title": "Две жертви при съседска свада за паркиране в Гърция"}
{"url": "https://www.dnes.bg/stranata/2019/08/23/boklukyt-v-ranicata-za-po-chisti-planini-v-rodopite.420623", "text": "Традиционното почистване във високопланински територии започва този уикенд в Западни Родопи, съобщиха организаторите от Екологично сдружение \"За Земята\".\r\nОрганизаторите и доброволците се събират на хижа Чаирски езера в събота следобед, в понеделник продължават към хижа Ледницата и хижа Перелик. Акцията ще продължи до 31 август. За почистването са се записали над 80 души от цялата страна.\r\nТе искат да предадат своето послание \"Боклукът в раницата\" на всички ежедневно преминаващи туристи, които идват да се любуват на родните ни планини.\r\nОт организацията информират още, че тази година акцията не се провежда в защитена територия, а в най-незащитената - Родопите, която е дом на огромно природно богатство, смесено със запазени традиции от векове, но не е природен или национален парк.\r\n                    \n                    \n                \r\n                \r\n                \r\n                В края на всеки ден ще се организират дискусии на открито по различни екологични теми и практически лекции, свързани с биоразнообразието в района, водени от експерти на коалицията \"За да остане природа в България\", част от която е и ЕС \"За Земята\".\r\nКампанията \"Боклукът в раницата\" започва през 1999 година. Оттогава са събрани и премахнати от най-високите части на България над 115 тона отпадъци.\r\nОрганизаторите на кампанията приканват всеки турист да не използва пластмасова посуда за еднократна употреба в хижите, а да си носи собствени съдове и прибори, така няма да създава боклук и ще е истински пазител на природата.", "date": "2019.08.23", "title": "\"Боклукът в раницата\" за по-чисти планини - в Родопите "}
{"url": "https://www.dnes.bg/stranata/2019/08/23/protest-v-bobov-dol-15-sela-ot-obshtinata-na-suh-rejim-ot-sedmica.420624", "text": "От седмица жителите на Бобов дол и 14 села от общината са без вода. Причината е авария на водопровода към язовир \"Дяково\", който снабдява засегнатите населени места.\r\nПроблемите са заради стария водопровод, който се пука често. В много къщи има кладенци за вода, която обаче не е изследвана дали става за пиене. \r\n\r\nЗатова .\r\n\"Сега сме месец август, най-големите горещини и хората са абсолютно без вода и то не от ден - два, а дори с месеци. Дори преди два три дни нямаше вода и в Бобов дол поради това че имаше авария на  главния водопровод на помпата на помпена станция ”Дяково”. Затова хората са се събрали на протест някак си трябва да се решава този проблем”, обясни кметът на града Елза Величкова пред Нова.\r\nПо думите ѝ  вчера в село Бабино е осигурена водоноска, но .", "date": "2019.08.23", "title": "Протест в Бобов дол: 15 села от общината на сух режим от седмица"}
{"url": "https://www.dnes.bg/obshtestvo/2019/08/23/pochitame-pametta-na-jertvite-na-totalitarnite-rejimi.420626", "text": "\nНа 23 август Европа почита паметта на жертвите на всички тоталитарни режими, отнели животите на милиони. \n\r\nДенят е избран заради подписването на тази дата на пакта за ненападение \"Молотов-Рибентроп\" между нацистка Германия и Съветския съюз през 1939 година. \n\r\nС него двете държави се разбират да си поделят Полша и така на 1 септември същата година започва най-кървавият конфликт в човешката история - Втората световна война. \n\r\n\"Подписването на пакта \"Молотов — Рибентроп\" между нацистка Германия и Съветския съюз на този ден през 1939 г. откри началото на мрачен период в европейската история. Време, когато гражданите нито бяха свободни да решават собствената си съдба, нито имаха право на участие във вземането на политически решения\", пише в общо изявление на заместник-председателя на Европейската комисия Франс Тимерманс и комисарят по правосъдието Вера Йоурова.\n                    \n                    \n                \r\n                \r\n                \r\n                \r\nВ България почитането се извършва на Мемориала на жертвите на комунистическия режим на площад \"България\" в София.", "date": "2019.08.23", "title": "Почитаме паметта на жертвите на тоталитарните режими"}
{"url": "https://www.dnes.bg/index/2019/08/23/ustanoviha-kliuchovi-priznaci-dali-chovek-shte-jivee-dylgo.420627", "text": "Учени от института \"Макс Планк\" за биология на стареенето в Германия и Лайденския университет в Холандия идентифицираха ключови признаци, въз основа на които може да се определи дали човек ще живее дълго, съобщи сайтът MedicalXpress.\n\r\nИзследването и обхванало 44 168 души. Били са изследвани кръвни проби за наличие на биомаркери, свързани с продължителността на живота. \n\r\nСлед внимателен анализ учените определили 14 подходящи показателя, включително нивото на дадени аминокиселини, на добрия и лошия холестерол, баланса на мастните киселини и присъствието на противовъзпалителни съединения.\n\r\nНаличието на определени биомаркери е позволило да се прецени уязвимостта на възрастни хора към болести, свързани с натрупаните години. Освен това тези показатели могат да се вземат предвид при изследване на процесите на стареене и методите за антивъзрастова терапия на животни, използвани като модели - плъхове, плодови мушици, червеи. Сега учените са си поставили за цел да установят дали същестуват аналогични биомаркери у мишките. /БТА/\r\n ", "date": "2019.08.23", "title": "Установиха ключови признаци дали човек ще живее дълго "}
{"url": "https://www.dnes.bg/notifikacii/2019/08/23/osydiha-roditeli-koito-gledaha-bebe-s-veganska-dieta.420561", "text": "Австралийско семейство бе осъдено на 18 месеца затвор, защото отглеждали бебето си с веганска диета. Случаят стана обществено известен през март миналата година, когато детето припаднало и майката извикала линейка, пише BBC.\r\n\r\nМедиците са го открили с посинели устни, студени крайници, ниска кръвна захар и мускулен тонус. Не можело да седи, да играе с играчки, нито дори да се претъркулва, припомня \"Труд\".\r\n\r\nБило недохранено, дори не му били поникнали зъбки. Изглеждало като тримесечно бебе, а всъщност било на 19 месеца.\r\n\r\nРодителите са го хранили с овесени ядки, картофи, препечени филийки и ориз.\r\n\r\nТе обаче няма да лежат в затвора след издадената присъда, а ще полагат общественополезен труд.\r\n\r\nДнес детето е на три години и се отглежда от други членове на семейството. Тя посещава говорна терапия и физиотерапия, взима хранителни добавки, но все още изостава от връстниците си.\r\n ", "date": "2019.08.23", "title": "Осъдиха родители, които гледаха бебе с веганска диета"}
{"url": "https://www.dnes.bg/snimka-na-denia/2019/08/23/vremeto-dnes-idealno-za-plaj-gradusite-do-37.420564", "text": "Днес ни очаква слънчево, а в някои часове на деня и горещо време. След обяд, главно над планинските райони, ще има незначителна купеста облачност. \r\n\r\nМаксималните температури ще бъдат между 32° и 37°. Атмосферното налягане е и ще се задържи малко по-високо от средното за август.\r\n\r\nНад Черноморието също ще е слънчево и идеално за плаж. Все пак трябва да се вземе предвид и предупрежденията за мъртво вълнение в морето. Максимални температури на въздуха ще бъдат между 29° и 33°. Температурата на морската вода е 26°-27°. \r\n\r\nНад планините ще е слънчево, след обяд с незначителна купеста облачност. Ще духа слаб до умерен североизточен вятър. Максимална температура на височина 1200 метра около 26°, на 2000 метра – около 16°.\r\n ", "date": "2019.08.23", "title": "Времето днес: Идеално за плаж, градусите - до 37"}
{"url": "https://www.dnes.bg/world/2019/08/23/operirat-syrceto-na-ispanskiia-kral-huan-karlos.420565", "text": "Оттеглилият се крал на Испания Хуан Карлос, 81-годишният баща на сегашния държавен глава крал Фелипе Шести, ще се подложи на сърдечна операция утре, съобщи говорител на кралското семейство, цитиран от Ройтерс и БТА.\r\n\r\nОперацията е насрочена от лекарите още през юни след редовен преглед на Хуан Карлос, който абдикира през 2014 г. Той ще бъде опериран в болница в Мадрид.\r\n\r\nПрез май Хуан Карлос обяви решението си да се оттегли от обществения живот и от юни нататък да престане да изпълнява и последните си останали институционални функции и да прекрати публичните си появи.", "date": "2019.08.23", "title": "Оперират сърцето на испанския крал Хуан Карлос"}
{"url": "https://www.dnes.bg/index/2019/08/23/receptata-dnes-zimnina-ot-kiseli-krastavichki.420464", "text": ":\r\n1 кг корнишони\r\n50 г захар\r\n1 л бял оцет\r\n2 клонки естрагон\r\n1 супена лъжица синапено семе\r\nпипер на зърна\r\nсол\r\n \r\n:\r\n \r\nПочистете и измийте корнишоните, поставете в подходящ съд и покрийте изцяло със сол. Нека отлежат за 12 часа. След това разбъркайте оцета със захарта, естрагона и пипера. Бланширайте краставичките за няколко секунди в оцета, отцедете с решетъчна лъжица и ги сложете в бурканите.\r\n \r\nДобавете синапеното семе. Кипнете отново сместа с оцета и след това допълнете с нея бурканите. Оставете ги да изстинат и поставете капаците. Съхранявайте на хладно и тъмно място.\r\n\r\n", "date": "2019.08.23", "title": "Рецептата Dnes: Зимнина от кисели краставички "}
{"url": "https://www.dnes.bg/football/2019/08/23/prebitiiat-slujitel-na-levski-oshte-e-s-opasnost-za-jivota.420568", "text": "Служителят на футболния Левски Цветан Вълчев, който бе жестоко пребит на паркинг пред Герена, продължава да е в реанимацията на УМБАЛ \"Царица Йоанна-ИСУЛ\".\n\r\nСъстоянието на 38-годишния мъж се подобрява, но остава тежко. Все още има опасност за живота му, съобщава .\n\nМВР продължава да издирва извършителите, които пребиха с железни пръти Вълчев в сряда пред офисите на стадион \"Георги Аспарухов\". \n\r\nСлед побоя двамата мъже се качили в автомобил със затъмнени стъкла и потеглили в посока \"Ботевградско шосе\", разкриха камери в близост до инцидента. \n                    \n                    \n                \r\n                \r\n                \r\n                \r\nОт Националния фенклуб на сините категорично отхвърлиха спекулациите, че бизнес отношения между футболния клуб и феновете са причина за бруталния побой.\n\r\nДругата фракция \"Левски ултрас\" също призова за бързо разплитане на случая, като припомни, че клубът си е плащал такса спокойствие на определена група от фенове, а при предишния собственик са получавали дивиденти от продажбата на артикули на Левски.", "date": "2019.08.23", "title": "Пребитият служител на Левски още е с опасност за живота"}
{"url": "https://www.dnes.bg/balkani/2019/08/23/razrastva-se-skandalyt-reket-v-severna-makedoniia.420567", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nРъководителката на специализираната прокуратура в Северна Македония Катица Янева беше арестувана. Тя е заподозряна по скандала \"Рекет\", избухнал през юли. В него бяха замесени имената на крупен бизнесмен с български паспорт и дори на премиера Зоран Заев.\n\r\nКатица Янева ще остане в ареста в следващите 30 дни, тъй като разследващите смятат, че може да се укрие, съобщи . Янева е заподозряна в злоупотреба със служебно положение и в получаване на подкуп от близо 5 хиляди евро. \n\r\nСтруктурата, която тя оглавява, беше създадена преди 4 години, именно за да разследва корупция и неправомерни действия по високите етажи на властта.\n\r\n                    \n                    \n                \r\n                \r\n                \r\n                Става дума за случая \"Рекет\". Според разследващите небезизвестните в страната Боян Йовановски и Зоран Милевски поискали от бизнесмена Орце Камчев милион и половина евро. В замяна те му обещали да му осигурят по-лека присъда по друго дело, използвайки връзките си с Катица Янева.\n\r\nПо-рано този месец италианското издание \"Ла Верита\" публикува запис на разговор между двамата рекетьори. В него се чува и женски глас, за който се предполага, че е този на ръководителя на Специализираната прокуратура. В разговора се споменава и името на премиера Зоран Заев. \n\r\nИ той, и Янева отричат каквото и да е участие в аферата. Въпреки това Янева вече подаде оставка. \n\r\nА изнудваният – милионерът Орце Камчев – има двойно гражданство и бизнес и у нас. Името му даже беше посочено като потенциален почетен консул на България в Охрид. След избухването на скандала обаче София оттегли неговата номинация. \n\r\n", "date": "2019.08.23", "title": "Разраства се скандалът \"Рекет\" в Северна Македония  "}
{"url": "https://www.dnes.bg/obshtestvo/2019/08/23/deca-bez-nadzor-cherven-flag-dve-momcheta-se-spasiha-na-kosym-ot-udaviane.420569", "text": "Млад мъж спаси две деца от удавяне, след като едно от тях заплело краката си в рибарска мрежа на вълнолома в \"Аспарухово\".\n\r\nВ сряда Цветалин отишъл с приятели да поплуват, минути по-късно на вълнолома в Аспарухово пред очите му се разиграла страшна сцена.\n\r\n\"Имаше 2 деца на видима възраст 8-9 годишни, които скачаха от камъните и се забавляваха. Едно от децата беше повлечено от течението\", разказва Цветалин Ганчев.\n\r\nОплело краката си в рибарска мрежа.\n\r\n\"Краката на детето бяха заплетени, видяха се само ръчичките. Другото дете тръгна след него\", разказва Цветалин пред Нова тв.\n\r\n22-годишното момче не се и замисля, а скача във водата, за да помогне.\n                    \n                    \n                \r\n                \r\n                \r\n                \r\n\"Успях да го разплета, извадих детето, водата беше малко по-бурна. Върнах се за второто дете, което вече беше доста по-далеч. След като го извадих и него, бях доста уморен. Преди да ме извадят на камъните, съм бил в безсъзнание за няколко секунди, може би от стреса и от паниката, защото аз също бях доста стресиран, но като цяло в добро здравословно състояние\", разказва Цветалин.\n\r\nДвете деца се отървават на косъм. Проверката на Изпълнителната агенция по рибарство и аквакултури на следващия ден не открива мрежата в морето.\n\r\n\"Вероятността да е отнесена от морето или да е извадена в късните часове е голяма. Всяка мрежа, която се намира на 200 метра от този тип съображение, е бракониерска, това се санкционира. Лошото в момента е, че не може да докажем на кого е мрежата, води се, че е неизвестен извършителят. Ние ще направим разследване, ако се докаже кой е човекът, ще си понесе последствията\", заяви доц. Д-р Галин Николов, директор ИАРА.\n\r\nФлагът в този ден бил червен, къпането покрай съоръжението – забранено, а мястото е неохраняемо.\n\r\n\"Както на вълноломите, така и буните е забранено къпането, защото е много опасно за възрастни и за малки деца. Единият вариант е да се подхлъзнат. Те са целите с водорасли, стават много хлъзгави, може да падне човек да се заклещи, дори да са близко във водата, има опасност вълната да ги удари в самите камъни, а после става трудно да излязат\", обяснява Дирон Рисовски.\n\r\nИнцидентът има щастлив край. Цветалин разказва, че децата били добре, родителите им му благодарили за смелата постъпка, но отказват медийни изяви. \n\r\nМалките момчета се озовали на фаталното място сами, без родителите им, които по това време били на работа.", "date": "2019.08.23", "title": "Деца без надзор, червен флаг... две момчета се спасиха на косъм от удавяне "}
{"url": "https://www.dnes.bg/eu/2019/08/23/evakuiraha-chast-ot-ispanskiia-kurort-marbeia-sled-goliam-pojar.420573", "text": "В испанския курорт Марбея  в петък, след като ден по-рано в района се пламна огромен пожар, съобщават местни издания, цитирани от Нова.\r\n70 пожарникари от няколко района се включиха в борбата с пламъците. В първите часове на стихията със собствени средства са се включили и местните жители. С лопати хората започнали да копаят просеки.\r\nТази сутрин пожарът вече е локализиран, а евакуираните вече се връщат в домовете си.  и значителни материални щети.\r\n", "date": "2019.08.23", "title": "Евакуираха част от испанския курорт Марбея след голям пожар"}
{"url": "https://www.dnes.bg/index/2019/08/23/vidni-lichnosti-za-pojarite-v-amazoniia-sys-stari-snimki.420566", "text": "Президенти, певци, артисти, спортисти споделиха в социалните мрежи информации за големите пожари в Амазония, но, използвайки, без да си дадат сметка, стари снимки към тях, отбелязва Франс прес.\n\r\nФренският президент Еманюел Макрон допълни туита си по повод пожарите със снимка, която се оказа дело на американския фотограф Лорън Макинтайър, починал през 2003 г. Това означава, че снимката е най-малкото отпреди 16 години. Бразилският президент Жаир Болсонаро не пропусна да разкритикува Макрон за тази неточност.\n\r\nПрезидентът на Чили Себастиян Пинера използва пък снимка, датираща от 2013 г.\n\r\nАктьорът Леонардо ди Каприо публикува две снимки, едната като тази публикувана от Макрон, а втората датираща от 2016 г. Снимката, която разпространи актьорът Джейдън Смит, пък датираше от 1989 г.\r\n                \r\n                \r\n                \r\nТенисистът Новак Джокович публикува снимка, също датираща от 1989 г., също както и пилотът от Формула 1 Луис Хамилтън. Португалският футболист Кристияно Роналдо пък публикува снимка от 2013 г., пише БТА.\n\r\nГрешки допуснаха и певците Рики Мартин и Камила Кабело, публикували снимката на Макинтайър. Мадона пък допълни публикацията си за пожарите със снимка от 1989 г., призовавайки президента Болсонаро да промени политиката си, а международната общност да се събуди.\r\nФренският президент Еманюел Макрон каза, че горските пожари в Амазония са международна криза и че на срещата на върха на Г-7 в Биариц ще се говори и за тази спешна ситуация. \"Нашият дом гори. Буквално. Амазония, белият дроб на нашата планета, който произвежда 20 процента от нашия кислород, е в пламъци. Това е международна криза. Страни членки на Г-7, давам ви среща след два дни, за да говорим за тази създала се спешна ситуация!\", написа Макрон в Тwitter.\n\r\nДумите му напомнят тези на президента Жак Ширак, който през 2002 г. по повод климатичните промени каза: \"Нашата къща гори, а ние гледаме в друга посока\".\n\r\nБезпокойство от пожарите в Амазония изрази и генералният секретар на ООН Антониу Гутериш. Той каза, че е дълбоко обезпокоен от тях, малко след като бразилският президент Жаир Болсонаро разкритикува \"екологичната психоза\" по повод пожарите.\n\r\nСпоред бразилския Национален институт за космически изследвания само за 48 часа са се разразили близо 2500 нови пожара на територията на цяла Бразилия. Според института от януари до 21 август в страната са регистрирани 75 336 пожара, което е с 84 процента повече в сравнение със същия период на миналата година. Според неправителствени организации 54 процента от тези пожари са засегнали Амазония.\n\r\nСъщевременно бразилски федерални прокурори казаха, че разследват нарастването на случаите на обезлесяване и на горските пожари в амазонския щат Пара, предаде Ройтерс. Разследването ще покаже дали там мониторингът и спазването на разпоредбите за опазване на околната среда са намалели.\n\r\nОсвен в Бразилия горски пожари бушуват също в Боливия и Парагвай, предаде Франс прес. Двете страни обединиха сили, за да се справят с огнената стихия, причинила досега необратими щети на флората и фауната.\n\r\nВ Боливия около 654 000 хектара са изгорели в департамента Санта Крус в източната част на страната от май насам, като през настоящия месец пожарите са се увеличили. От две седмици пожарникарите се опитват да се справят с излязлата извън контрол огнена стихия. В Парагвай огънят бушува в северните части на страната и засега няма официални данни колко хектара за изгорели.\r\n \r\n\r\n \r\n", "date": "2019.08.23", "title": "Видни личности за пожарите в Амазония със... стари снимки"}
{"url": "https://www.dnes.bg/notifikacii/2019/08/23/pytnici-postradaha-pri-avariino-kacane-na-samolet-v-honolulu.420571", "text": "Седем пътници бяха откарани в болница при аварийно кацане на самолет на Hawaiian Airlines в Хонолулу, съобщи CNN.\r\n\r\n20 минути преди кацането е настъпило задимяване в салона и в товарното отделение . След кацането, пътниците били евакуирани с помощта на аварийни рампи.\r\n\r\n\"Airbus\" 321 извършвал полет от Калифорния за Хавайските острови. \r\n\r\nГоворител на авиокомпанията каза, че петима възрастни и две деца, са откарани в болници със симптоми, свързани с вдишването на дим. По предварителни данни състоянието им не е животозастрашаващо.\r\n\r\nОстаналите 177 пътници и седемте членове на екипажа не са пострадали. \r\n\r\nАвиокомпанията не е открила източника на дима, нито доказателства за пожар.", "date": "2019.08.23", "title": "Пътници пострадаха при аварийно кацане на самолет в  Хонолулу"}
{"url": "https://www.dnes.bg/obshtestvo/2019/08/23/eksperti-kolanite-shtiaha-da-spasiat-jivoti-v-tragediiata-krai-svoge.420579", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Навършва се една година от ужасната трагедия край Своге, при която 20 души загинаха в автобусна катастрофа. Заговори се за по-строги технически изисквания към такъв тип транспорт, а поставянето и използването на колани в автобусите стана задължително.\n\r\nИнж. Лъчезар Денков от \"Технотест\" е на мнение, че при катастрофи като тази край Своге е голяма вероятността пътникът да оцелее, ако пътува с предпазен колан.\n\r\n\"Пътникът щеше да бъде фиксиран, жертвите щяха да бъдат по-малко\", категоричен бе инженер Денков пред \n                    \n                    \n                \r\n                \r\n                \r\n                \r\nС неговото мнение за ползата от коланите се съгласи и Петър Захариев от Националното сдружение на автобусните превозвачи.\n\n\r\n\"Коланите не са онова всеможещо спасение за пътниците в автобусите, което ще реши проблемите. Проблемът е комплексен - подготовка, време, почивка, техническо състояние на автобуса, квалификация на шофьора и механика, докторската проверка преди път\", отбеляза обаче той в \"България сутрин\".\n\r\n\"Превозвачът трябва да монтира такива колани. Има такива, които са монтирани, при нас се случва. Това е изискването на законодателството. Напълно конструктивно възможно е. Засега не са дошли, а трябва да дойдат при нас. Има разписани и административно-наказателни мерки\", обясни инженер Денков.\n\r\nА по думите на Захариев след 2007 г. всички автобуси са произведени с колани. Много от автобусите, произведени преди тази година, също са с фабрично произведени колани. Без колани са старите автобуси на регионалните фирми, които извършват превози на къси разстояния, твърди той.\n\r\nПетър Захариев определи пуснатия за обществено обсъждане проектозакон за пътните превозни средства като недомислица и пълен абсурд. Превозвачите не изключват варианта да излязат на протест.\r\n ", "date": "2019.08.23", "title": "Експерти: Коланите щяха да спасят животи в трагедията край Своге"}
{"url": "https://www.dnes.bg/world/2019/08/23/ot-rusiia-sled-izlizaneto-na-moskva-g-7-vyrvi-kym-razpad.420574", "text": "Кремъл напомни за предимствата на Г-20 пред Г-7 - руското ръководство все така смята, че връщането на страната в Г-7 не е самоцел, пише \"Росийская газета\".\n\r\nОфициозът цитира говорителя на Кремъл Дмитрий Песков, коментирал съобщения, че Русия може да получи покана за бъдещ лидерски форум на най-развитите индустриални страни. \"Президентът Путин каза, че Русия не се отказва от разговор в каквито и да било формати\", припомни прессекретарят на държавния глава. Но връщането на Москва в бившата Г-8 \"не е самоцел\" и \"при всяко положение Русия смята, че в момента не е съвсем ефективно да се обсъждат глобалните световни проблеми (. . .) без участието на Китай, Индия и цяла група други страни\". \"По-обещаващи изглеждат други формати, включително \"Двайсеторката\", както каза президентът\", добави Песков.\n                    \n                    \n                \r\n                \r\n                \r\n                \r\nИма ли нужда Москва от \"Голямата седморка\", пита се в заглавие \"Независимая газета\" и предупреждава, че Русия няма да се задоволи с някогашната \"роля на аутсайдер\" в групата.\n\r\nФедерацията има готовност да разгледа всякакви послания от Г-7 с оглед възстановяване на Г-8, ако получи такива, цитира вестникът коментар на руския външен министър Сергей Лавров във връзка с очаквания темата да бъде обсъдена на срещата на върха на групата във Франция през уикенда.\n\r\n\"Въпросът обаче е дали Русия има нужда да се върне в елитния клуб, от който безцеремонно бе изхвърлена след присъединяването на Крим. И то когато Русия бе председател на Г-8 и се готвеше да посрещне високи гости в Сочи\", пише изданието.\n\r\nСпоред \"Независимая газета\" включването на Русия в Г-8 е било \"повече символично\", а положението й там - нестабилно, защото \"дневният ред все едно бе формиран от западните страни\". Освен това \"през цялото време\" нови събития са давали на западните политици, обществеността и медиите повод да поставят под съмнение членството на Русия в Г-8, \"демонстрирайки, че тя всъщност не представлява демокрация. Значи, откъде накъде ще членува в елитния клуб\".\n\r\nА след излизането на Москва организацията се движи към разпадане - президентът на САЩ Доналд Тръмп започна икономическа война на практика с всички членки на Г-7 и те смятат да му отвърнат със същото, смята всекидневникът. Според него лидерската среща на клуба във Франция може безпрецедентно да завърши без заключителен документ, най-вече заради разногласия по външната политика и климата.\n\r\nДори обаче да се приеме комюнике, в него, както и през всички години в миналото, със сигурност ще има обвинения срещу Русия във връзка с Украйна и предполагаема намеса в изборите в неназовани страни. Ще бъде подчертана и готовността на \"седморката\" да наказва Русия с нови и нови санкции, прогнозира \"Независимая газета\", цитирана от БТА.\n\r\nМеждувременно президентът на Украйна Володимир Зеленски призова страните от ЕС да се обявят срещу включването на Русия в Г-7, информира \"Лента\".\n\r\n\"В телефонен разговор с председателя на Европейския съвет (Доналд Туск в четвъртък) Зеленски призова ЕС решително да отхвърля присъединяването на Русия към Г-7, докато тази страна продължава агресията си в Донбас и окупира Крим\", съобщи в Тwitter говорителката на украинския лидер Юлия Мендел. Туск увери Киев, че ЕС е солидарен с Украйна, добави тя.\n\r\nВ реакцията на Москва след приказките за връщане на Русия в Г-7 прозира почти нескривано тържество в ураджийски дух, но същевременно и сдържаност, обобщава опозиционният \"Новая газета\".\n\r\nЗа руския политически елит членството в този клуб \"е на първо място знак за престиж, включително за вътрешно ползване. За да може Кремъл чрез медийните си аутлети да убеждава хората в Русия: ето, те се съобразяват с нас, нашият национален лидер е на равна нога с \"грандовете\", а колкото до международната изолация - това са все измислици на враждебната пропаганда\", обяснява всекидневникът.\n\r\nЦенното на Г-7 е, че тя премахва бюрократичните процедури и кара бюрокрацията да се фокусира върху реалната работа. Групата е неформална, съответно държавите членки имат само незначителни лостове за взаимно влияние, за да гарантират спазването на договореностите. Неспазването им може да доведе само до имиджови загуби. Решенията имат характер на политически ангажименти. Днешна Русия с нейните ценности и антизападна ориентация едва ли ще се впише хармонично в клуба, заключава \"Новая газета\".\r\n ", "date": "2019.08.23", "title": "От Русия: След излизането на Москва Г-7 върви към разпад"}
{"url": "https://www.dnes.bg/stranata/2019/08/23/slynce-i-jega-i-prez-sledvashtata-sedmica.420576", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Днес ще е слънчево, а следобед, главно над планинските райони, с незначителна купеста облачност. Ще духа слаб, в източната половина от страната и в Дунавската равнина - до умерен североизточен вятър.\n\r\nМаксималните температури ще са между 32 и 37 градуса, въпреки че денят започна с разхлаждащите от 13 до 19 градуса.\n\r\nНад страната ще минават облаци, като най-значителни те ще са над Северна България и около Силистра е единственото място, където може днес да има слаби валежи. Над планините ще е слънчево, следобед ще има незначителна купеста облачност.\n\r\nНад Черноморието също ще е слънчево. Ще духа умерен вятър, временно и силен север-североизточен вятър. Максимални температури на въздуха: 29 и 33 градуса, а тази на вода е до 27. В неделя обаче ще има условия за появата на мъртво вълнение. Това става ясно от прогнозата на синоптика на  Виолета Манчева.\n                    \n                    \n                \r\n                \r\n                \r\n                \r\nПрез следващите дни ще остане предимно слънчево, около и следобед ще става и горещо. Облаци и условия за валежи ще има главно над Рила и Пирин. По морето ще е слънчево и ветровито.\n\r\nПреобладаващите максимални температури ще са между 30 и 36 градуса. Слънцето, горещото време и високите температури ще останат и в началото на следващата седмица. \n\r\n", "date": "2019.08.23", "title": "Слънце и жега – и през следващата седмица"}
{"url": "https://www.dnes.bg/obshtestvo/2019/08/23/ochakva-se-esenen-pik-na-morbili-i-hepatit-a.420578", "text": "Част от промените в имунизационния календар, които бяха на обществено обсъждане до днес, притесниха личните лекари. \n\r\nОт здравното министерство поискаха да се намали приемът на някои от задължителните ваксини. Например за туберкулоза и опасните пневмококови инфекции. \n\n Педиатрите са категорични, че не искат отпадане на пробата манту за 11-годишните, защото в момента във възрастовия диапазон 7-18 годишни при около 20% се налага слагане на БЦЖ ваксина, обясни пред БНТ д-р Георги Миндов от Национално сдружение на общопрактикуващите лекари. \n\r\nПо думите му се очаква есенен пик на морбили и хепатит А.\n\r\nКатегорично колеги педиатри не искат да отпадне пробата манту за 11-годишните. Нека да не пренасяме европейските стандарти у нас, защото здравословното състояние на българина е по-различно от европейското, заяви д-р Миндов.\n                    \n                    \n                \r\n                \r\n                \r\n                \r\nТой прочете седмична справка от сайта на Столична регионална здравна инспекция, според която за предходната седмица 12-18 август у нас има 21 случая на варицела, 4 на скарлатина, 4 на морбили, 1 коклюш и 5 случая на туберколоза.\n\r\nВъв възрастовия диапазон 7-18-годишни около 20% се налага слагане на БЦЖ ваксина, каза д-р Миндов. При поставянето на проба манту, която е алергична проба, тя показва дали може да е болно детето от туберколоза, дали има нормален имунитет или няма имунитет. Когато при пробата на ръчичката на детето няма реакция, това означава, че няма имунитет и трябва да бъде поставена ваксина БЦЖ. При премахването на едната проба манту при тези деца има риск, каза още лекарят.\n\r\nПо отношение на пневмококовите ваксини - в момента у нас се слага най-ниският клас - най-нисковалентната ваксина. Но тя не е най-евтината. Тя осигурява защита срещу 11 щама, по-добрата е срещу 13 щама. Тук трябва да се зададе въпроса към Министерството защо я е избрала, каза лекарят.\n\r\nД-р Миндов заяви още, че се очаква есенен пик на морбили и хепатит А.\n\r\nПо думите му се затяга контролът и няма да бъдат допускани деца без ваксини да посещават детски заведения, няма да се допуска издаването на фалшиви документи за имунизационното състояние на децата. Обсъжда се въвеждането на пълноценен електронен регистър на имунизациите, а не както сега да се пише на хвърчащи бележки.\n\r\nДържавата в момента не може да осигури за всички родени преди 91 г. имунизационни кабинети, затова д-р Миндов препоръча всеки, който има съмнение за морбили, да си направи изследване на антитела. В момента обаче наличните дози могат да обхванат само децата.", "date": "2019.08.23", "title": "Очаква се есенен пик на морбили и хепатит А"}
{"url": "https://www.dnes.bg/index/2019/08/23/legionerska-bolest-udria-po-moreto-kak-da-se-predpazim.420582", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nОт \"легионерска болест\" е издъхна двама британски туристи, които  са били на почивка у нас в Слънчев бряг, твърдят британски медии. \n\nОт здравното ни министерство заявиха, че .\r\nАнелия Крушкова, бивш председател на Агенцията по туризъм, заяви, че у нас има контролни органи, които трябва да вземат съответните мерки, защото всеки смъртен случай е удар срещу туристическия бранш.\r\n\"Министерството на туризма задължително трябва да вземе отношение по този казус и да успокои чуждите гости и българите, които почиваме по морето. Да има обективна оценка за създалата се ситуация\", посочи тя.\r\r\n                \r\n                \r\n                  в хотелите, обясни пулмологът д-р София Ангелова. Тя посъветва, където и по света да ходим на хотел, първо да източим водата в банята.\r\n\"Сега светът е отворен и това е едно заболяване, което го има по целия свят\", обясни пулмологът пред .\r\nПо думите ѝ причинителят може да е в различни места, но хора с добра имунна защита не биха се разболели, а алкохолът и пушенето помагат за развитието на болестта.\r\n\"Първата форма е грипоподобна, трудно може да се отличи. Тя отминава за 7 дни - една обща симптоматика, приемаме, че е летен вирус. Втората форма вече е свързана с тежка пневмония\", обясни д-р Ангелова.", "date": "2019.08.23", "title": "\"Легионерска болест\" удря по морето: Как да се предпазим?"}
{"url": "https://www.dnes.bg/stranata/2019/08/23/puskat-ednoto-platno-na-struma-no-oshte-chistiat-terena.420580", "text": "В петък ще се направи изпитване на товароносимостта на платното към София. Предварителните резултати от пробите са много обнадеждаващи. Имаме готовност до края на деня да пуснем платното за движение в посока София\". Това съобщи пред Нова тв инж. Георги Терзийски, председател на Управителния съвет на Агенцията \"Пътна инфраструктура\" (АПИ) по повод ремонтните дейности, които се избършват по възстановяване на магистралата.\n\n\n\n\r\nИнж. Терзийски е на основен оглед на мястото, за да установи докъде е стигнало почистването на отпадъците след пожара отпреди няколко седмици. \n\r\nТой обаче отказа да се ангажира с прогноза кога точно ще бъдат премахнати, но подчерта, че има предписание към пътната агенция от РИОСВ - Перник. До 2 септември АПИ трябва да се почисти теренът, за който отговаря под магистралата.\n                    \n                    \n                \r\n                \r\n                \r\n                \r\n\"Община Дупница ни е сезирала през 2018 година. При последваща проверка не са открити отпадъци. От РИОСВ са ни сигнализирали на 20 август с предписание до 2 септември да се почисти\", коментира шефът на Агенция \"Пътна инфраструктура'.\n\r\nПо думите му, още вчера Агенцията е поискала от контролните органи - РИОСВ и Община Дупница да кажат къде може да бъдат депонирани отпадъците.\n\r\n\"АПИ не се вайка пред медии и в студия, тя работи. Проблемът ще се реши когато цялото нещо бъде уредено законово\", категоричен е инж. Георги Терзийски.", "date": "2019.08.23", "title": "Пускат едното платно на \"Струма\", но още чистят терена "}
{"url": "https://www.dnes.bg/world/2019/08/23/mylnii-ubiha-5-choveka-v-polsha-i-slovakiia.420558", "text": "Най-малко петима души, включително две деца, са загинали, а над 100 са били ранени от мълнии по време на разразила се днес внезапно гръмотевична буря в масива Татри в Полша и Словакия, предаде Асошиейтед прес.\n\r\nВ Полша жертвите на мълния са 4, поразила група туристи на върха на масива Гевонт, след като слънчевото утро рязко е преминало в гръмотевична буря, разказа очевидец пред телевизия ТВН 24. Масивът е привлекателен за туристите, които често завършват трекинга си на върха (1894 м), където има 15-метров железен кръст, поставен там през 1901 г. Смята се, че именно той е привлякъл мълнията. \n\r\nВ други части на полските Татри са пострадали още хора от мълнии. В словашката част на масива, близо до словашко-полската граница, чешки турист е бил поразен от мълния и е паднал в дълбока клисура. Спътничката му - също чехкиня - е пострадала.\n                    \n                    \n                \r\n                \r\n                \r\n                \r\nПолският премиер Матеуш Моравецки, който беше в Закопане, каза, че някои от над 100-те ранени са в много сериозно състояние с тежки изгаряния или травми на главата, получени след падане след поразяване от мълния или след като върху тях са рухнали скали. \r\n(БТА)", "date": "2019.08.23", "title": "Мълнии убиха 5 човека в Полша и Словакия"}
{"url": "https://www.dnes.bg/notifikacii/2019/08/23/trus-s-magnitud-5-po-rihter-razliulia-kaliforniia.420559", "text": "Трус с магнитуд 5 разтърси района на Литъл лейк в американския щат Калифорния, съобщава сайтът Ен Би Си Лос Анджелис, като се позовава на американския Геофизически институт.\r\n\r\nЕпицентърът на земетресението е бил на дълбочина 2 километра на 212 километра северно от Лос Анджелис. \r\n\r\nТрусът е бил усетен от градовете Калифорния сити и Риджкрест. След земетресението са усетени 12 вторични труса, като най-силният е бил с магнитуд 2,6.\r\n\r\nНа 4 юли трус с магнитуд 6,4 разтърси Риджкрест и беше последван от трус с магнитуд 7,1 на следващия ден.", "date": "2019.08.23", "title": "Трус с магнитуд 5 по Рихтер разлюля Калифорния"}
{"url": "https://www.dnes.bg/rusia/2019/08/23/nadprevara-vyv-vyoryjavaneto-streli-mejdu-sasht-i-rusiia.420557", "text": "Русия и САЩ си отправиха взаимни упреци по време на извънредно заседание на Съвета за сигурност на ООН, че със своите ракетни изпитания допринасят за нова надпревара във въоръжаването, предаде Франс прес. \n\r\nВашингтон освен това поиска Пекин да бъде включен в евентуални бъдещи преговори, целящи ограничаване на ракетните тестове.\n\n\n\n\n\r\nС изпитанието си на 18 август на ракета със среден обсег Америка е готова за надпревара във въоръжаването, заяви постоянният представител на Русия в ООН Дмитрий Полянски по време на извънредното заседание на Съвета, поискано от Москва. Той допълни, че Русия, напротив, е готова на сериозен диалог за контрол на въоръженията и изрази изумление от възприетата от европейците позиция, толерираща американските действия.\n                    \n                    \n                \r\n                \r\n                \r\n                \r\nРусия и Китай искат един свят, в който САЩ да проявяват сдържаност, докато тези две страни продължават да трупат оръжия, пък заяви американският колега на Полянски - Джонатан Коен. Той допълни, че американските опити за развиване на конвенционален сухопътен капацитет не са нито провокативни, нито дестабилизиращи и Вашингтон няма да стои със скръстени ръце, докато Пекин и Москва продължават да разработват нови оръжия.\n\r\nКакво точно се е случило на 8 август?, попита още Коен, визирайки тайнствената експлозия с ядрен характер, станала този ден в Русия. \"Каква е била тестваната система?\", добави той.\n\r\nПосле американският представител увери, че САЩ остават на разположение за ефикасен и проверяем контрол на въоръженията, включващ Русия и Китай.\n\r\nКитайският постоянен представител Чжан Цзюн пък подчерта, че оръжията на Китай са отбранителни и не представляват заплаха за никого. Той каза, че Китай е против надпреварата във въоръженията и че иска да се гарантира стратегическо равновесие.\n\r\nВърховната представителка на ООН по въпросите на разоръжаването Идзуми Накамицу преди това разкритикува разработването на свръхзвукови оръжия, които могат да подкопаят сигурността и да предизвикат дестабилизираща надпревара във въоръжаването. \n\r\nТя каза, че има спешна нужда от нови международни подходи, в това число и многостранни и юридически обвързващи подходи, както и от консенсус и споразумение за различните аспекти на ракетите, представляващи проблем.", "date": "2019.08.23", "title": "Надпревара във въоръжаването: Стрели между САЩ и Русия"}
{"url": "https://www.dnes.bg/mish-mash/2019/08/23/prognoza-do-2030-g-niama-da-ostane-i-prashinka-ot-titanik.420474", "text": "От 15 години никой не е слизал до останките на \"Титаник\". В ранния август обаче екип от експерти и учени се гмурка, за да разгледа величествения кораб. Това, което откриват, ги шокира.\r\nБактерия, която яде метал е започнала да унищожава кораба. Състоянието му в момента е трагично, а за това допринасят и корозията от солената вода, както и океанските течения. Някои места от най-популярните снимки на потъналия Титаник, вече не съществуват.\r\n\r\n\"Ваната на капитана е популярно и любимо изображение сред Титаник-ентусиастите, но сега вече я няма. Цялата палуба от едната страна се срива, завличайки със себе си кабините“, разказва той пред Guardian.\r\n                    \n                    \n                \r\n                \r\n                \r\n                Кадри, които експедицията пусна, показват как бактерията изяжда носа на кораба.\r\n\"Разпадът ще продължи, това е естествен процес“, казва експертът Лори Джонсън.\r\n\"Титаник\" потъва през 1912 година, когато се сблъсква с айсберг по пътя си към Ню Йорк. Загиват 1500 от 2224 пътници. Капитанът Едуард Смит остава с кораба до самия му край. Някога смятан за непотопяем, сега Титаник лежи на дъното, разделен на две части, които се намират на около 600 метра една от друга.\r\nДокато са били край кораба, водолазите са провели кратка церемония в памет на загиналите. А мисията им била затруднена от лошо време и силни течения.\r\nДълбочината от 4 км и липсата на светлина прави лобното място на \"Титаник\" негостоприемно за повечето видове живот, но не и за микробите, които ядат метал. Те бавно превръщат кораба в рустици, които рано или късно се разпадат на фин прах и се разнасят в океана.\r\n\r\nУчените са изненадани, колко бързо се разпада кораба. Но са спокойни. \"Той просто се връща към природата“, казва Стивънсън.\r\n", "date": "2019.08.23", "title": "Прогноза: До 2030 г. няма да остане и прашинка от \"Титаник\""}
{"url": "https://www.dnes.bg/hiphop/2019/08/23/petima-dushi-zaginaha-na-rap-koncert-v-aljir.420560", "text": "Най-малко петима души са загинали по време на блъсканица на препълнен със зрители рап концерт в алжирската столица, предадоха световните агенции и БТА.\r\n\r\nХиляди хора са се били събрали на концерта на стадион в Алжир на местния рапър Абдеррауф Дераджи, известен с прозвището Soolking. \r\n\r\nЗагиналите са три момчета и две момичета. Двадесет и един души са били ранени. Блъсканицата станала на един от входовете на стадиона.\r\n\r\nЕдна от песните на Soolking - Liberté (Свобода), се превърна в химн на алжирските футболни фенове и бе посветена на протестното движение, свалило от власт президента Абделазиз Бутефлика.\r\n ", "date": "2019.08.23", "title": "Петима души загинаха на рап концерт в Алжир"}
{"url": "https://www.dnes.bg/obshtestvo/2019/08/23/dnes-se-proshtavame-s-politika-jorj-ganchev.420562", "text": "Близки, приятели, политици и общественици ще изпратят в последния му път Жорж Ганчев.\r\n\n\nТой почина на 19 август сутринта, на 79-годишна възраст и ще се запомни като един от най-колоритните представители в родната политика, култура и шоубизнес.\r\n\r\nЖорж Ганчев Ганчев, с рождено име Георги Петрушев беше политик и многократен кандидат за президент, народен представител, основател и председател на Българския бизнес блок, български и британски фехтовач, театрален и кинодеец, писател.\r\n\r\nПоклонението ще бъде днес в църквата \"Света София\". ", "date": "2019.08.23", "title": "Днес се прощаваме с политика Жорж Ганчев"}
{"url": "https://www.dnes.bg/rusia/2019/08/23/nad-550-ucheni-obviniha-kremyl-v-represii-sreshtu-aktivisti.420563", "text": "Над 550 руски учени и академици обвиниха Кремъл, че води кампания на репресии срещу активисти, организирали някои от най-големите антиправителствени протести в Русия от години насам, предаде Ройтерс.\n\r\nВ отворено писмо учените искат да се прекратят делата срещу повече от дузина активисти, които могат да получат до осем години затвор заради, както твърди полицията, масови размирици по време на неотдавнашен протест срещу отказа да се допуснат опозиционни кандидати до участие в местните избори в Москва.\n\n\n\n\nПризоваваме хората, които управляват държавния апарат, да спрат това юридическо произволие, да сложат край на политическата репресия и да започнат да спазват стриктно конституционните норми, се казва в отвореното писмо на учените, публикувано онлайн от научното издание \"Троицки\".\n                    \n                    \n                \r\n                \r\n                \r\n                \r\nС безпокойство гледаме как отхвърлянето на лъжите в Русия се превръща в наказуемо криминално деяние и как политическите репресии са придружени от повдигане на абсурдни обвинения, особено тези касаещи масови размирици и външна намеса, се допълва в отвореното писмо.\n\r\nНа митингите на опозицията за кратко бяха задържани над 2000 души. Почти целият антураж на опозиционния лидер Алексей Навални получи кратки присъди.\n\r\nРуският президент Владимир Путин защити забраната, наложена на опозиционни кандидати да участват в изборите, като каза, че те са фалшифицирали подписи в подкрепа на кандидатурите си. Той каза също, че онези, които нарушават руските закони за протестите трябва да бъдат държани отговорни.\r\n(БТА)", "date": "2019.08.23", "title": "Над 550 учени обвиниха Кремъл в репресии срещу активисти"}
{"url": "https://www.dnes.bg/sofia/2019/08/23/obeshtano-i-neizpylneno-manastirski-livadi-bez-nito-edna-zabavachka.420575", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Родители на бунт заради липсата на детски градини в София. Жители на кв. \"Манастирски ливади\" са принудени да плащат хиляди левове, за да посещават децата им частни детски заведения. \n\r\nВ целия квартал няма нито една общинска детска градина.\n\r\n789 са чакащите деца в район \"Триадица\", а свободните места са едва 96.\n\r\n\"Все още се надяваме общината да съдейства. Още през 2016 г. имаше обещания, че 2019 г. ще бъде изградена детска градина, но по неясни причини търгът беше спрян, въпреки че се стигна до избор на изпълнител\", разказа пред  Ивайло Станчев, който е жител на кв. ''Манастирски ливади''.\n                    \n                    \n                \r\n                \r\n                \r\n                \r\n\"В целия район няма нито една детска градина. От месец имаме нова обществена поръчка. Най-рано другата есен може да започне строителството и да се изгради до 2022 г. Проблемът с местата ще стане по-голям, защото навсякъде около нас се строят нови блокове\", коментира още той в ефира на \"България сутрин\".\n\r\nНай-близките алтернативи за родителите са детските градини в кварталите \"Гоце Делчев\" и \"Стрелбище\". Места в частните детски градини също няма, а месечните такси там са от 500 до 1000 лева, стана ясно от думите на една от недоволните гражданки.\n\r\n\"За последните 4 години разбиране определено нямахме. Говорим си на тази тема от януари 2016 г.  Най-вероятно и с училищата ще има същия проблем\", посочи друга протестираща пред екип на Bulgaria ON AIR.\r\n ", "date": "2019.08.23", "title": "Обещано и неизпълнено: \"Манастирски ливади\" без нито една забавачка"}
{"url": "https://www.dnes.bg/stranata/2019/08/23/kzp-taksa-za-zarejdane-na-telefon-zakonna-za-wc-ne.420586", "text": "Заведение в Крапец въведе такса от 1 лев за зареждане на телефон. Оттам обаче ще платят глоба не заради това, а по друга причина -  таксували клиентите и за ползването на тоалетна.\n\r\nДимитър Маргаритов, председател на Комисията за защита на потребителите, обясни, че щом таксата „зареждане на телефон” е предварително обявена, тя е законна. \n\r\n, а заведението, което го е направило, ще плати глоба.\r\n\"Още вчера сме направили проверка, ще наложим санкции. Минимум 1 000 лева ще е тя за това, че тоалетната не може да се ползва от клиентите безплатно\", заяви Маргаритов пред Нова тв.\r\n                    \n                    \n                \r\n                \r\n                \r\n                Що се отнася до зареждането на телефона, Маргаритов обясни, че и всеки може да отиде във въпросното заведение и само да си зареди телефона, като така вече се води клиент.\r\n\"Като цяло българският туристически продукт никак не е лош. Въпросът е, че понякога с инцидентни неща, които влизат в общественото внимание, създаваме впечатлението, че все нещо куца, нещо не е наред\", заяви Маргаритов.\r\nТой коментира и инцидента със скъсаното въже на парашут.\r\n\"Имаме отношение дотолкова, доколкото всички условия по предоставянето на тази услуга трябва да са представени на вниманието на потребителите – цената, обезопасяването. Доколкото виждам в конкретния случай човекът, който трябвало да управлява лодката, не е преценил правилно условията\", коментира председателят на КЗП.", "date": "2019.08.23", "title": "КЗП: Такса за зареждане на телефон - законна, за WC - не"}
{"url": "https://www.dnes.bg/mish-mash/2019/08/23/jizel-biundhen-v-nova-modna-kampaniia-reklamira-bijuta.420589", "text": "Жизел Бюндхен може и да се е пенсионирала, но това съвсем не значи, че ще спрем да я виждаме за големите модни брандове.\r\n \r\nСега супермоделът продължава своята серия от участия като рекламно лице за ювелирния бранд Vivara.\r\n \r\nТе, от своя страна, отбелязват голям повод в своята история – колекцията „Icon”, която стига до нас с рекламна кампания, заснета от фотографското дуо Луиджи и Янго.\r\n \r\nСерията включва някои от най-разпознаваемите бижута на бранда, включващи геометрични форми и блестящи камъни.\r\n \r\nСамата Жизел Бюндхен позира с небрежна висока конска опашка и подчертаващ чертите на лицето ѝ грим, като по този начин акцентира върху изящните изделия, които носи.\r\n \r\n \r\n ", "date": "2019.08.23", "title": "Жизел Бюндхен в нова модна кампания, рекламира бижута"}
{"url": "https://www.dnes.bg/temida/2019/08/23/za-pedofili-i-psihopati-sykrateno-delo-samo-sled-syglasieto-na-prokuraturata.420585", "text": "Защо извършителите на тежки престъпления, които са признали вината си, получават по-леки присъди? И ще загубят ли те правото за съкратено съдебно производство? Тези въпроси предизвикаха оживена обществена полемика след бруталното убийство на 7-годишно дете в сливенското дело Сотиря.  \n\n\n\n За тежкото престъпление беше обвинен 21-годишния Мартин Трифонов, който направи пълни самопризнания. Това означава, че неговата присъда ще бъде намалена с 1/3 и той ще прекара зад решетките най-много от 20 до 30 години. \n\r\nТова обаче очаквано предизвика гнева на обществото, защото реално извергът ще бъде на свобода на 40 -  50- годишна възраст и нищо не гарантира, че отново няма да посегне на невинно и напълно беззащитно дете. \n                    \n                    \n                \r\n                \r\n                \r\n                \r\nГоворителят на главния прокурор Румяна Арнаудова излезе със становище по въпроса и поиска да се чува и гласът на обвинението при такива случаи.\r\nЕто и нейното мнение, разпространено от bTV:\n\r\nПредложението ми е всъщност това съкратено съдебно следствие да се провежда след като се вземе позицията на прокурора. В момента законът е предвидил всяко лице, предадено на съд с внесен обвинителен акт, ако прецени, би могло да направи самопризнания, и да признае всички факти, описани в обстоятелствената част на обвинителния акт, и да се съгласи. И да не се събират обстоятелства за тези доказателства.\n\r\nАко самопризнанието се подкрепя изцяло от доказателствения материал, тоест колкото по-качествено си свърши работата един прокурор и събере всички необходими доказателства, толкова повече облекчаваме правното положение на осъденото лице. \n\r\nЗащото съдът е длъжен да проведе съкратено съдебно следствие и след като определи наказанието, задължително по силата на наказателния кодекс трябва да го намали с 1/3. \n\r\nСъдът отправя запитване какво е становището на прокурора, но в становището на прокурора, той каквото и да заяви няма каквото и да е правно значение.\n\r\nАко тръгнем от случая с Мартин Трифонов, ако той се признае за виновен в съда, това гарантира ли му съкратено производство? \n\r\nДа, гарантира му, защото съдът няма друга правна възможност, просто такава не му е предоставена. Няма да получи наказанието доживотен затвор, защото в наказателния кодекс е посочено, че дори това да е най-справедливото наказание, съдът е длъжен да го замени с наказание лишаване от свобода от 20 до 30 години. \n\r\nТоест максимумът който би получил Мартин е 30 години. \n\r\nИ в конкретния случай, за който напоследък всички говорим, може би шансът на едно справедливо наказание, което би наложил съдът е във възможността прокурорът да изразява позиция. Ще можем да изразяваме становища, че въпреки направеното самопризнание, въпреки направената на практика оценка на качеството на извършения прокурорски труд, без съкратено съдебно следствие, ще постигнем по справедлива присъда.", "date": "2019.08.23", "title": "За педофили и психопати - съкратено дело само след съгласието на прокуратурата! "}
{"url": "https://www.dnes.bg/obshtestvo/2019/08/23/ukrainec-postrada-na-maliovica-schupi-krak-i-ryka.420584", "text": "Планински спасители провеждат акция в района на връх Мальовица.\r\nСигналът към тях е от украински гражданин с травма на крак и ръка.\r\nКъм пострадалия се движат екипи от Боровец, съобщиха от ПСС за \"Фокус\". \r\n\r\nСформира се и екип от София, за да му бъде оказана нужната помощ\r\n ", "date": "2019.08.23", "title": "Украинец пострада на Мальовица, счупи крак и ръка"}
{"url": "https://www.dnes.bg/sofia/2019/08/23/600-kolcheta-smeniat-perkite-na-grafa-plashta-obshtinata.420596", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\n5 месеца, след като беше взето решение за премахването на прословутите \"перки\" по \"Графа\", вчера започна демонтажът на каменните блокове и замяната им с чугунени колчета. Те са с височина 60 см. \n\n\r\nТова е втората смяна на ограничителите по улицата. Първите съоръжения бяха подменени през декември миналата година заради големината им. От общината тогава се мотивираха, че заради размера им много хора ги използват за сядане.\r\nОще с поставянето на \"перките\" по \"Графа\" през март се появиха проблемите. Оттогава досега се случиха , включително и жена, която си счупи ръката. В началото на тази седмица пък мъж изкърти с крик перки, тъй като жена му пострада тежко.\r\n                    \n                    \n                \r\n                \r\n                \r\n                \"Подмяната на ограничителите започна вчера от ъгъла на улицата с \"Шести септември\" до ул. \"Раковски\". След това ще продължи и в останалите участъци\", каза директорът на \"Транспортна инфраструктура\" в СО Васил Начевски.\r\nПо думите му за подмяната на всички стари ограничители по улицата са необходими около 600 колчета. В момента са пристигнали 200. Очаква се и останалите да бъдат налични в най-кратък срок.\r\n\" Демонтажът на \"перките\" и поставянето на основите, на които ще бъдат хванати колчетата, ще бъдат извършени и за сметка на строителя, а общината ще заплати само болардите\", отбеляза Начевски пред .\r\n ", "date": "2019.08.23", "title": "600 колчета сменят \"перките\" на \"Графа\", плаща - общината"}
{"url": "https://www.dnes.bg/stranata/2019/08/23/smetkata-za-goreliia-viadukt-na-am-struma-1-86-mln-lv.420594", "text": "Един милион и 860 хиляди лева ще струва възстановяването на засегнатия от пожара преди 10 дни виадукт на АМ \"Струма\" при Дупница. Това обяви шефът на Агенция \"Пътна инфраструктура\" Георги Терзийски след инспекция за хода на възстановителните работи и почистването от отпадъците.\n\nПострадали са 13 колони, три греди и два еркера. До края на днешния ден ще бъде пуснато в двете посоки движението по магистралата по направлението за София.\r\nВ 27-те областни пътни управления приключва огледът и проверката за състоянието на пътната инфраструктура и съоръженията, предаде БНР.\n\r\nГеорги Терзийски съобщи за открити нарушения, като сред тях е и овчарник под мост на републикански път в Ловешка област.\n                    \n                    \n                \r\n                \r\n                \r\n                \r\nПо-рано бе съобщено, че за улеснение на трафика от 14 часа днес до 20 часа в събота превозните средства над 12 тона, пътуващи към Кулата, ще бъдат пренасочвани от магистралата към пътя Е-79 при пътен възел \"Долна Диканя\" и обратно ще се качват на нея при пътен възел \"Бобошево\". Обходният маршрут за всички останали превозни средства е от пътен възел \"Дупница\" до пътен възел \"Бобошево\" и обратно.\n\r\nВ петък изтича срокът, в който трябва да се отчетат проверките на всичките 27 областни пътни управления за наличие на нерегламентирано използване на пространството под съоръженията на пътищата. Обобщените резултати ще бъдат представени в началото на следващата седмица.", "date": "2019.08.23", "title": "Сметката за горелия виадукт на АМ \"Струма\" - 1.86 млн. лв."}
{"url": "https://www.dnes.bg/stranata/2019/08/23/tyrgovecyt-na-belinata-chudo-imam-dokumenti-ne-sym-izmamnik.420595", "text": "Дни след като стана ясно, че търговец в Бургас продава изключително опасен за здравето препарат, за който твърди, че лекувал рак и аутизъм и след като прокуратурата започна разследване за измама, Светослав Стаматов поиска право на отговор пред bTV. \n\r\nТой е категоричен - не става въпрос за белина и не трябвало да се бърка хлорният диоксид с натриев хлорид. \n\r\n\"Внушението, че става въпрос за едно и също нещо е нелепо. Изрекоха се редица неистини и искам да ги уточня\", каза търговецът на опасния препарат. \n\n\n\r\nПо думите му хлорният диоксид не лекува нищо и никога не го е продавал като лекарство. Продуктът бил дезинфектант, който чисти вируси, гъбички и паразити. Трябвавало да се приема правилно.\n                    \n                    \n                \r\n                \r\n                \r\n                \r\nСтаматов признава, че не е химик, нито лекар, а бил просто човек, който споделя опита си с други хора, които искат да го прилагат върху себе си.\n\r\nТой отрече и информацията, че не притежава необходимите документи. \n\r\n\"Някои определени химически вещества не се купуват от пазара и пристигат със съответните сертификати за качество. Всичките тези документи съм ги предоставил\", каза той.\n\r\nТърговецът коментира и способностите на учения от БАН, който в началото на скандала сравни препарата с белина и обясни колко е опасен. \n\r\n\"Той е некомпетентен, заради твърдението, че хлорният диоксид е белина. С мен се свързаха редица академици, които поискаха да обясня за какво става въпрос\", изтъкна Стаматов. \n\r\nНа въпрос защо след като всичко е законно той е изтрил цялата информация от сайта си, обвиненият в измама от прокуратурата каза, че това е временно.\n\r\n\"Сайтът ще бъде възстановен в най-скоро време, защото това е информация, която не може да бъде забранена и имаме право да я разпространяваме. Аз исках просто да запазя себе си и да направя консултации с вещи лица, за да знам какво да правщ. На него има и видеа на Червения кръст, които лекуват малария в Африка с Miracle Mineral Solution (MMS)\", обясни той. \n\r\nПрипомняме, че позицията на Министерството на здравеопазването е, че препаратът е токсичен при поглъщане и причинява тежки изгаряния на кожата и увреждане на очита. Прокуратурата пък затвори лабораторията, в която се произвежда.", "date": "2019.08.23", "title": "Търговецът на белината \"чудо\": Имам документи, не съм измамник!"}
{"url": "https://www.dnes.bg/sofia/2019/08/23/fyn-kodove-na-tablata-v-sofiiskiia-gradski-transport.420597", "text": "Надпис върху електронното табло на автобус от столичния градски транспорт, който се превърна в хит и предизвика многобройни коментари в социалните мрежи.\r\n\"Готин съм, но съм за гараж\" беше изписано на таблото на едно от превозните средства.\n\r\n\"Мнението като цяло беше, че това е много свежо и идейно\", коментира Марио Евстатиев пред Нова тв. \n\r\nТой е единственият в България специалист по системи за визуална информация в превозните средства от обществения транспорт.\n\r\nПопулярните в чужбина като \"фън кодове\", всъщност, са забавни надписи, по различни поводи.\n\r\n\"Включително поздравления за празници, както имахме за Нова Година, за Коледа, за Деня на София. През 2017, направихме много интересен ден на отворените врати, на който всеки можеше на електронни табели на един автобус да напише каквото си иска, включително и \"Обичам те, Мими\", например\", обяснява още специалистът по системи за визуална информация.\n                    \n                    \n                \r\n                \r\n                \r\n                \r\nНадписите се набират на компютър и се въвеждат в електронните табла на обществените превозните средства.\n\r\n\"Решихме да разчупим малко стереотипа и да накараме хората да се усмихнат и да погледнат на градския транспорт, по един по-различен начин. Но пак казвам основното предназначение на маршрутните табели да указват линията и посоката на движение, всичко останало е допустимо в разумни граници\", споделя Евстатиев.\n\r\nТой е оптимист, че изписването на подобни символи и надписи ще се превърне в задължителен стандарт за всички транспортни оператори в София.\n\r\n\"Идеята е хората лесно да разпознават, превозното средство, например че отива до авто станция, че отива то централна ЖП гара или че на крайната си спирка завърша движението си до метростанция\", обясни той.\n\r\nВ ход е и създаването на адаптиран шрифт за номера на линията, който да е по-лесно видим от хората с нарушено зрение.", "date": "2019.08.23", "title": "\"Фън кодове\" на таблата в софийския градски транспорт"}
{"url": "https://www.dnes.bg/index/2019/08/23/nasa-krysti-marsianska-kanara-roling-stouns.420603", "text": "Американското космическо ведомство реши да окаже чест на легендарната британска група \"Ролинг стоунс\", като кръсти марсианска канара на тяхно име, пише в. \"Дейли мейл\".\r\n\r\nКогато космическият апарат на НАСА \"ИнСайт\" кацна на повърхността на Червената планета миналата година, той размести голям камък, който се изтъркаля настрани. Сега на учените им хрумна да го кръстят на името на бандата на Мик Джагър, което в буквален превод гласи \"търкалящи се камъни\".\r\n\r\nОт НАСА съобщиха, че марсианската \"Скала Ролинг стоунс\" е чудесно попадение. Американското космическо ведомство винаги е целяло разширяването на аудиторията си, а бандата на Мик е любима на няколко поколения фенове.\r\n\r\n\"Ролинг стоунс\" благодариха на учените за оказаната им чест, като заявиха, че това ще бъде нов жалон в тяхната богата кариера. \r\nБТА", "date": "2019.08.23", "title": "НАСА кръсти марсианска канара \"Ролинг стоунс\""}
{"url": "https://www.dnes.bg/usa/2019/08/23/kompanii-ot-sasht-sys-zaiavka-za-rekordni-investicii-za-10-mlrd-v-rumyniia.420583", "text": "Румънският вестник \"Евениментул зилей\" пише за \"бомбастично съобщение\" след срещата между президентите на САЩ и Румъния тази седмица в Белия дом. В края на срещата между Доналд Тръмп и Клаус Йоханис Американо-румънският бизнес съвет съобщи, че се анализират инвестиции за над 10 млрд. долара в нови проекти в Румъния от страна на американски компании. \n\r\nОрганизацията препоръчва на американския президент да подкрепи кандидатурата на Румъния за присъединяване към Организацията за икономическо сътрудничество и развитие, както и за присъединяване към програмата Виза уейвър, която позволява на граждани на други страни да пребивават в САЩ за период до 90 дниу без да имат нужда от виза, пише вестникът.\n                    \n                    \n                \r\n                \r\n                \r\n                \r\n\"Евениментул зилей\" цитира думите на Ерик Стюърт, председател на Американо-румънския бизнес съвет, който заяви: \"Румъния е един от най-верните демократични съюзници на Америка в света. Президентът Тръмп има отличната възможност да укрепи търговските връзки и сътрудничеството, които свързват двете страни, потвърждавайки желанието на Румъния да се присъедини към Организацията за икономическо сътрудничество и развитие и подкрепяйки предложенията за разширяване на програмата Виза уейвър, за да включи заслужили държави, като Румъния\".\n\r\nСпоред Ерик Стюърт подкрепата на САЩ по тези два въпроса ще има директен положителен ефект върху американската икономика, при положение че американски компании имат над 10 млрд. долара в потенциални нови проекти в Румъния.\n\r\n\"Евениментул зилей\" припомня, че Американо-румънският бизнес съвет е организация с идеална цел със седалище във Вашингтон и представлява компании от класацията на бизнес списанието \"Форчън\" на 500-те най-големи фирми в света. Основната задача на съвета е да работи за подобряване на търговските контакти между САЩ и Румъния и да насърчава партньорството между двете страни.\n\r\nВ. \"Адевърул\" пише, че Тръмп е сърдит на страните от НАТО, които не са заделили два процента от Брутния си вътрешен продукт (БВП) за отбрана. В публикация в страницата си във Facebook, озаглавена \"НАТО - много несправедлива за САЩ\", Доналд Тръмп отправи нова нападка към държавите, които не отпускат два процента от БВП за отбрана, пише \"Адевърул\". \n\r\nПубликацията е придружена с графика, от която става ясно, че само няколко държави от Алианса са достигнали прага от два процента от БВП за военни разходи. На първо място очаквано са САЩ, които са отделили 3,42 процента, пише румънското издание и допълва, че Гърция и Естония също са в класацията съответно с 2,24 процента и 2,13 на сто. Следват Великобритания и Румъния, съответно с 2,13 процента и 2,04 на сто. След Румъния е Полша с 2,01 процента, както и Латвия и Литва. Останалите 20 държави от НАТО не са достигнали този праг за военни разходи. Между тях са и нашите съседи - България, която отпуска 1,61 процента от БВП за отбрана, и Унгария, която е заделила само 1,21 процента. На последните места са Люксембург, Испания и Белгия, съответно с 0,55 процента от БВП, 0,92 процента и 0,93 процента, пише \"Адевърул\".\n\r\nВестникът припомня изявление на представители на министерството на отбраната на Румъния, че страната ще заделя два процента от БВП за отбрана до 2026 г. Това ниво на финансиране позволи до момента осъществяването на програми за закупуване на изтребители Ф-16 и ракети Пейтриът и ХАЙМАРС. В бъдеще ще бъдат инвестирани средства за многофункционални корвети, блиндирани машини, танкове, ракетни батареи, бойни и транспортни хеликоптери, тежки камиони. Военновъздушният флот ще бъде попълнен с още самолети Ф-16 и вероятно с някои свръхмодерни от пето поколение, от типа Ф-35 Лайтнинг 2, пише \"Адевърул\", цитиран от БТА.", "date": "2019.08.23", "title": "Компании от САЩ със заявка за рекордни инвестиции за $10 млрд. в Румъния"}
{"url": "https://www.dnes.bg/stranata/2019/08/23/djigitite-po-rodnite-pytishta-vse-poveche.420591", "text": "Само за 6 дни - от 12 до 18 август, при специализираната акция на \"Пътна полиция\", са установени цели 44 500 нарушения на позволената скорост. Данните на ведомството са стряскащи, защото показват огромно увеличение на броя шофьори, които карат безрасъдно. \n\r\n\"Броят на установените нарушения се увеличава и то драстично. Установените нарушения през 2018 г. при същата акция през месец август са с около 17 000 по-малко\", заяви пред bTV главен инспектор Илия Георгиев от \"Пътна полиция\".\n\n\n Най-големият брой нарушения са установени от мобилни камери - 21 038. Със стационарно-преносимите са регистрирани 18 602, а със стационарните - 4862.\n                    \n                    \n                \r\n                \r\n                \r\n                \r\nСтатистиката сочи, че по-голяма част от нарушенията са извършени през деня - 41 583, а през нощта са регистрирани 2956 случая.\n\r\nПо време на операцията са заловени пет издирвани лица и девет нелегални мигранти. \n\r\nОт \"Пътна полиция\" казват, че работата е съсредоточена върху това да се увеличи броят на камерите по пътищата и по този начин да се повлияе положително на пътната безопасност. \n\r\nПоследната статистика на \"Евростат\" пък показва, че за първите седем месеца от началото на годината по вина на водачите са настъпили много катастрофи и най-големият брой от тях са заради несъобразена скорост - над 900 инцидента с повече от 100 жертви и над 1200 ранени. \n\r\nСпоред инспектор Георгиев много важна е правилната преценка на водачите по отношение на скоростта и дистанцията, която спазват. \n\r\n\"Напълно възможно е както млад, така и опитен шофьор да вземе грешно решение в дадена ситация и да се стигне до инцидент\", категоричен е той и добавя, че никога не трябва да се забравя, че с поведението и с неспазването на правилата се застрашават други човешки животи.\n\r\n\"Трябва да се стараем да си подсигурим време, защото то ни дава възможност да реагираме правилно. Когато караме с висока скорост, това време не стига\", изтъкна той.\n\r\nРазсейването е съществен проблем при шофирането и не е свързано само с използването на мобилен телефон. Дори пушенето и пиенето на кафе могат да доведат до това в ситуация да не сме достатъчно концентрирани, предупреждават от \"Пътна полиция\".  ", "date": "2019.08.23", "title": "Джигитите по родните пътища - все повече"}
{"url": "https://www.dnes.bg/stranata/2019/08/23/cherno-more-prez-sledvashtite-dni-vylni-do-3-metra-i-dynni-iami.420609", "text": "Черно море ще се разбунтува през следващите дни. Очаква се вълните да стигат до три метра, съобщават от групата за морски прогнози към НИМХ пред \"Монитор\". \r\n\r\nВълнението се определя основно от посоката на вятъра, който днес ще е североизточен и ще вдигне вълна по брега.\r\n\r\nПлажуващите ще трябва да внимават много и за мъртвото вълнение, което по това време на годината се появява на почти всички место по нашето крайбрежие. \r\n\r\nМестните го наричат сулоган.\r\n\r\nАко при между високите вълни се появи място със спокойна вода, точно там не бива да се влиза, защото течението дърпа навътре в морето.\r\n\r\nТо действа около стотина метра и след това действието му намалява.\r\n\r\nПри силно вълнение се появяват и дънни ями, за които също трябва внимава и да се изпълняват указанията на спасителите, тъй като те забелязват проблемните места по брега.\r\n ", "date": "2019.08.23", "title": "Черно море през следващите дни: Вълни до 3 метра и дънни ями"}
{"url": "https://www.dnes.bg/stranata/2019/08/23/v-sliven-oshte-gledat-domashni-praseta-shte-ima-li-globi.420588", "text": "Все още се отглеждат домашни прасета в 24 обекта от типа \"заден двор\" в област Сливен. Броят на животните възлиза общо на 177, съобщиха от областната администрация. \n\nСобствениците са отказали да изпълнят издадените им от ОДБХ предписания, за което ще им бъдат наложени административни наказания. Стопаните могат доброволно да заколят животните си, за да вземат месото им. Така ще бъде избегната принудителната евтаназия.\r\nВ случаите, когато се налага да се пристъпи към евтаназия, ще се проучат възможностите за използването на екарисаж за унищожаването на умъртвените животни.\r\nНа заседание на областната епизоотична комисия ветеринарни специалисти са предложили да се възстановят т.нар. трупни ями в населените места, тъй като борбата със заболяването може да отнеме по-продължително време.\r\n                    \n                    \n                \r\n                \r\n                \r\n                Към момента изградените селективни капани за улов на диви прасета са 32, като повечето от тях са в община Нова Загора. Броят им е недостатъчен, създаването на нови продължава. Използването им ще е актуално след октомври, когато дивите прасета напуснат полето и се върнат в планината.\r\nОт ловните дружинки са предложили да им се даде възможност да използват част от внесените финансови отчисления за изграждането на селективни капани и за закупуване на дезинфектанти.\r\nСписъците на стопаните от 20-километровите зони, които доброволно заколиха домашните си прасета, са изготвени, но може да бъдат допълнени.\r\nПо тях ще бъдат изплатени обезщетенията за дезинфекция на обектите от типа \"заден двор\", попадащи в зоните.", "date": "2019.08.23", "title": "В Сливен още гледат домашни прасета, ще има ли глоби?"}
{"url": "https://www.dnes.bg/obshtestvo/2019/08/23/borisov-zemedelie-li-izmishliotina-iskame-kibersigurnost.420629", "text": "Премиерът Бойко Борисов определи като измишльотина информациите, че в новата Европейска комисия страната ни иска ресор \"Земеделие\".\n\"Това, което искаме, са модерните ресори - киберсигурност, управление на ИТ технологиите. Това сме го заявили преди месец и половина в мое лице\", отсече той пред журналисти, след като откри официално рудник \"Ада тепе\" край Крумовград.\r\n\"За какво ти е ресор \"Земеделие\", там парите са разпределени ясно и точно за всички държави, какво ще направиш с ресор \"Земеделие\", реторично попита Борисов.\r\nСпоред него някой пуска тези слухове, за да излезе след това, че все едно не са ни дали този ресор.\r\n                    \n                    \n                \r\n                \r\n                \r\n                \"Ресорът, който е сега, плюс разширение към него\", така премиерът обобощи желанията на страната ни. В момента Мария Габриел отговаря за \"Цифрова икономика и цифрово общество\".\r\nБорисов каза, че предстои във вторник Габриел, която МС отново номинира за комисар, да се срещне с шефката на ЕК Урсула фон дер Лайен.\r\nПремиерът коментира и инвеститорския интерес към строителството на АЕЦ \"Белене\".\n\r\n\"Толкова години Ковачки и БСП работиха заедно, години наред. Ако държавната китайска атомна компания е близка на Ковачки, ако \"Росатом\" е близка до него, те просто в отчаянието си не знаят какво говорят тези хора. Една година труд съм вложил, за да докарам едновременно французи, руснаци, германци, за да можем да построим АЕЦ \"Белене\", каза Борисов. Той посочи, че след като реакторите на АЕЦ \"Козлодуй\" спрат работа, \"ще увиснем само на въглищата\".\r\nВ отговор на въпрос финансовият министър Владислав Горанов посочи, че НАП има достатъчно пари, за да плати глобата, която КЗЛД се очаква да й наложи заради изтичането на лични данни на над 5 млн. българи.\r\n\"Това няма да се отрази на бюджета, ще се отрази на съдбата на тези терористи, които атакуваха системата\", коментира Горанов. По думите му в НАП вече са направени достатъчно кадрови промени - две оставки на отговарящите за ИТ-сигурността.\r\nПо-рано премиерът каза, че през март догодина 2700 лв. ще бъде средната заплата в рудника, който добива злато. По думите му с развитието на регионите много българи се връщат по родните си краища.\r\n\"Желая ви още по-големи заплати, защото работниците са нашето бъдеще. Те носят Брутния вътрешен продукт\", коментира Борисов на церемонията.", "date": "2019.08.23", "title": "Борисов: Земеделие ли?! Измишльотина, искаме киберсигурност!"}
{"url": "https://www.dnes.bg/stranata/2019/08/23/zatvariat-prohoda-shipka-zaradi-che\"Това, което искаме, са модерните ресори - киберсигурност, управление на ИТ технологиите. Това сме го заявили преди месец и половина в мое лице\"Премиерът Бойко Борисов в коментар на публикациите, че искаме новият ни еврокомисар да е с ресор \"Земеделие\"Прочети още на: https://www.dnes.bg/dnes-te-kazaha/2019/08/23/23-08-2019.420625", "date": "2019.08.23", "title": "23.08.2019"}
{"url": "https://www.dnes.bg/rusia/2019/08/23/putin-naredi-simetrichen-otgovor-na-krilata-raketa-na-sasht.420630", "text": "Президентът на Русия възложи да бъде направен анализ на степента на заплаха във връзка с тестовете в САЩ на нова модификация на крилата ракета и да се вземат мерки за подготовката на \"симетричен отговор\", предаде ТАСС.\n\r\nСпоред съобщение на пресслужбата на Кремъл, разпространено днес, Путин е направил това на съвещание на руския Съвет за сигурност.\r\n\r\n\"Предвид създалите се обстоятелства възлагам на министерството на отбраната, министерството на външните работи и други ресорни ведомства да анализират нивото на заплаха, създавана за нашата страна от споменатите действия на Съединените щати, и да предприемат изчерпателни мерки за подготовката на симетричен отговор\", е казал Путин според съобщението.\r\n \r\n/БТА/\r\n\r\n ", "date": "2019.08.23", "title": "Путин нареди: Симетричен отговор на крилата ракета на САЩ"}
{"url": "https://www.dnes.bg/rusia/2019/08/23/ruskite-s-400-svaliha-misheni-letiashti-s-nad-2000-km-ch.420634", "text": "\r\n \r\nЗенитно-ракетните системи С-400 свалиха осем мишени, летящи със скорост над 2000 км/ч и имитиращи крилати ракети. Това стана на учения на полигона Ашулук в Астраханска област, се казва в съобщение на руския Западен военен окръг, цитирано от ТАСС.\n\r\n „Бойните разчети на съединението на ПВО отразиха ракетен удар на условен въздушен противник, в качеството на който бяха свръхзвуковите ракети-мишени „Фаворит“, които имат скоростни и маневрени характеристики на съвременни крилати ракети. В резултат на въздушния бой и осемте въздушни мишени, летящи със скорост над 2000 км/ч, бяха унищожени“, се посочва в съобщението.\n                    \n                    \n                \r\n                \r\n                \r\n                \r\nРазчетите на системите С-400 са отработили също отразяване на ракетен авиационен удар, но вече с помощта на електронни изстрелвания. В заключителния етап от ученията зенитчиците ще проведат комбиниран марш на разстояние 2000 км до мястото на постоянна дислокация в Ленинградска област.\n\r\nС-400 „Триумф“ (SA-21 Growler , според кодификацията на НАТО) е руска зенитно-ракетна система с голям и среден обсег. Предназначена е за поразяване на въздушни цели в условията на интензивно огнево и радиоелектронно противодействие. Разработена е в НПО „Алмаз“ в средата на 80-те години, а генералният конструктор е Александър Лемански.\n\r\nСистемата е приета на въоръжение на 28 април 2007 година. Руската държавна програма за въоръжаване предвижда да се закупят 56 дивизиона С-400 до 2020 година, което ще позволи да бъдат превъоръжени 28 зенитно-ракетни полка в двудивизионен състав. Към момента в Русия са разположени 53 дивизиона С-400 в състава на 23 полка и два учебни центъра.\r\n ", "date": "2019.08.23", "title": "Руските С-400 свалиха мишени, летящи с над 2000 км/ч"}
{"url": "https://www.dnes.bg/obshtestvo/2019/08/23/za-pyrvi-pyt-po-nov-metod-lekari-spasiha-jena-s-rak-i-bebeto-i.420637", "text": "Лекари спасиха онкоболна жена и бебето ѝ чрез операции, прилагайки  \r\nТака на бял  свят се появява здраво момченце, което е първата рожба на  пациентка с  рак на шийката на матката.\r\nДвойната хирургична интервенция  включва секцио, извършено от  екипа на д-р Пепо Партенов, и последвала  радикална хистеректомия (отстраняване на шийката на  матката, матката и  лимфна дисекция) от екипа на чл.-кор. проф. д-р Григор Горчев.\r\nПациентката  е на 24 години от Пловдив, с първа бременност. При  рутинен преглед по  време на женска консултация в първия триместър от  бременността е  установен тумор на шийката на матката, което налага вземане на  биопсия.  Хистологично се доказва, че се касае за злокачествено заболяване.\r\n                    \n                    \n                \r\n                \r\n                \r\n                Пациентката  е насочена към онколог и това я довежда до УМБАЛ \"Света Марина\" –  Плевен, където постъпва на лечение при проф. д-р Славчо Томов.\r\nМладата жена е категорична, че бременността е желана и  планувана и не желае да бъде  прекъсната. След клинично обсъждане с проф. д-р  Григор Горчев се взема  решение жената да бъде подложена на сложно двуетапно  лечение, което  завършва успешно.\r\nЗа щастие в този случай ракът на шийката на  матката е  диагностициран в ранен стадий, казват хирурзите. И  припомнят, че качествената  профилактика и диагностиката от опитен  онкогинеколог е сред най-важните фактори за женското здраве.\r\n ", "date": "2019.08.23", "title": "За първи път по нов метод: Лекари спасиха жена с рак и бебето й "}
{"url": "https://www.dnes.bg/temida/2019/08/23/prokuraturata-s-nova-porciia-dokazatelstva-sreshtu-tad-grup.420636", "text": "За трети път от началото на мегаделото срещу ИТ компанията \"ТАД Груп\" специализираната прокуратура пуска в общественото пространство част от доказателствения материал. \n\r\nОт Държавното обвинение обясняват, че предвид множеството въпроси на представители на медиите, се налага да бъде предоставена допълнителна информация. \n\r\nТри са файловете, които обвинението публикува в петък  - единият е експертна справка от МВР, която трябва да покаже, че доказано Кристиян Бойков - обвиненият като физически извършител на хакерската атака срещу сървър на НАП, е написал и изпратил второто писмо до медиите, в което се представя като руснак, женен за българка. То последва първия имейл, разпратен до всички медии, а в него бяха прикачени изтеклите масиви с данни на Приходната агенция.\n                    \n                    \n                \r\n                \r\n                \r\n                \r\nВторият файл е скрийншот от запис на камера, на който се виждат друг обвиняем по делото - търговският директор на \"ТАД Груп\" Георги Янков и служител на компанията. Под снимката, в писмен текст, е предаден разговорът между двамата, който отново трябва да докаже, че фирмата умишлено е източила данните на НАП и ги е разпространила в общественото пространство. \n\r\nВ третия файл разпространен от прокуратурата са свидетелстви показания. Първият свидетел например -  с инициали А.И. разказва, че е собственик на фирма, която се занимава с \"известяване на бизнес клиенти на фирми\". Той твърди, че според представените му доказателства от прокуратурата, може да се твърди със сигурност, че намерени в компютрите на \"ТАД Груп\" бази данни са на практика откраднати от неговата компания.  Следват свидетелските показания на още три лица, представени само с техните инициали.\n\r\nВ съобщението си прокуратурата повтаря обвинениеята в тероризъм на Иван Тодоров - собственик на \"ТАД Груп\", на Кристиян Бойков и Георги Янков и изрично изтъква, че и тези доказателства се оповестяват със съгласието на наблюдаващия прокурор. \n\r\n\"Въпреки прозрачността, в публичното пространство продължават да се разпространяват манипулативни твърдения, които целят персонално злепоставяне на конкретни магистрати и цялостно компрометиране дейността на прокуратурата. Тревожен е подходът на определени лица, политически партии и медии да поставят собствените си амбиции над интереса на повече от пет милиона българи\", пишат в позицията си от Държавното обвинение. \n\r\nЕто и самите разпространени от прокуратурата нови доказателства по случая \"ТАД Груп\":\r\n\r\n\r\n\r\n ", "date": "2019.08.23", "title": "Прокуратурата с нова порция доказателства срещу \"ТАД Груп\""}
{"url": "https://www.dnes.bg/stranata/2019/08/23/novo-ognishte-na-afrikanska-chuma-vyv-varnensko.420638", "text": "Положителна е пробата за африканска чума по свинете във Варненско, съобщи областният управител на Варна Стоян Пасев.\n\n\r\nПробата е от намереното умряло  Той допълни, че е издадена заповед за забрана за лов, дърводобив, събиране на трюфели и други дейности в осемкилометровата зона.\r\nВ тази зона попада и част от природен парк \"Златни пясъци\". По думите на Пасев обаче е абсурдно в разгара на сезона да бъде въведена забрана и за него. Най-вероятно областната епизоотична комисия ще вземе решение , предаде БТА.\r\n ", "date": "2019.08.23", "title": "Ново огнище на африканска чума във Варненско"}
{"url": "https://www.dnes.bg/stranata/2019/08/23/19-godishna-na-tri-vida-droga-sedna-zad-volana.420642", "text": "Задържаха в Хасково, съобщиха от полицията.\r\nАвтопатрул е спрял лек автомобил за проверка тази сутрин на улица \"Балатон\" лек автомобил, шофиран от младото момиче.\r\nОт теста е станало известно, че момичето управлява след употреба на .\r\nОтказала е кръвна проба, като е образувано е бързо производство.", "date": "2019.08.23", "title": "19-годишна на три вида дрога седна зад волана"}
{"url": "https://www.dnes.bg/mestni-izbori-19/2019/08/23/edin-igrach-po-malko-sds-bez-kandidat-za-kmet-na-sofiia.420644", "text": "СДС няма да издига свой кандидат за кмет на София, но ще подкрепи достойна дясна кандидатура. Това коментира пред БНР лидерът на сините Румен Христов. \n\n\n\r\nЗа сметка на това обаче вече текат разговори с ГЕРБ за общо явяване или за подкпрепа за кандидата на управляващата партия. \n\r\nПрипомняме, че СДС и ГЕРБ бяха в коалиция и за изминалите по-рано през година избори за европейски парламент. Така сините успява да вкарат дори един свой евродепутат - бившия председател на Народното събрание Александър Йорданов.\n\r\nХристов припомни, че с решение на Националния изпълнителен съвет СДС дава право на всяка общинска структура да определи с кои политически  партии да участва в местните избори.\n                    \n                    \n                \r\n                \r\n                \r\n                \r\n\"БСП, ДПС и \"Атака\" са партиите, с които СДС е невъзможно да разговаря\", категоричен е Румен Христов.\n\r\n\"Виждаме, че вървим отново към блоково гласуване, ляво-дясно. Няма начин Съюзът на демократичните сили да бъде извън десните обединения и да търси дяснодемократични кметове и общински съветници. СДС ще подкрепи достойна дясна кандидатура, но ще имаме и кандидати за общински съветници, както и сега имахме\", каза още той.\n\r\nРумен Христов участва в отбелязването пред мемориала край НДК в София на Деня почитане на паметта на жертвите на всички тоталитарни и авторитарни режими.", "date": "2019.08.23", "title": "Един играч по-малко: СДС без кандидат за кмет на София"}
{"url": "https://www.dnes.bg/obshtestvo/2019/08/23/decata-v-internatite-s-djobni-i-individualna-podkrepa.420656", "text": "Децата в интернатите у нас ще получават месечни средства за лични нужди. Това става ясно от предвидените промени в Правилника за дейността на социално-педагогическите интернати, както и на училищата интернати, публикувани за обществено обсъждане, съобщи \"Монитор\". \n До момента настанените в този вид социални домове имаха право на средства за създаване на условия за възпитание и обучение, изразяващи се в безплатна храна, облекло, обувки и други неща от първа необходимост, а парите за лекарства и хигиенни нужди се отпускаха на директорите на интернати, като учениците нямаха достъп до тези средства.\n\r\nПромените в Правилника за устройство и дейност на възпитателните училища предвиждат възпитаниците им вече да получават джобни пари и сами да ги разпределят според собствените си нужди.\n                    \n                    \n                \r\n                \r\n                \r\n                \r\nПредвижда се и друга промяна, чрез която работилниците, които се разкриват, и помощните стопанства да имат право да продават произведените в тях неща и по този начин да се реализират допълнителни доходи\r\nПредвидена е и специална забрана учениците да извършват дейности, свързани с налагането на религиозни убеждения. \n\r\nМотивите за тази промяна в правилника са свързани с преодоляването на причините, довели до противообществени прояви на деца, както и за подкрепа за тяхното развитие в правилна посока.\n\r\nПредложеният проект за изменение и допълнение на Правилника за устройството и дейността на възпитателните училища интернати и социално-педагогическите интернати е в контекста на Закона за предучилищното и училищното образование и ще допринесе за пълноценното функциониране на тези специални училища, пише в мотивите за промените.\n\r\nДейностите на възпитателните училища интернати ще бъдат регулирани в полза на образованието, възпитанието и социализацията на учениците.\n\r\nПри постъпването си в интерната всяко дете ще минава оценка на потребностите си и ще получава педагогическа подкрепа.\n\r\nКъм настоящия момент е създадена междуведомствена работна група от правосъдното министерство, която подготвя нов закон за децата с девиантно поведение, който има за цел да замени сега действащия закон и да отмени настаняването на ученици в изправителни учреждения. Проектът на закона е на етап междуведомствено съгласуване и предстои да бъде внесен за разглеждане в Народното събрание.", "date": "2019.08.23", "title": "Децата в интернатите - с джобни и индивидуална подкрепа"}
{"url": "https://www.dnes.bg/stranata/2019/08/23/slynchevo-i-goreshto-v-sybota-dyjdec-samo-na-mesta-v-planinite.420628", "text": "През нощта над по-голямата част от страната ще е ясно. Атмосферното налягане слабо ще се понижи, но ще е малко по-високо от средното за август. \n\r\nУтре ще е предимно слънчево, около и след обяд в низините – горещо, сочи прогнозата на НИМХ. В следобедните часове над планините и планинските райони ще има временни увеличения на облачността и на отделни места ще превали и прегърми. \n\r\nЩе духа слаб, в Северна и Източна България умерен вятър от изток-североизток. \n\r\nМаксималните температури ще са между 32 и 37 градуса.\n\r\nПо Черноморието ще е предимно слънчево. Ще духа умерен вятър от изток-североизток. Максимални температури на въздуха между 29 и 32 градуса. Температурата на морската вода е 26-27 градуса. Вълнението на морето ще е 2-3 бала.\n                    \n                    \n                \r\n                \r\n                \r\n                \r\nВ планините ще е слънчево, след обяд ще има временни увеличения на облачността и на отделни места ще превали и прегърми. Ще духа слаб до умерен вятър от изток-югоизток. Максималната температура на височина 1200 метра ще е около 23 градуса, на 2000 метра - около 16 градуса.\n\r\nВ неделя и понеделник ще остане предимно слънчево, около и след пладне в низините - горещо. Ще духа слаб, в Северна и Източна България умерен вятър от изток-североизток. В следобедните часове ще има временни увеличения на облачността, но само на отделни места в планините и планинските райони са възможни незначителни краткотрайни превалявания. Преобладаващите максимални температури в неделя ще останат между 32 и 37 градуса, в понеделник от изток ще започнат постепенно да се понижават, но в по-голямата част от страната ще се задържат над 30 градуса.\r\n ", "date": "2019.08.23", "title": "Слънчево и горещо в събота, дъждец само на места в планините"}
