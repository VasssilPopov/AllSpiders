{"url": "https://www.dnes.bg/za-da-se-razbirame/2018/01/18/seks-greshki-namaliavashti-shansa-za-zabremeniavane.365374", "text": "Двойките, които отчаяно искат да имат бебе, но не се получава лесно и от само себе си, грешат по много начини.Разбира се, не означава, че трябва да правите секс 24 часа в денонощието. Дори според специалистите не е задължително да е всеки ден, но и не трябва да е само в дните, в които сте в овулация. Те са най-фертилни, факт, но през останалите дни също имате шанс.Нищо не е полезно, когато е в прекомерни количества. Твърде много секс може да означава, че семенниците на партньора ви са изтощени и не могат да произведат достатъчно жизнени и здрави сперматозоиди. Това забавя процеса на зачеване.Различните секс пози имат различен принос в зачеването. Някои предполагат по-дълбоко проникване, други го затрудняват. Сменяйте позите, освен останалото ще ви е и по-интересно.", "date": "2018.01.18", "title": "Секс грешки, намаляващи шанса за забременяване"}
{"url": "https://www.dnes.bg/stranata/2018/01/18/pishtova-tyji-za-ubitiia-hristov-dade-mi-200-bona.365476", "text": "\"Любимецът на народа\" Димитър Маринов – Пищова тъжи истински за убития преди 10 дни бизнесмен Петър Христов.\n\n\"Петър Христов ми даде 200 000 лв. за болници, лекарства. Купи ми къща в Арбанаси, обзаведе ми апартамент и чаках да ми подари друг във Велико Търново. Беше ми като баща, обичах го повече от родителите ми“, сподели Пищова пред \"България Днес\".\r\nКолоритният търновец уточни, че близо 27 години е бил близък приятел със застреляния бизнесмен. Маринов присъства и на поклонението на Христов във Велико Търново. \r\n\"Плаках като дете три дни като разбрах за убийството. За последно ми даде 500 лв. за лекарства на 4 януари. Писах му есемес за Нова година и го помолих, той веднага се отзова. Останах без най-добрия си приятел. На ковчега му казах - Петре, ти трябваше да ме погребеш, не аз тебе\", продължи с откровената си изповед Пищова.\r\nТой признава, че няма идея кой би искал смъртта на Петър Христов. \"Петър с никой не се е карал, нямаше врагове\", отчита Пищова. \r\n ", "date": "2018.01.18", "title": "Пищова тъжи за убития Христов: Даде ми 200 бона!"}
{"url": "https://www.dnes.bg/politika/2018/01/18/100-novi-socialni-uslugi-za-hora-s-uvrejdaniia-do-2021-g.365456", "text": "100 нови социални услуги в общността за над 2000 лица с увреждания и възрастни, които не могат да се обслужват сами, ще бъдат създадени до 2021 г. Това предвижда Планът за изпълнение на Националната стратегия за дългосрочна грижа за периода 2018-2021 г., който беше одобрен от правителството днес.Над 30 000 души с увреждания и възрастни хора ще могат да ползват патронажна грижа и социални услуги в домашна среда – личен асистент, социален асистент и домашен помощник, през следващите четири години.Основната цел на плана е да се подобри качеството на живот и възможностите за социално включване на хората с увреждания и възрастните хора чрез осигуряване на мрежа от услуги и мерки за подкрепа в общността.Документът включва мерки за управление на социални предприятия за насърчаване на трудовата заетост на хората с увреждания, подобряване на нормативната уредба и ефективността на системата за дългосрочна грижа и обучения за повишаване на капацитета на специалистите в тази област.Включени са и дейности за закриване на 10 специализирани институции за лица с психични разстройства и умствена изостаналост с недобри условия на живот. От тях ще бъдат изведени над 700 потребители, за които ще се осигури качествена грижа чрез осигуряване на социални услуги в общността, включително и от резидентен тип.Финансирането на мерките по плана ще е по линия на оперативните програми \"Развитие на човешките ресурси\" и \"Региони в растеж\" и от държавния бюджет.", "date": "2018.01.18", "title": "100 нови социални услуги за хора с увреждания до 2021 г."}
{"url": "https://www.dnes.bg/health/2018/01/18/za-incidentnata-nujda-ot-kontraceptivi-pri-jenite.365418", "text": "Спешна контрацепция се прилага след незащитен полов акт или неуспешна контрацепция. На нашия пазар в момента се предлагат два хормонални продукта за спешна контрацепция – Levonorgestrel, има ефект до 72 часа след незащитен полов акт и Ulipristal, с ефект до 120 часа. И при двата продукта приемът трябва да се осъществи възможно най-скоро. Тяхното действие е свързано с потискане на овулацията, а точното определяне деня на овулацията е невъзможно. Навременният прием на хормона дава по-голяма надеждност. Веднъж настъпила овулацията, ефектът от тези продукти изчезва. Ulipristal може да потисне или забави овулацията до два дни, когато рискът от забременяване е най-голям. Дозировката и при двата продукта е една таблетка през устата възможно най-скоро след незащитен полов акт. Важно е да се знае, че средствата за спешна контрацепция не предпазват от полово предавани заболявания!   ", "date": "2018.01.18", "title": "За инцидентната нужда от контрацептиви при жените"}
