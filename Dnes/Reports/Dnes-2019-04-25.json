{"url": "https://www.dnes.bg/index/2019/04/25/snoudyn-6-g-sled-razkritiiata-ochakvah-da-svyrsha-v-guantanamo.408566", "text": "През лятото на 2013 г. един млад анализатор от американската Агенция за национална сигурност публикува хиляди документи на ЦРУ. Изтичането на информация към журналисти от големи издания като The Guardian и Washington post стартира вълна от разследващи статии, които промениха начинът, по който света гледа на американските шпиони. \n\r\nШест години по-късно Едуард Сноудън живее под защитата на правителството на Владимир Путин в Русия. Това е неочаквано, дори и за човека, който публикува някои от най-добре пазените тайни на САЩ. \n\r\nЗа хората, израснали сред тази среда на шпиони и разузнавачи Русия е ужасяващо място, казва Сноудън пред Vice.\n\n\n\n\n                \n                \r\n\"Русия е Мордор\", обяснява кратко Сноудън. Самият той не е изненадан, че се е озовал отвъд Океана и извън родната Америка, но дори и той не очаквал да бъде там, където е. Заради работата си е живял в Швейцария, пътувал е в Европа, временно е бил и във военна база край Токио. Русия обаче била неочакван избор дори за него. \n\r\nШест години след като му се наложи да се крие от американските служби Едуард Сноудън си спомня, че първоначално искал да избяга в Еквадор. Днес е по-скоро доволен, че не го е направил, с оглед на случилото се с Джулиан Асандж. \n\r\nТогава външният секретар на САЩ Джон Кери анулира паспорта на Сноудън и именно така бившият аналитик се озовава в Русия. \n\r\n\"Сега бих бил в Гуантанамо или мъртъв\", размишлява Сноудън за това какво би се случило, ако бе избягал в Еквадор. \n\r\n\"Очаквах животът да е по-труден\", казва с леко нервен смях Сноудън. \n\r\nФрустриран е, че хората говорят за него, сякаш се крие и бяга, а той просто си седи в апартамента в Москва. \n\r\nОт друга страна обаче за бившия сътрудник на АНС Едуард Сноудън \"животът всъщност стана много нормален\". \n\r\nПрез повечето време работи във Фондацията за свобода на пресата, надявайки се да направи ежедневния живот на журналистите малко по-сигурен и свободен. \n\r\nВсе пак Едуард Сноудън признава, че текущата му роля в медиите е доста нерелевантна. \n\r\n\"Аз нямам значение\", казва Сноудън. Самият той посочва, че няма контрол върху документите, които е публикувал, както и никакъв контрол върху случващото се. \n\r\n\"Онова, което се случва с мен няма значение\", завършва бившият сътрудник на ЦРУ.", "date": "2019.04.25", "title": "Сноудън, 6 г. след разкритията: Очаквах да свърша в Гуантанамо!"}
{"url": "https://www.dnes.bg/politika/2019/04/25/indipendynt-rusiia-li-vse-oshte-dyrpa-koncite-v-bylgariia.408716", "text": "През 2018 г. руският държавен глава Владимир Путин изглеждаше разгневен. Ситуацията се беше влошила, когато повече от дузина страни членки на Европейския съюз (ЕС) решиха да изгонят руските дипломати заради случая с отравянето на бившия агент от руското разузнаване Сергей Скрипал във Великобритания, пише в свой материал британският в. „Индипендънт“.\n\r\nТова решение беше обявено от председателя на Европейския съвет Доналд Туск във Варна – град, който според европейските анализатори се счита за част от сферата на икономическо и политически влияние на Кремъл.\n\r\nТова принуди вече установената руска мрежа на влияние в България да се активизира. В рамките само на няколко дни след изказването на Туск президентът Румен Радев насрочи пресконференция, на която обяви позицията на страната по отношение на случая „Скрипал“.\n                    \n                    \n                \r\n\n\r\nБившият руски шпионин Сергей Скрипал и 33-годишната му дъщеря Юлия бяха открити в безсъзнание на пейка в град Солсбъри на 4 март 2018 г. Официалното становище на разследващите беше за използване на  химическо оръжие.\n\r\nПо време на въпросната пресконференция президентът Радев заяви, че трябва да има „ясни и неопровержими“ доказателства за руско участие в отравянето, преди София да се присъедини към своите съюзници от НАТО и ЕС в експулсирането на руските дипломати.\n\r\nСпоред представител на българските власти, който споделя пред „Индипендънт“, „никой не оказва натиск“ върху България заради Скрипал.\n\r\nНяколко седмици по-късно Радев и премиерът Бойко Борисов последователно посетиха Москва, търсейки одобрението на Владимир Путин за възобновяване на замразените енергийни проекти.\n\r\nРуският президент, който според британското издание е изглеждал отегчен от визитите, им напомня, че Русия контролира България.\n\r\n„Компанията, „Лукойл“, е инвестирала 3 млрд. долара в България“, посочва Путин пред Борисов, твърдейки, че сумата, предоставена от въпросното руско дружество, отговаря на 9% от националния брутен вътрешен продукт на България и една четвърт от държавния ѝ бюджет.\n\r\nБългария влезе с гордо вдигната глава в НАТО през 2004 г. и се присъедини към ЕС през 2007 г., като привидно постави край на десетилетия на господство от страна на Русия и нейните представители от Българска комунистическа партия (БКП).\n\r\nНо през последните години страната все по-сериозно попада отново под руското влияние, смята „Индипендънт“.\n\r\nБългария представлява добър пример за това как Москва използва своята икономическа сила, за да затвърди влиянието си в Източна Европа. Свързаните с Кремъл олигарси са поели контрола върху ключови сфери като енергетиката, медиите, банковия и комуникационния сектор на страната.\n\r\nОкуражени от нисколихвени заеми от свързани с Москва местни банки, стотици хиляди руснаци успяха да купят недвижими имоти в България.\n\r\n\r\n ", "date": "2019.04.25", "title": "\"Индипендънт\": Русия ли все още дърпа конците в България?"}
{"url": "https://www.dnes.bg/notifikacii/2019/04/25/strelba-blizo-do-metrostanciia-v-moskva-dvama-sa-zaginali.408768", "text": "Две тела са били открити в близост до метростанция \"Новые черемушки\" в Москва, предаде ТАСС. \r\nПо първоначални данни, мъж е открил огън, убивайки един, а след това се е самоубил.\r\nВластите разследват какво е довело до инцидента. \r\n ", "date": "2019.04.25", "title": "Стрелба близо до метростанция в Москва. Двама са загинали"}
{"url": "https://www.dnes.bg/muzika/2019/04/25/illa-j-e-vtoriiat-hedlainer-na-vola-open-air.408714", "text": "\n\r\nАмериканският изпълнител и продуцент Illa J е вторият хедлайнер на седмото издание на фестивала Vola Open Air, който ще се проведе на 26-ти, 27-ми и 28-ми юли 2019 г., на връх Околчица. По време на първото си гостуване в България, той ще представи последния си студиен албум „John Yancey“ с проекта ILLA J Live Band.\n\r\nКъм богатата и разностилова музикална програма, на двете сцени на фестивала във Врачанския балкан, ще се включат и родните артисти Doroty Takev live band, The Innkeepers Live, Vasquez NZ, Paramater & Goldrum, DJ Marcon, DJ ZEE, Selector Stazz и 7 Years Future Sounds Of Sofia Showcase.\n                    \n                    \n                \r\nIlla J е по-малкият брат на легендарния хип-хоп изпълнител и продуцент J Dilla и бивш член на хип-хоп групата Slum Village. През 2008 г. той издава дебютния си албум „Yancey Boys“ към Delicious Vinyl Records, който е направен изцяло от неизползвани бийтове  създадени навремето от брат му хип-хоп легендата J Dilla. Последният студиен албум на Illa J - \"John Yancey\" е вторият, който той издава с Jakarta Records, последвал успеха на предходния „Home“ през 2017-та. За този проект изпълнителят отново се колаборира с базирания в Лос Анджелис продуцент Calvin Valentine, който допринася много за цялостната продукция на дългосвирещата лента.\n\r\nСвежото попълнение на българската сцена Doroty Takev е млада певица, чието звучене е палитра от музикални стилове като соул, хип-хоп, реге и други. Редом до нея на главната сцена ще се качат членовете на бандата Росен Ватев (барабани), Антон Пиперов (бас китара, синтове и програминг) и Денис Попстоев (саксофон). Шоуто обещава да бъде магнетично, завладяващо, добре изпипано, интересно, енергично и незабравимо.\n\r\nThe Innkeepers са колектив от  бийтмейкъри и диджеи. Те ще представят бийтове изсвирени на живо, примесени със скречове и синтезатори. Скоро продукцията им беше издадена на плоча, като част от компилацията JGzz Hop ConspirGcy Vol.2 на лейбъла S1X Music наред с продуценти от жанара на световно ниво. Имат издадени и два краткосвирещи албума, като първият е под шапката на родните Dusted WGx Kingdom.\n\r\nСъбитието е подкрепено от фондация „Америка за България“, Община Враца, дирекция на ПП  Врачански Балкан и Стройрент.\n\r\nФондация „Америка за България“ подкрепя Vola Open Air, за да предостави на младите хора на Враца и региона достъп до съвременно културно събитие и възможност за обединяване и ангажираност на общността. Фондация „Америка за България“ и организаторите споделят една обща цел - привличане на туристи от цялата страна, като по този начин Vola Oen Air създадава специално значение на един от символите на Врачанския Балкан – връх Околчица.\n\r\nБилети за трите дни на фестивала на цена от 30лв. могат да бъдат намерени в мрежата на .\n\r\nЗа повече информация и всички новини около Vola Open Air може да следите страница на фестивала във Facebook: www.facebook.com/VolaOpenAirFestival и интернет страницата: ", "date": "2019.04.25", "title": "ILLA J е вторият хедлайнер на Vola Open Air"}
{"url": "https://www.dnes.bg/notifikacii/2019/04/25/nai-dovereniiat-syvetnik-na-kim-otstranen-ot-posta.408596", "text": "Най-довереният политически съветник на севернокорейския лидер Ким Чен Ун е бил отстранен, твърди южнокорейски депутат, предадоха световните агенции.\n\r\nКим Йон Чхол беше ръководител на отдела на Корейската трудова партия, отговарящ за връзките с Южна Корея и отношенията със САЩ. Той беше главният преговарящ на Ким Чен Ун по въпросите за денуклеаризацията. На няколко пъти посети САЩ и се срещна с американския президент Доналд Тръмп. Ким Йон Чхол проведе и няколко срещи с американския държавен секретар Майк Помпео.\n\r\nНовината за отстраняването му съобщи южнокорейският депутат И Хе Хун, като се позова на южнокорейското разузнаване. Причините за отстраняването на Ким Йон Чхол засега остават неизвестни. Според южнокорейската агенция Йонхап на поста на Ким Йон Чхол е назначен Чан Гим Чхол.\r\n                \n                \n\r\nНовината за отстраняването на Ким Йон Чхол идва два месеца след провала на срещата на върха на Ким Чен Ун с Доналд Тръмп в Ханой, приключила без споразумение. А миналата седмица севернокорейското външно министерство каза, че Пхенян повече не иска да разговаря с Помпео и той трябва да бъде заменен с някой \"по-зрял в общуването\", припомня Ройтерс, цитирана от БТА.\n\r\nСевернокорейският лидер Ким Чен Ун предупреди, че провалът на разговорите във Виетнам може да поднови напрежението със САЩ и каза, че е заинтересуван от нова среща с Тръмп само ако САЩ покажат повече гъвкавост.\n\r\n\r\n ", "date": "2019.04.25", "title": "Най-довереният съветник на Ким отстранен от поста"}
{"url": "https://www.dnes.bg/zvezdi/2019/04/25/sluh-ili-istina-toto-shte-stava-tatko.408748", "text": "Ще става ли Йонислав Йотов – Тото татко? Това се питат феновете на „Скандау“ след като от известно време тръгнаха слухове в социалните мрежи, че приятелката му е бременна.\r\nНаскоро Катрин Петринска обяви в Instagram, че спира да води класове по хип-хоп за деца и до края на годината ще бъде замествана от свой колега. Това накара много хора да смятат, че танцьорката е заченала от изпълнителя.\r\n \r\nСпоред запознати, любимата на Тото е в първите седмици от бременността и все още крие щастливата новина. Това е и причината да се появява на светски събития с по-широки дрехи.\r\n \r\nСпекулациите за това дали красавицата е бременна се появиха още след големия концерт на група „Скандау“ в началото на април, на който Кристин не танцуваше, а бе в публиката.\r\n \r\nТото и Кристин са заедно от близо година, но не искат да парадират с връзката си в публичното пространство. По-рано той излизаше с друго момиче, но след като ѝ изневери, тя го напусна. Раздялата им стана повод за създаването на песента „Чужди усмивки“, която се превърна в хит сред меломаните.\r\n \r\nМеждувременно в интернет пространството се говори, че и друг български изпълнител очаква дете – рапърът Криско, който също има връзка с танцьорка.\r\n \r\n\r\n \r\n \r\n ", "date": "2019.04.25", "title": "Слух или истина? Тото ще става татко "}
{"url": "https://www.dnes.bg/stranata/2019/04/25/slivnaliia-kara-poslednite-26-godini-bez-dokumenti-za-samolichnost.408693", "text": "Сливналия е изкарал последните 26 години без нито един докумeнт за самоличност. Въпреки това мъжът лежи в затвора за 3 години, съобщава bTV.\r\n26-годишният Ангел Митков Стоянов е баща на пет деца, но самият той не притежавал нито акт за раждане, нито лична карта.\r\nПарадоксът е, че преди години е осъден и лежал в затвора и не е ясно как институцията удостоверила самоличността му. Мъжът бил обвинен за кражби, които извършвал, защото без документи не го взимали на работа.\r\nСлед престоя си в затвора обаче намерил работодател, който решил да му помогне.\r\nМъжът не бил единственият жител на квартал „Надежда“, който се подвизавал като „фантом“ без документи.\r\nОфициално в кв. „Надежда“ живеят 20 000 души, но реалният им брой е неизвестен. Според кметския наместник на квартала казусът няма решение, защото се опира на Закона за адресната регистрация.", "date": "2019.04.25", "title": "Сливналия кара последните 26 години без документи за самоличност"}
{"url": "https://www.dnes.bg/index/2019/04/25/migrantite-pak-napirat-kym-gyrciia-na-pyt-za-evropa.408755", "text": "Гърция отново е обект на силен миграционен натиск, съобщи европейската агенция за гранична и брегова охрана.\r\nПрез март съседката ни е най-честата врата за мигрантите към ЕС, като поне 4500 души са засечени незаконно да пресичат границите й. Това е 10 пъти повече от бройката, установена в Испания, където от миналото лято се бе концентрирал миграционният натиск.\r\nОсновният поток, засечен в Гърция, е от афганистанци. Те използват морските маршрути от Турция, докато турски граждани бягат на Запад през сухопътната граница между Турция и Гърция.\r\nОт началото на годината 9000 незаконни мигранти са влезли по вода и суша в Гърция, което е с 10 на сто повече от миналата година. Всеки трети от тях е афганистанец, всеки пети - турски гражданин.\r\n                \n                Други 650 незаконни мигранти са заловени по Балканския маршрут през март, а от началото на годината - 2300 души, което е увеличение с 81% от миналата година. Афганистанциите са преобладаващата националност и на Балканите, съобщава граничната агенция на ЕС.\r\nЕвропейската комисия огласи днес данни на Евростат, че през 2018 г. 333 400 молби за бежанска закрила в ЕС са удоволетворени. Това е намаление с 40% спрямо 2017 г., когато право да останат в Европа е дадено на 533 000 души.\r\n760 от мигрантите са получили закрила в България, посочва европейската статистическа агенция.\r\n320 от тях са с бежански статут, 440 с временна закрила, а 20 души са преразпределени у нас директно от бежанските лагери. Най-много сред одобрените от българските власти молби са на сирийци - 625, следвани от афганистанските - 40 и иракските - 35.\r\nВсеки трети мигрант, получил закрила в ЕС, е сирийски гражданин, следват афганистанциите (16%) и иракчаните (7%). На близо 700 турски граждани е предоставен бежански статут. 47% от молбите на турски граждани се удоволетворяват, посочва Евростат.\r\nНай-висока “успеваемост” имат кандидатите от Сирия - 88% и Еритрея - 83%. Над половината от молбите от суданци и сомалийци също се увенчават с успех, както и 46 на сто от тези на идващите от Афганистан.\r\nРиск за оставане в родината си успяват да докажат 23 на сто от гражданите на Русия и 17 на сто от украинците, търсещи убежище в ЕС. 8% от албанците, подаващи молби за бежанци, получават положителен отговор, макар страната да има статут на кандидат за член в ЕС.", "date": "2019.04.25", "title": "Мигрантите пак напират към Гърция на път за Европа"}
{"url": "https://www.dnes.bg/akoshtete-vqrvaite/2019/04/25/vchera-biahte-s-dynki-znachi-ste-chast-ot-protest.408713", "text": "Ако днес сте облечени с дънки, това може да означава, че сте част от протестиращите, дори да не сте осъзнали това. 24 април е Международният ден на дънките. Той е организиран от фондацията \"Peace Over Violence\", като за първи път се отбелязва през 1999 г. И е част от една по-мащабна кампания.\r\nПротестът започнал в Италия. През 1992 г. италиански съд праща в затвора 45-годишен мъж за изнасилване на 18-годишно момиче. Осъденият обажалвал присъдата си и се обърнал към Върховния съд на Италия. От там съдействали за неговото освобождаване.\r\n \r\nСтановище на Върховния съд гласи: \"Момичето е помогнало на изнасилвача - със събличането на дънките си, и след като то е помогнало за махането на дънките от себе си, това вече не се смята за изнасилване, а секс по взаимно съгласие\".\r\n \r\nТова становище е предизвикало членове на парламента на страната да протестират и те нарочно са се появили с дънки на работното място, пишат от \"The New York Times\". Този протест вдъхновил и други хора, както и някои организации, затова няколко години по-късно започнало отбелязването на Деня на дънките.\r\n \r\n\r\n ", "date": "2019.04.25", "title": "Вчера бяхте с дънки? Значи сте част от протест!"}
{"url": "https://www.dnes.bg/obrazovanie/2019/04/25/uchenicite-namaliaha-s-16-hiliadi-polovinata-ot-tiah-zad-granica.408697", "text": "През миналата учебна година 16 хиляди ученици са напуснали образователната система. От тях 13 хиляди са били в основното училище.\n\r\nНай-много от напусналите ученици са заминали в чужбина – 7 хиляди, което е  46.1%. Други 40 на сто са отпаднали от системата по семейни причини  и една 9%, защото не им се учи. \n\n Към октомври 2018 г. учебни занятия се водят в 1 955 общообразователни училища, от които 131 начални, 1 173 основни, 68 обединени, 115 гимназии и 468 средни училища, сочат данните на НСИ.\n\r\nВ сравнение с предходната година общообразователните училища намаляват с 14 поради закриване или преобразуване. \n                    \n                    \n                \r\nУчениците са 581.3 хил., 86.1 хил. от които са записани в училища в селата. \n\r\nВ една паралелка в дневните общообразователни училища се обучават средно по 21 ученици.\n\r\nПрез 2018 г. основно образование в общообразователните училища са завършили 71.8 хил., а средно образование - 26.5 хил. ученици. \n\r\nОтносителният дял на децата в общообразователните училища, изучаващи чужди езици в началните класове (I - IV), е 85.2%, като от тях най-голям е делът на изучаващите английски език.\n\r\n91.9%. от учителите (вкл. директорите и заместник-директорите с преподавателска заетост) в общообразователните училища през учебната 2018/2019 година са 50.8 хиляди. \n\r\nОт тях 94.4% са със завършена образователно-квалификационна степен \"бакалавър\" или \"магистър\", 4.9% са завършили \"професионален бакалавър\" или еквивалентна в миналото степен и 0.7% са със средно образование.\n\r\n\n\r\nКъм 1.10.2018 г. в страната функционират 78 частни общообразователни училища, от които 4 начални, 31 основни, 18 гимназии и 25 средни училища. В тях са записани общо 10 113 ученици, или 1.7% от общия брой на учениците в общото образование.\n\r\nКъм 1.12.2018 г. в страната функционират 1 834 самостоятелни детски градини с директор. В тях са записани 218.8 хил. деца, от които 113.0 хил., или 51.6%, са момчета.\n\r\nВ сравнение с предходната година броят на децата намалява с 1%. \n\r\nСредният брой деца в една детска градина за страната е 119, като за градовете е значително по-голям - 154, а за селата - 62. Една група се формира средно от 24 деца, съответно 25 в градовете и 20 в селата. Педагогическият персонал, зает в детските градини, е 19.8 хил. и в сравнение с предходната учебна година се увеличава със 182 души, или с 0.9%. Детските учители са 18.5 хил., или 93.7% от педагогическия персонал.\n\r\nПрез учебната 2018/2019 г. в страната функционират 101 лицензирани частни детски градини, или с 3 повече от предходната година. Те са посещавани от 4 606 деца, или 2.1% от записаните в детските градини.", "date": "2019.04.25", "title": "Учениците намаляха с 16 хиляди, половината от тях - зад граница"}
{"url": "https://www.dnes.bg/notifikacii/2019/04/25/v-sauditska-arabiia-obezglaviha-publichno-37-dushi.408745", "text": "Във вторник Министерството на вътрешните работи на Саудитска Арабия обяви за 37 публични екзекуции на престъпници от страната, съобщава Daily Mail. Едно от обезглавените тела било провесено, за да служи за пример на обществото.\r\nОт организацията за Правата на човека помолили за помилването на повечето от осъдените на смърт, но техните искания не били взети под внимание. Те намират за притеснителни методите, които правителството е използвало за „извличане на признания“ от арестуваните, а именно чрез мъчения с електрошок, побой и оковаване във вериги.\r\nНа мъжете им било отказано правото на адвокат и били държани в изолация в продължение на месеци.\r\nДвама от обезглавените били аресестувани на 16 и 17-годишна възраст и лежали над 4 години, защото по времето на задържането им международния закон строго забранявал смъртните присъди за непълнолетни.\r\n                \n                Муджтаба, тогава на 17, бил измъчван и пребиван тежко, докато не „признал“ престъпленията си, включително участие в протести. Той бил приет в университета на Западен Мичиган, САЩ, но бил арестуван на летището, когато напускал страната.\r\n21-годишният Абдулкарим също бил обезглавен публично за разпространение на информация за протести в приложението WhatsApp.\r\nДвамата били набедени за терористи, докато тийнейджърите просто обменяли информация на телефоните си, свързана с мирни протести.\r\nПризоваваха се западните съюзници на Саудитска Арабия да действат незабавно, за да предутвратят убийствата на още млади хора, упражнили правото си на свобода на изразяването.", "date": "2019.04.25", "title": "В Саудитска Арабия: Обезглавиха публично 37 души"}
{"url": "https://www.dnes.bg/zvezdi/2019/04/25/azis-pak-na-pyt-tozi-pyt-do-veneciia.408746", "text": "„Винаги съм знаел, че един ден ще бъда на същото място на което Мадона е снимала “Like a Virgin“. Това написа Азис и публикува снимка от поредното си пътуване. Певецът сподели с последователите си във Facebook, че разпуска във Венеция.\r\nАзис се е снимал на фона на един от емблематичните канали в италианския град. По потника, който носи, можем да заключим, че той е случил на хубаво време за разходки из забележителностите.\r\n \r\n„Ако дойдеш към Барселона, ще ти покажа и къде си е купила апартаментче“, отговори му фен под публикацията.\r\n \r\nПреди няколко дни попфолк изпълнителят качи снимка и изтъкна, че тръгва на път с двама свои приятели.\r\n \r\n\r\n ", "date": "2019.04.25", "title": "Азис пак на път, този път до Венеция "}
{"url": "https://www.dnes.bg/stranata/2019/04/25/noviiat-spektakyl-na-peeping-tom-v-plovdiv.408759", "text": "Българската публика ще има шанса да види последния спектакъл на белгийската компания на 20 септември в Дом на културата “Борис Христов” от 20:00ч.\r\n“Дете” завършва семейната трилогия заедно с “Баща” от 2014г. и '’Майка” от 2016 г.\r\nДействието на най-новия спектакъл на Peeping Tom проследява начина, по който децата възприемат заобикалящия ги свят, от техните най-съкровени желания и най-големи страхове.\r\nХореографите Габриела Каризо и Франк Шартие изучават комплексния космос на децата чрез езика на тялото и интерпретират метаморфозите, през които преминава гледната им точка под постоянния натиск на емоциите, несигурността и съмненията.\r\n                    \n                    \n                Декорите на представлението реалистично пресъздават образа на митичната гора - главен герой във вселената на детското въображение, а на сцената ще оживеят чудновати и страховити създания и ще се вихрят магии и кошмари, точно както в необятната детска фантазия.\r\nТова ще е втория досег на българската публика с Peeping Tom от 2017 година насам, когато компанията гостува с втория проект от трилогията - “Майка”.\r\n12-тото издание на международния фестивал за съвременен танц и пърформанс One Dance Week ще се проведе в Дома на културата „Борис Христов“ в Пловдив. Билети за спектаклите се продават онлайн в системата на EpayGo.bg, както и на касите на EasyPay. \r\n ", "date": "2019.04.25", "title": "Новият спектакъл на Peeping Tom в Пловдив"}
{"url": "https://www.dnes.bg/sofia/2019/04/25/nov-terminal-i-pista-za-letishte-sofiia-srokyt-do-10-godini.408671", "text": "Офертите за концесия на летище София ще бъдат отворени на 9 май в открито заседание на комисията за провеждане на процедурата в 9.00 часа. Това заяви министърът на транспорта, информационните технологии и съобщенията Росен Желязков пред ресорната парламентарна комисия.\n\r\nТака, както е според закона, първо ще бъдат обявени допуснатите участници. След това, отново по реда на тяхното подаване ще бъдат отворени офертите на участниците. Комисията ще прочете обвързващите предложения на всички допуснати участници. На това заседание ще бъдат обявени и параметрите, които предлага всеки от участниците - размер на годишното концесионно възнаграждение, размер на инвестициите, планове за развитие на летището, е допълнил още министърът.\n                    \n                    \n                \r\nРосен Желязков уточни, че бъдещият концесионер следва да изгради нов терминал и писта на най-голямото летище у нас до десетата година от подписването на концесионния договор, защото капацитетът на съществуващите вече е запълнен.\n\r\nТранспортният министър определи позицията на опозицията като ясно изразена и политическа. \n\r\n\"Няма как да не призная, че най-успешните концесии в летищната и пристанищната инфраструктура са направени по времето на управлението на тройната коалиция, за което е и видимо, че това води до подобряване на услугата и до подобряване на инфраструктурата\", коментира още министърът.\n\r\nВъв връзка с исковата молба на Европейската комисия пред Съда на Европейския съюз, че страната ни не е изпълнила задълженията си спрямо безопасността на железопътния транспорт в Общността, отнасящи се към дейността на звеното за разследване на произшествия във въздушния, водния и железопътния транспорт, министър Желязков заяви, че са подготвени промени в три закона. Това са Законът за гражданското въздухоплаване, Законът за железопътния транспорт и Кодексът на търговското корабоплаване.\n\r\nСъщо така се предлага да бъде създаден Национален борд за разследване на произшествия във въздушния, водния и железопътния транспорт като самостоятелно юридическо лице към Министерския съвет, второстепенен разпоредител с бюджет към министъра на транспорта, информационните технологии и съобщенията.", "date": "2019.04.25", "title": "Нов терминал и писта за летище София, срокът – до 10 години"}
{"url": "https://www.dnes.bg/temida/2019/04/25/sydyt-v-strasburg-bylgariia-da-osiguri-dom-na-romite-ot-voivodinovo.408695", "text": "Вчера, 24 април, Европейският съд по правата на човека определи привременни мерки на българското правителство по силата на чл. 39 от Правилника на Съда по отношение на 16 роми, бивши жители на с. Войводиново, повечето от които деца, които бяха прогонени от домовете си на 6 януари 2019 г.\n\n\n\nТе са част от общо 55 лица от Войводиново, жалбоподатели по делото Пакетова и други срещу България. \n\r\nБългария е длъжна да предприеме алтернативно настаняване на жалбоподателите, като гарантира, че тези от тях, които са деца, няма да бъдат излагани на условия, които са нечовешки/унизителни в нарушение на чл. 3 от Европейската конвенция за правата на човека. *\n                    \n                    \n                \r\nВластите са задължени  да разгледат и молбите за общински жилища, които жалбоподателите са подали до кмета на община Марица и на които все още не са получили отговор. \n\r\nПо отношение на останалите 39 лица, жалбоподатели по делото, Съдът не указва привременни мерки, но дава приоритет на жалбата, което означава, че тя скоро ще бъде обсъдена с българското правителство.\r\nАко препоръките не бъдат изпълнение, ЕСПЧ ще намери, че България е в нарушение на член 34 от Конвенцията за правата на човека. Според него Съдът може да приема жалби от всяко лице, неправителствена организация или група лица, които твърдят, че са жертва на нарушение от страна на някоя от високодоговарящите страни на правата, провъзгласени в конвенцията или протоколите към нея.  Страните са длъжни да не създават по никакъв начин пречки за ефективното упражняване на това право.\r\nПрипомняме, че в началото на януари тази година двама роми нападнаха командоса Валентин Димов, а във Войводиново избухнаха протести. Наложи се намесата на вицепремиера Красимир Каракачанов и беше взето решение за събаряне на незаконните постройки в махалата. \n\r\n", "date": "2019.04.25", "title": "Съдът в Страсбург: България да осигури дом на ромите от Войводиново"}
{"url": "https://www.dnes.bg/stranata/2019/04/25/vremeto-na-razpeti-petyk-slynchevo-i-temperaturi-do-28-c.408689", "text": "Слънчево време ще има утре над по-голямата част от страната. След обяд над Западна и Централна България ще се развие купеста и купесто-дъждовна облачност. Според  повишението на температурите ще продължи и максималните ще са между 23 и 28 градуса, по-ниски по Черноморието - 15-17 градуса.\r\nНад Черноморието ще бъде предимно слънчево. В сутрешните часове на места с ниска облачност и намалена видимост. Ще духа до умерен югоизточен вятър. Максимални температури на въздуха: 15-17 градуса. Температурата на морската вода е 12 градуса-14 градуса. Вълнението на морето ще бъде 2 бала.\r\nНад планините ще преобладава слънчево време, след обяд над масивите в Западна и Централна България ще се развива купеста и купесто-дъждовна облачност. На места ще превали краткотраен дъжд, придружен с гръмотевици. Ще духа слаб югозападен, по билата до умерен западен вятър. Максимална температура на височина 1200 метра около 17 градуса, на 2000 метра - около 10 градуса.\r\n                    \n                    \n                В събота температурите все още ще бъдаит високи, но в следобедните часове над западната половина от страната, а през нощта срещу неделя и на изток, ще се развива купеста и купесто-дъждовна облачност. Ще има краткотрайни, на места интензивни валежи, придружени с гръмотевици и временно усилване на вятъра; възможни са и градушки.\r\nНад Източна България през по-голямата част от деня ще преобладава слънчево време. В неделя вятърът ще се обърне от северозапад и ще се усили. Ще има променлива облачност, без съществени валежи. Дневните температури слабо ще се понижат.", "date": "2019.04.25", "title": "Времето на Разпети петък: Слънчево и температури до 28°C"}
{"url": "https://www.dnes.bg/rusia/2019/04/25/es-gneven-na-putin-za-ruskite-pasporti-za-ukrainci.408742", "text": "Европейската комисия протестира остро срещу указа, с който руският президент Владимир Путин облекчи режима за кандидатстване за руско гражданство на украинци, живеещи в сепаратистките региони в източната част на страната.\n\r\nВ изявление на говорителя на върховния представител за външната политика на ЕС Федерика Могерини той се определя като “атака срещу суверенитета на Украйна”.\n\r\n“Времето за това решение веднага след президентските избори в Украйна, които демонстрираха силната привързаност на Украйна към демокрацията и върховенството на правото, показва намерението на Русия да продължи да дестабилизира Украйна и да изостри конфликта”, се казва в изявлението, разпространено днес.\n                    \n                    \n                \r\nЕвропа настоява Кремъл да се въздържа от нарушаване на Минските мирни споразумения и отправя призив към Русия да позволи регионите в Източна Украйна, които не са под контрола на Киев, да бъдат реинтегрирани към Украйна.\n\r\n“Европейският съюз остава твърд в подкрепата си за независимостта, суверенитета и териториалната цялост на Украйна”, се казва в позицията на ЕС.\r\n\n\r\nВчера председателят на Съвета на ЕС Доналд Туск разговаря по телефона с новия и със стария президент на Украйна Володимир Зеленски и Петро Порошенко, за да ги увери, че Европа твърдо подкрепя страната, включително нейната територия и цялост. Лидерите ЕС и Украйна ще се срещнат през юли.\n\r\nСпециалният представител на САЩ за Украйна Курт Волкер определи решението на Путин за “силно провокативно” и подкопаващо усилията за прилагане на Минските споразумения и връщането на Украйна на контрола върху Донбаския регион\n\r\n“Независимо от предпочитания език Донбас и хората в него са украинци”, написа той в Twitter.\n\r\nМеждувременно шефът на Съвета за национална сигурност и отбрана на Украйна Олександър Турчинов изрази съмнения, че актът на Путин означава, че Москва се готви за нова военна намеса, след като мирното споразумение беше сключено през 2015 г.\n\r\n“Путин създава юридически условия за официално използване на въоръжените сили на Руската федерация срещу Украйна”, е цитиран да казва днес той.\n\r\nРуското законодателство допуска използването на армията за защита на руски граждани и извън територията на федерацията.\n\r\nНовоизбраният президент Зеленски, който още не е встъпил в длъжност, призова Западът да притисне Кремъл с още санкции.\n\r\nВчера руският президент подписа указ, с който на жителите на Донецка и Луганска област в Източна Украйна се разрешават да кандидатстват за руско гражданство по опростена процедура. Кремъл определя това като акт на “защита на правата и свободите на гражданите”. \n\r\nСпоред процедурата украинците в двата региона ще могат да вземат руски паспорти в срок до 3 месеца срещу представяне на документ, че живеят постоянно в Донецка и Луганска област. \n\r\n ", "date": "2019.04.25", "title": "ЕС гневен на Путин за руските паспорти за украинци"}
{"url": "https://www.dnes.bg/health/2019/04/25/kysnata-vecheria-e-vredna-za-zdraveto.408624", "text": "Няма значение дали вечеряте късно или просто похапвате нещо преди лягане, този навик е вреден по много причини. Ето 10 от тях.\r\n\r\nИзследване, представено на годишната среща на Endocrine Society в Ню Орлиънс констатира, че хората с наднормено тегло, които вечерят късно, имат по-висок индекс на телесна маса за разлика от хората с наднормено тегло, които обаче вечерят рано.\r\n\r\nОпасността от поява на киселини в хранопровода, устата и пареща болка в гърдите е по-голяма, когато се храните късно вечер. Когато си легнете скоро след похапване вечерта е много вероятно да получите рефлукс, който да попречи не само на съня ви, но и на нормалната функция на храносмилателния тракт.\r\n                    \n                    \n                \r\nКъсното хранене повишава нивата на кръвното налягане, като влошава състоянието и при вече диагностицирана хипертония. За да се справи организмът с обработката на всички хранителни вещества е необходим интервал от вечерята до момента на заспиването от най-малко 4 часа.\r\n", "date": "2019.04.25", "title": "Късната вечеря е вредна за здравето "}
{"url": "https://www.dnes.bg/index/2019/04/25/iaica-kato-minioni-kak-da-si-gi-napravite.408628", "text": "Велика сряда е. Според народните вярвания, на този ден не бива да се върши никаква работа. Днес децата берат здравец, който да раздават на Разпети петък, а домакините подготвят всичко необходимо за боядисването на яйцата.\r\nНяколко поредни дни ви представяхме различни техники за шарене на яйцата. Днес ще ви покажем последната, подходяща за изненада на най-малките, за които боядисването е същинско удоволствие.\r\n \r\nМиньоните са любими герои на малчуганите от популярен анимационен филм със същото наименование. Трудно може да ги сбъркате. Те се отличават със синьо-жълтия си цвят и ококорените очички. Ако искате да ангажирате вниманието на децата, кажете им, че ще правите от бъбривите пакостници и бързо ще се сдобиете с помощници.\r\n \r\n\r\n\r\n\r\n\r\n\r\n\r\n\r\n\r\n\r\n\r\n \r\nЗа да получите точни копия на миньоните, е добре да ползвате бели яйца. За предпочитане е да ги измиете предварително и ако можете, с гъба да премахнете червения печат, поставен им при пакетирането.\r\n \r\nСварявате добре яйцата на бавен огън. Във водата може да сложите малко оцет, за да може боята да хване добре. В две купички сипвате по малко топла вода и разтваряте синята и жълтата боя според указанието (може и да сложите две бои за по-добър резултат).\r\n \r\nПърво потапяте цялото яйце в жълтото и го оставяте за 4-5 минути. След това го изваждате и го оставяте да изсъхне за 1-2 минути. Внимателно го хващате с подходяща щипка или чисти пръсти и потапяте „дупето“ на яйцето в синята боя. Идеята е да се получат две равни половини с различен цвят.\r\n \r\nСлед като боядисате всички яйца в синьо и жълто, идва време да сложите очичките. Тях трябва да купите предварително от магазините за левче или артматериали. Някои са самозалепващи се, на други може да сложите малко сухо лепило и да ги притиснете добре към яйцето, за да се закрепят. После използвайте черния маркер, за да сложите усмивки, коса и някои други орнаменти, типични за миньоните. Оставете ги настрани да изсъхнат хубаво, за да не размажете маркера с ръце.\r\n \r\nЗа да ви е по-лесно, може да си отворите няколко снимки на миньони на компютъра или телефона.\r\n \r\nКрайният резултат със сигурност ще се хареса на най-малките на Великден. Препоръчително е да съхранявате яйцата на по-студено място вкъщи, но не и в хладилник, за да не се развалят рисунките с маркера от влагата.\r\n \r\n", "date": "2019.04.25", "title": "Яйца като миньони - как да си ги направите?"}
{"url": "https://www.dnes.bg/temida/2019/04/25/aleksandyr-manolev-s-obvinenie-garanciiata-mu-100-bona.408744", "text": "Окръжна прокуратура – Благоевград привлече като обвиняеми бившия зам. - министър на икономиката Александър Манолев след проверка за къщата за гости, която си построил, но която всъщност била използвана само от неговото семейство. \n\n\n Заедно с него и обвинение се сдоби и Ана Димитрова.\n\r\nОбвинението е за престъпление, засягащо финансовите интереси на Европейския съюз, извършено от двамата в съучастие и при условията на продължавано престъпление, съобщиха от пресцентъра на Прокуратурата. \n\r\nДвамата са обвинени за това, че в периода от началото на месец януари 2013 година до октомври 2015 година, са представили неверни сведения в Заявление за подпомагане , землището на Сандански и приложени към него документи и в Заявка за плащане от 14.10.2015 г. и приложени към нея документи.\n                    \n                    \n                \r\nСпоред прокуратурата неверните сведения са представени, за да получи търговецът - ЕТ \"Агротрейд - Ана Димитрова\" средства от фондове, принадлежащи на ЕС – \"Европейския земеделски фонд за развитие на селските райони – Европа инвестира в селските райони\" в размер на  391 160 лева.\n\r\nНа Ана Димитрова е взета мярка за неотклонение гаранция в пари в размер на 2 000 лева, а на Александър Манолев – гаранция в размер на 100 000 лева.\n\r\nОт Държавното обвинение уточняват, че действията по събиране на доказателства, разпити на свидетели и назначаване на експертизи продължават. \n\r\nМалко след като разбра, че Александър Манолев е разследван Върховната касационна прокуратура за злоупотреба с европейски средства, той подаде оставка като зам.-министър на икономиката. \n\r\n\"Сигурен съм, че в документите няма нищо срещу мен, но не мога да подложа семейството си отново на това. Благодаря за доверието. Решението ми е лично\" - каза тогава Манолев. \n\r\n ", "date": "2019.04.25", "title": "Александър Манолев с обвинение, гаранцията му - 100 бона"}
{"url": "https://www.dnes.bg/stranata/2019/04/25/bylgarinyt-kupil-imenie-v-bevyrli-hils-stroi-baza-v-plovdiv.408718", "text": "Българинът, който купи имението в Бевърли Хилс за 35 милиона долара, строи производствена база в Пловдив, предава Марица.\r\nХристо Христов инвестирал в града чрез фирмата си „Сейдж технолоджис“ ООД, на която е мажоритарен собственик. Оръжейният собственик вече е построил модерна сграда на Околовръстното съвсем близо до разклона за Прослав. 4-етажната база все още не била пусната в експлоатация, а вчера на терена имало бригада, която работела.\n\n\r\nПредметът на дейността на дружеството е изработка на машинни елементи, агрегати и електронни устройства, показва Търговския регистър. Още в началото на годината „Сейдж технолоджис“ ООД е пуснало онлайн обяви за набиране на персонал. Наети били конструктори по електроника, машинен оператор на CNC струг, счетоводител, специалист логистика и др.\r\n                    \n                    \n                Другата фирма на Христов обаче набира по-голяма популярност - „Сейдж консултантс“, която търгува с оръжия, боеприпаси и стоки с възможна двойна употреба. Дружеството работи с продукция на заводите в Червен бряг и Провадия.\r\nВ борда на директорите на компанията присъства и Генчо Христов, съпруг на Дора Праматарова. Чрез фирмата си „Прайм-ДС“ семейството разбуни имотния пазар в Пловдив, когато през есента на 2007 година теренът на някогашната Сточна гара - земя и сгради, беше продадена на „Прайм-ДС“.\r\nСделката беше парафирана от министъра на регионалното развитие и благоустройството Асен Гагаузов, който отговаряше за държавната собственост. На търга с тайно наддаване се явиха общо 11 компании, но \"Прайм-ДС\" успя да пребори конкуренцията. Впоследствие теренът бе апортиран в ново дружество - „ТПЦ Тримонциум Център Пловдив“. Две години по-късно цялата фирма е придобита от Einkaufs-Center Plovdiv, регистрирана в Хамбург, а в края на 2017 година 36 декара от зоната на Сточна гара минаха в ръцете на Nepi Rockcastle. Цената на придобиване е около 17 милиона лева.\r\nЮжноафрикански фонд ще строи четвъртия мол в града под тепетата. Сега Праматорова и Генчо Христов са сред сериозните инвеститори на имотния пазар в София.", "date": "2019.04.25", "title": "Българинът, купил имение в Бевърли Хилс, строи база в Пловдив"}
{"url": "https://www.dnes.bg/politika/2019/04/25/v-zashtita-na-rozovoto-maslo-zakon-za-maslodainata-roza.408732", "text": "Депутатите на  новия а. С него  на розопроизводителите и розопреработвателите, а за се предвиждат от 500 до 5000 лева.\n\n\n\r\nС текстовете се цели да се защити интересът на розопроизводителите и розопреработвателите, както и да се гарантира качеството на българското розово масло.\r\n\n\r\nЗаконодателната инициатива е наложителна поради настъпилите през последните години процеси на масово създаване на насаждения от маслодайна роза с неясен и разнороден сортов състав, различни стопански качества и , който не може да бъде обработен технологично в съществуващите обекти за преработка. \n                    \n                    \n                \r\n с доказан произход, предвижда още законопроектът. Ще се регламентират и взаимоотношенията между производители и преработватели, чрез сключването на договори за изкупуване на маслодайната роза.\n\r\nСъс законопроекта се създава и  на розопроизводителите, розопреработвателите и обектите за производство на продукти от маслодайна роза. \n\r\nЗа тези, които произвеждат цвят от маслодайна роза, без да са вписани в регистъра обаче, се предвижда в размер . Когато нарушението е извършено оте или едноличен търговец, санкция скача от  \n\r\nЗа невписаните преработватели на маслодайна роза глобата е в размер от 3000 до 5000 лв., а при \n\r\nПо време на дебатите зам.-министърът на земеделието Вергиния Кръстева посочи, че и това налага намесата на държавата в неговата защита.\n\r\n\"Предвидени са и договори, които да се сключват между розопроизводителите и розопреработвателите. Това е гаранция и за розопроизводителите, че техният цвят ще бъде изкупен и заплатен накрая\", коментира тя.\n\r\nЙордан Апостолов от НФСБ се съгласи, че е належащо да има такъв закон, но настоя, че той не трябва да бъде приеман в този вид. По думите му текстовете трябва да бъдат променени и обвини ГЕРБ, че е нарушен политическият диалог.\n\r\nПавел Шопов от \"Атака\" пък изрази задоволство, че след толкова години се е стигнало до приемането на този закон. Той обаче разкритикува социалистите, които от два месеца отсъстват от пленарните заседания.\n\r\n\"БСП уж имат за емблема българската роза, а ги няма. Те щяха да са полезни за приемането на този закон\", заключи Шопов.", "date": "2019.04.25", "title": "В защита на розовото масло - закон за маслодайната роза"}
{"url": "https://www.dnes.bg/football/2019/04/25/siti-i-livyrpul-okupiraha-idealniia-otbor-v-angliia.408709", "text": "Манчестър Сити и Ливърпул заеха десет от местата в идеалния състав за сезона, обяви Съюзът на професионалните футболисти (ПФА) в Англия. \r\n \r\nПол Погба, световен шампион с Франция и халф на Манчестър Юнайтед, е единственият играч извън двата отбора, водещи в класирането на първенството три кръга преди края. Според феновете той е трябвал да бъде заместен от Еден Азар, който прави отличен сезон с екипа на Челси с 16 попадения и 13 асистенции.\r\n \r\nПогба пък вкара 13 гола и записа девет асистенции, а сезонът за него тръгна по чудесен начин след назначаването на Оле Гунар Солскяер начело на \"червените дяволи\".\r\n \r\n ", "date": "2019.04.25", "title": "Сити и Ливърпул окупираха идеалния отбор в Англия"}
{"url": "https://www.dnes.bg/obshtestvo/2019/04/25/nacionalna-strategiia-za-deteto-niama-da-ima-reshenieto-na-borisov.408754", "text": "След протеста на родителите премиерът Бойко Борисов разпореди да бъде спряна работата по проекта за \r\nНационалната стратегия за детето за периода 2019-2030 г. \n\n Причината за решението му е негативната реакция на част от обществото срещу документа, съобщиха от пресцентъра на Министерството на труда и социалната политика.\r\nСпоред протестиращите родители стратегията  предвижда пълна власт от страна на държавата и респективно на отделните чиновници над живота на всяко дете и неговото семейство. \n\r\nТе смятат също, че чрез стратегията се цели ограничаване на правата на родителите. \n\r\n\"Целта на документа никога не е била да отнема децата от техните семейства и да противопоставя интересите на децата и техните родители. Въпреки това  на заложените в проекта на стратегията мерки\",  коментираха от социалното министерство. \n                    \n                    \n                \r\nОттам допълват, че държавата няма да решава вместо родителите или да изземва правата им. \n\r\n\"Подкрепата и грижите за детето и родителите са свързани. Най-добрата среда за детето е неговото семейство. За всички нас е важно да имаме общо разбиране за развитието на следващите поколения българи\", пише още в съобщението.", "date": "2019.04.25", "title": "Национална стратегия за детето няма да има! Решението на Борисов"}
{"url": "https://www.dnes.bg/stranata/2019/04/25/hakeri-iztochiha-2-600-lv-ot-karta-na-jena-v-invalidna-kolichka.408682", "text": "2 600 лв. източили хакери от банковата сметка на жена в инвалидна количка.\r\nИвелина Димитрова от село Тръстеник, Русе, събирала пърите за лечение и рехабилитация с надеждата, че един ден може да проходи. Сумата тя събрала с изработване на кривни.\r\nСамо преди ден обаче тя разбрала, че в сметката й била опразнена.\r\n\"На 23-ти април си влязох в пощата. Видях неприятен имейл, в който пишеше, че съм достигнала лимита си и не мога повече да пазарувам. Проверих и видях 6 транзакции, които не съм направила аз. Имам и дарителска, и лична сметка. За щастие от банката ми обясниха, че парите от дарителската сметка няма как да бъдат източени\", разказа пред Нова телевизия Ивелина.\r\n                    \n                    \n                Тя веднага потърсила помощта на банката, от която я посъветвали да блокира картата. „Посъветваха ме да предам картата и да подам молба за оспорване на транзакциите. Пуснах и жалба до ГДБОП, за да сигнализирам за кибератака“, допълни тя.\r\nСумата била изтеглена от чужбина, показва онлайн банкирането. Всяка транзакция била от различен адрес. От банката гарантирали, че ще възстановят откраднатата сума.", "date": "2019.04.25", "title": "Хакери източиха 2 600 лв. от карта на жена в инвалидна количка"}
{"url": "https://www.dnes.bg/notifikacii/2019/04/25/zaplashva-li-ni-iadrena-voina.408765", "text": "Според британския парламент, липсата на значим контрол над оръжията може да доведе до надпревара в тяхното създаване, а рано или късно - и до ядрена война. Това гласи нов доклад, цитиран от Indipendent. \r\nНадпреварата, в комбинация със срива на дипломатична комуникация между държавите и развитието на новите технологии увеличават риска от ядрена атака до толкова, че днес той е с най-високо равнище от Студената война, пише в доклада си Камарата на лордовете. \r\nБританският парламент подготвя документа, който изразява \"големите им притеснения\" в навечерието на срещата на Обединените нации, която ще се проведе в Ню Йорк следващата седмица. \r\n\"Сега сме все по-близо до свят, в който няма да има споразумения за контрол над оръжията, което ще доведе до нова надпревара за въоръжаване и увеличаване на риска от ядрена война\", пишат те и призовават да се вземат мерки срещу държаните, които притежават ядрено оръжие. ", "date": "2019.04.25", "title": "Заплашва ли ни ядрена война? "}
{"url": "https://www.dnes.bg/zvezdi/2019/04/25/koi-sa-novite-tendencii-v-banskite.408749", "text": "Времето става все по-слънчево, градусите се вдигат, а това значи само едно – време е да си избираме бански за морето.\r\nПочивката ни тази година ще мине под знака на сексапила, а основно вдъхновение идва от Даутцен Крус и предложенията в колекция бански.\r\n \r\nКрасавицата позира в кампания за пролет-лято 2019, а основните тенденции открояват дръзки комбинации от контрастни цветове, триъгълни форми за бикините и модели цели бански, декорирани с дантела.\r\n \r\nБлондинката не спира дотук и представя как бихме изглеждали, ако заложим на къдри, принтове с полка точки или пък смели райета.\r\n \r\nАко и вие се чудите кое да изберете –  и се подгответе за морската почивка под знака на модните тенденции.\r\n ", "date": "2019.04.25", "title": "Кои са новите тенденции в банските? "}
{"url": "https://www.dnes.bg/eu/2019/04/25/pod-40-ot-evropeicite-znaiat-che-izborite-za-ep-sa-prez-mai.408741", "text": "По-малко от 40 на сто от европейците знаят, че изборите за Европейски парламент ще се състоят през май, а едва 5 процента могат да посочат точните дати - между 23 и 26 май, показва проучване на института за политически анализи и сондажи \"Кантар пюблик\", цитирано от Франс прес.\n\r\nСпоред допитването, публикувано днес от Европейския парламент, 38 процента от европейците (извън Великобритания) са знаели в края на февруари през кой месец ще са изборите. В седем страни, сред които и Италия, този процент е бил над 50, а във Франция – 34.\n\r\nВ четири държави (Дания, Холандия, Швеция и Белгия) над половината запитани са казали, че със сигурност ще гласуват (между 58 и 65 процента от анкетираните). Французите, които са сигурни, че ще гласуват, са 44 на сто, което е над средното европейско равнище (35 процента) и с 10 процентни пункта повече спрямо предишното допитване от септември-октомври миналата година.\n                    \n                    \n                \r\nСпоред Еди Вотрен-Дюмен от \"Кантар пюблик Франс\", цитиран в комюникето на ЕП, избирателната активност във Франция се очаква да е близка до тази от 2014 г. (42,4 процента), въпреки че прогнозата е \"деликатна\" - от една страна това ще е първият изборен тест за президента Еманюел Макрон, а от друга френските избиратели \"може да бъдат изненадани от липсата на познати за тях имена сред водачите на листи, което е възможно да бъде изтълкувано като белег, че френската политическа класа отдава по-малко значение на тези избори\".\n\r\nОсновните въпроси, които безпокоят европейците, си остават икономиката, борбата с безработицата сред младите хора и имиграцията. Общо 44 на сто смятат, че имиграцията трябва да е приоритет в кампанията, при 50 процента през септември-октомври.\n\r\nВсе по-важни за европейците обаче стават климатичните промени и опазването на околната среда, посочени от 43 процента от анкетираните (при 40 процента преди).\n\r\nБорбата с тероризма също е сред най-често назоваваните приоритети.\n\r\nВъв Франция участниците в допитването определят като главен приоритет безработицата сред младежите (57 на сто), следван от климатичните промени (52 процента) и тероризма (50 процента). Имиграцията губи седем пункта в сравнение с есента, посочена от 32 на сто от запитаните.\n\r\nСпоред този пролетен \"барометър\" голяма част от европейците (средно 61 процента в 27-те страни без Великобритания) - подкрепят присъединяването си към ЕС - небивало високо равнище от рухването на Берлинската стена през 1989 г. и приемането на Договора от Маастрихт през 1992 г.\n\r\nПри все това \"нивото на несигурност се повишава, както показва делът от 27 процента на европейците, които смятат, че ЕС не е \"нито нещо хубаво, нито нещо лошо\", като увеличение на този процент е отчетен в 19 страни\", отбелязва \"Кантар пюблик\".\n\r\nПроучването е осъществено между 19 февруари и 4 март в 28-те страни членки. В него са участвали 27 973 души на възраст над 15 години, пише БТА.\n\r\n ", "date": "2019.04.25", "title": "Под 40% от европейците знаят, че изборите за ЕП са през май "}
{"url": "https://www.dnes.bg/notifikacii/2019/04/25/turistite-v-turciia-stavat-vse-poveche-no-harchat-po-malko.408723", "text": "Над 46 милиона чуждестранни туристи са посетили Турция през миналата година. По данни на турското министерство на културата и туризма през 2018 г. е регистриран 25-процентов ръст в посещенията на чуждестранните туристи в страната.\r\nСпоред агенция Ажанс прес, която анализира статистическите данни за туризма в периода 2003-2018 г., посещенията на чуждестранните туристи през миналата година са достигнали най-голям връх. През 2003 г. Турция е била посетена от 13,2 млн. чуждестранни туристи в сравнение с над 46 млн. през 2018 г.\r\nВ същото време обаче средностатистическият турист харчи по-малко по време на почивката си в сравнение с 2003 г., се посочва в анализа на Ажанс прес, цитиран от БТА.\r\nПрез 2018 г. средната похарчена сума е била 647 долара на турист - най-ниската за последните 15 години. За сравнение се посочва, че през 2003 г. тази сума е била 850 долара - най-високата през разглеждания период. \r\n ", "date": "2019.04.25", "title": "Туристите в Турция стават все повече, но харчат по-малко"}
{"url": "https://www.dnes.bg/akoshtete-vqrvaite/2019/04/25/zodiite-i-kakvo-gi-chaka-na-velikden.408717", "text": "Ето какво очаква всеки от зодиакалните знаци през празничните дни, според прогноза на Ръсел Грант пред \"Express\".\r\n\r\n \r\nВаш роднина или близък ще се нуждае от помощ, но вие няма да имате време да му помогнете и ще се чувствате като предатели. Помислете как да се реванширате. Тези дни ще преодолеете нещо, което ви е притеснявало и настроението ви ще се подобри.\r\n \r\n\r\n \r\nЧовек, който е нарушил обещанието си към вас, ще си промени решението и ще ви окаже съдействие. Най-вероятно става дума за колега или съученик. Заедно ще поемете риск и ще се радвате на успехи.\r\n \r\n\r\n \r\nНе се насилвайте да ходите на парти или на семейно събиране, ако не сте в настроение за такива неща. В живота ви в момента има много стрес и сте затрупани със задачи, по-добре запазете енергията си за тях. На партито може да стане скандал.\r\n \r\n\r\n \r\nНай-добре е да прекарате празничните дни с близки и приятели. Ваш приятел, който е много креативен, ще ви вдъхнови и ще ви даде чудесни идеи. В семейството трябва да разрешите някакъв конфликт.\r\n \r\n\r\n \r\nПо празниците може да се захванете с нов проект, който е много обещаващ. Ще се занимавате с работа, но това няма да ви натовари, а дори ще се наслаждавате. Приятел ще ми помоли за услуга и е по-добре да не отказвате.\r\n \r\n\r\n \r\nДевите ще бъдат много уверени в себе си по Великден и ще излъчват харизма. Може да вземат участие в някакви игри или състезания, да тестват себе си и да се отдадат на предизвикателства. Ще привлекат внимание върху себе си.\r\n\r\n\r\n ", "date": "2019.04.25", "title": "Зодиите и какво ги чака на Великден"}
{"url": "https://www.dnes.bg/football/2019/04/25/nakazaha-vutov-za-tri-macha-shte-igrae-na-finala.408727", "text": "Нападателят на Ботев Пловдив Антонио Вутов беше наказан за три мача и глобен с 1000 лв. заради вчерашния си червен картон при драматичното равенство 3:3 с ЦСКА в реванш от 1/2-финалите за Купата на България, игран в София.\r\nВ края на срещата юношата на Левски не сдържа нервите си заради отсъдена дузпа за \"червените\" и бутна главния съдия Петър Костадинов. Вутов беше изгонен на мига, но и с двама футболисти по-малко на терена, гостите вкараха, което ги прати на финал.\r\n \r\nВутов ще пропусне домакинствата на ЦСКА и Левски от Първа лига, както гостуването на Берое. Санкцията му ще приключи за финала за Купата срещу Локомотив Пловдив на 15 май.\r\n \r\n", "date": "2019.04.25", "title": "Наказаха Вутов за три мача, ще играе на финала"}
{"url": "https://www.dnes.bg/rusia/2019/04/25/kim-podari-na-putin-koreiski-mech-toi-si-go-zaplati.408721", "text": "Срещата между ръководителите на Русия и Северна Корея Владимир Путин и Ким Чен Ун във Владивосток приключи.\n\r\nОфициалната част, включваща преговори в тесен и разширен състав, продължи около три часа и половина.\n\r\nНа последвалия прием, състоял се в кампуса на Далекоизточния федерален университет, руският президент подчерта, че мирното решаване на ядрения и другите проблеми на Корейския полуостров \"няма и не може да има\" алтернатива. Той декларира готовността на Русия да съдейства за намаляване на напрежението на полуострова и за укрепване на сигурността в цяла Североизточна Азия.\n\r\nКим Чен Ун заяви, че е имал с Путин \"откровена и и съдържателна обмяна на мнения\" по проблемите на региона и в двустранните отношения. \n                    \n                    \n                \r\nТой подари на домакина си корейски меч, олицетворяващ по думите му \"силата и душата на народа\". Путин поясни, че по руски обичай трябва да заплати за оръжието и даде на госта монета.\n\r\nКогато след приема Ким потегляше със своя \"Мерцедес\", той отвори прозореца и дълго маха с ръка за довиждане, а Путин също му помаха, предаде ТАСС, цитирана от БТА.\r\n\r\nАсошиейтед прес цитира думи на Ким в началото на банкета, че приятелството между Северна Корея и Русия \"е укрепвало, преодолявайки всички трудности и препятствия, предложени му от историята\", и че неговото непрестанно развитие \"служи не само на взаимните интереси, а е необходимо за гарантирането на сигурността и стабилността в региона\".\n\r\nРойтерс отбелязва, че втората сесия от преговорите с участието на целите делегации е приключила без изявления от двете страни. Последната среща на Путин с ръководител на КНДР датира от 2002 г., когато той се среща с Ким Чен Ир - покойния баща и предшественик на Ким Чен Ун.\n\n\n\r\nПреди двустранната среща в разширен състав се състоя среща на четири очи между Путин и Ким. Тя продължи около два часа и след нея двамата лидери я определиха като ползотворна, конструктивна и обстоятелствена. Путин каза, че на срещата на четири очи е обменил с Ким мнения за това какво трябва да бъде направено за подобряване на ситуацията на Корейския полуостров. Ким каза, че с Путин са обсъждали начини за мирно уреждане на кризата там.\n\r\nСевернокорейският лидер изрази надежда, че конструктивният и полезен диалог с Путин ще продължи. Путин каза, че с Ким са обсъждали и историята на двустранните отношения и перспективите за развитие на двустранните връзки.\n\r\nСлед преговорите в чест на гостуващата севернокорейска делегация бе даден тържествен прием, чието меню включваше борш, пелмени, салата от раци, треска в сос, говеждо месо с патладжани, а за десерт ще има шоколадова торта. Бяха предложени вина руско производство - шардоне и мерло. Домакините бяха предвидили и постно меню за всички желаещи. Като сувенир пък гостите  получиха паметен медал от срещата на Путин с Ким с изображението на двамата лидери.", "date": "2019.04.25", "title": "Ким подари на Путин корейски меч, той си го заплати"}
{"url": "https://www.dnes.bg/obshtestvo/2019/04/25/voenni-samoleti-nad-sofiia-ot-2-mai-repetirat-za-gergiovden.408667", "text": "Полети на вертолети и самолети ще има над София в края на следващата седмица, започва подготовката за парада на 6 май.\r\nПолетите на Българските военновъздушни сили ще бъдат на 2, 3 и 4 май между 10:00 ч. и 11:00 ч. и между 14:50 ч. и 15:40 ч., съобщиха от РВД.\r\nЗа осигуряване на безопасността на полетите, тренировките и парадът ще се изпълняват в активирани временно отделени зони.\r\nВъзможни са закъснения в изпълнение на полетите на летище София в рамките на един час в тези периоди.", "date": "2019.04.25", "title": "Военни самолети над София от 2 май, репетират за Гергьовден"}
{"url": "https://www.dnes.bg/obshtestvo/2019/04/25/prof-nikolai-ovcharov-drakula-e-imal-rezidenciia-v-svishtov.408675", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Световноизвестният румънски пълководец граф Влад Цепеш, по-известен като граф Дракула, е имал резиденция у нас, разказа археологът проф. Николай Овчаров. \n\r\nВ \"България сутрин\" той обясни, че резиденцията на Дракула е бил в крепостта в Свищов, където скоро той и екипът му започват разкопки. \n\r\n\"Първите разкопки на крепостта в Свищов са правени през 1961 година от Въло Вълов. Той открива части от замъка, който е доста добре запазен. Целта ни е да върнем историята на свищовската крепост. В края на града се намира римският град Нове. През 1461 година крепостта е превзета от граф Влад Цепеш - Дракула. Тя му е резиденция за известно време. Битката между него и турците за Свищов е била доста ожесточена. Стените на крепостта са запазени до 7 метра височина. Тя може да стане един много интересен туристически обект\", каза археологът пред \r\n                    \n                    \n                Професорът се надява скоро замъкът да се превърне в туристическа атракция.\r\n ", "date": "2019.04.25", "title": "Проф. Николай Овчаров: Дракула е имал резиденция в Свищов"}
{"url": "https://www.dnes.bg/obshtestvo/2019/04/25/davat-7-5-mln-na-unss-no-vyprosite-ostavat-borisov-pametnik-ne-mi-se-iska.408679", "text": "Премиерът Бойко Борисов заяви, че във вторник Министерският съвет ще гласува обещаните 7.5 млн. лева за новия корпус на УНСС.\r\nТой обаче настоя спорещите за финансирането страни - ВУЗ-ът и финансовото министерство, да се разберат.\n\n\"Този строеж трябва да го довършим, за да може студентите да учат, да го оставим като паметник не ми се иска\", коментира Борисов, след като лично посети строежа. Той допусна, че ще бъде критикуван, но изтъкна, че корпусът не може да остане в този вид. \n\r\nФинансовият министър Владислав Горанов посочи, че поетият ангажамент от 7.5 млн. лева е валиден, но има смущаващи обстоятелства.\r\n                    \n                    \n                Той изтъкна, че по проекта, който е съфинансиран от Брюксел, вече има наложена от Управляващия орган финансова корекция от 10%. Част от инфраструктурата пък не била добре възложена.\n\r\nИкономическият университет не може да допуска икономически грешки, настоя финансовият министър.\r\nГоранов допусна, че обещаните пари от държавата няма да са достатъчно и  попита риторично, ако европейският бюджет е предпазен, кой ще предпази  държавния.\r\nПо думите му тепърва ще се води дебат как ще се покрие финансовата  корекция и допълнително възложената дейност. Вероятно за оборудване ще  имат претенции към държавата, така че трябва прецизно да се управлява  този проект, коментира Горанов.\n\r\nРекторът на УНСС проф. Стати Статев помоли за съдействието на държавата, като изтъкна, че новият корпус може да поеме 2 хил. студенти. Той изрази надежда за 100-ната учебна година на ВУЗ-а, която е догодина, корпусът да функционира.\r\nВ момента той е на груб строеж. \"Имаме проблем, че наближава краят на сключения договор, по който ползваме 4.5 млн. безвъзмездна помощ европейски средства\", обясни Статев. По думите му това е национален обект, който е необходима придобивка за студентите.", "date": "2019.04.25", "title": "Дават 7.5 млн. на УНСС, но въпросите остават. Борисов: Паметник не ми се иска!"}
{"url": "https://www.dnes.bg/temida/2019/04/25/rumen-ovcharov-otiva-na-syd-za-bezstopanstvenost.408673", "text": "Бившият министър на енергетиката от БСП Румен Овчаров отива на съд за безстопанственост. \n\r\nСпецпрокуратурата вече внесе обвинителния акт срещу него в съда. \n\n Заедно с него пред Темида се изправят и Пламен Стефанов- бивш изпълнителен директор на \"Мини Бобов дол\" ЕАД и Анна Янева – ексзаместник-министър. \n\r\n\n\r\nРумен Овчаров въпреки задълженията си на министър, умишлено не е упражнил достатъчно контрол, в резултат на което са последвали значителни щети за \"Мини Бобов дол\"  в размер на повече от 24 млн. лева, обясняват от пресцентъра на прокуратурата. \n                    \n                    \n                \r\nДоказателствата, събрани от Специализираната прокуратура, след връщането на делото от съда, обосноваха ангажиране на наказателната отговорност и на бившия заместник-министър на икономиката и енергетиката и на бившия изпълнителен директор на \"Мини Бобов дол\".\n\r\nИ на тримата е повдигнато обвинение за умишлена безстопанственост, осъществена при условията на продължавано престъпление в периода от 25.05.2006 г. – 18.03.2009 г., от която са последвали значителни щети за дружеството, като деянието представлява особено тежък случай и е последвало откриване на производство по несъстоятелност.", "date": "2019.04.25", "title": "Румен Овчаров отива на съд за безстопанственост "}
{"url": "https://www.dnes.bg/zvezdi/2019/04/25/dete-razchuvstva-stanislav-ianevski-v-grenobyl.408686", "text": "Станалият световноизвестен с ролята си на Виктор Крум във филма \"Хари Потър и огненият бокал\" Станислав Яневски беше гост на тазгодишното издание на \"Фестивал на героите\" във френския град Гренобъл.\n\r\nВърху повече от 12 000 кв.м. почитателите на героите от манга, комикси, филми , сериали и видеоигри можеха да се насладят на своите любимци. Организаторите бяха поканили както мнозина от творците, които са създали тези образи, така и част от онези, които са се превъплътили в тях.\n\r\nСпециален гост на фестивала беше нашенецът Станислав Яневски, който получи и шеговит подарък от организаторите - златно яйце, което напомня на драконовото от сагата за \"Хари Потър\".\n                    \n                    \n                \r\nНо най-приятната изненада за актьора се оказва един негов малък френски почитател, който го посреща с надпис на български. \n\r\n\"Невероятно е чувството, когато детенце се е постарало специално да те изненада и напише нещо лично за теб и то на родния ти език, въпреки,че френския няма нищо общо с българския. В такива момента се обнадеждавам, че светът познава и гледа на България и по позитивен, и добронамерен начин.", "date": "2019.04.25", "title": "Дете разчувства Станислав Яневски в Гренобъл"}
{"url": "https://www.dnes.bg/notifikacii/2019/04/25/bylgarin-zadyrjan-v-ispaniia-za-falshiva-bombena-zaplaha.408685", "text": "Мъж, задържан за фалшива бомбена заплаха срещу небостъргача Торе Еспасио в Мадрид, беше освободен под гаранция, след като му беше повдигнато обвинение за нарушаване на обществения ред, съобщи Европа прес.\r\nИспанската агенция уточни, че задържаният е българин, без да даде подробности за неговата възраст или самоличност.\r\nБомбената заплаха беше отправена на 16 април и наложи евакуацията на небостъргача, в който се помещават посолствата на няколко страни.\r\nВчера Франс прес съобщи, че мъжът е отговорен и за друга фалшива заплаха, отправена на 11 април - за бомба в посолството на Еквадор в испанската столица, пише БТА. \r\nЗадържаният е известен на органите на реда и във връзка с \"фалшива заплаха срещу германска фондация, намираща се в Мадрид\", посочи агенцията, без да уточни неговата националност.\r\n ", "date": "2019.04.25", "title": "Българин задържан в Испания за фалшива бомбена заплаха"}
{"url": "https://www.dnes.bg/politika/2019/04/25/padnaha-po-visokite-danyci-za-jilishtnite-imoti-v-kurortite.408683", "text": "Собствениците на жилищни имоти в курортите няма да плащат по-високи данъци. На тези, които вече са платили по-високите налози, пък парите ще бъдат върнати или приспаднати. Това решиха окончателно депутатите с промени в Закона за местните данъци и такси.\n\n\n\r\nДо промените се стигна, след като Конституционният съд обяви за противоконституционни разпоредби в закона, приети в края на миналата година. Според тях се предвиждаше жилищни имоти, разположени на територията на населени места, включени в списъка на курортите в България, които не са основно жилище, не се отдават под наем или не са регистрирани като туристически обекти, да се облагат с по-висок местен данък.\n                    \n                    \n                \r\nЦелта на текстовете бе да се санкционират собствениците, които отдават под наем имотите си в курортите, но не плащат данъци за това. Според изчисленията от по-високите данъци щяха да влязат допълнително 200 млн. в бюджетите на общините.\n\r\nЗаради решението на Конституционния съд обаче тези разпоредби днес бяха отменени. \n\r\nНа собствениците, които вече са платили по-високите данъци за имотите си, парите ще бъдат възстановени или приспаднати от бъдещи задължения.\r\n ", "date": "2019.04.25", "title": "Паднаха по-високите данъци за жилищните имоти в курортите"}
{"url": "https://www.dnes.bg/notifikacii/2019/04/25/spasiha-78-godishna-jena-s-masiven-infarkt.408680", "text": " и причинено от него разкъсване в междукамерната преграда на сърцето  в Аджибадем Сити Клиник Сърдечно-съдов център, съобщиха от здравното заведение.\n\n  \n\r\nНа приетата по спешност пациентка незабавно е направена перкутанна реваскулизация на запушената артерия, виновна за инфаркта. Поставена е и специална помпа (контрапулсатор), която да подпомага изпомпването на кръвта от сърцето.  Но поради некроза на тъканта в пространството между дясната и лявата камера се образува разкъсване с размер 8 мм. Подобен междукамерен дефект е несъвместим с живота, тъй като рязко влошава кръвообращението в белия дроб и затруднява цялата кръвна циркулация между сърце и бял дроб. А крайният резултат е тежка сърдечна недостатъчност и прогресиращо състояние с фатален край.\r\n                \n                . С изцяло перкутанен достъп през артерията на ръката и вената на шията екипът на проф. Петров успява да имплантира миниатюрно устройство (оклудер) и да затвори разкъсаната тъкан между камерите.  \n\r\n„Въпреки че класическото решение при такива клинични случаи е откритата хирургия,  екипът ни имаше възможност да избира терапевтични опции и реши да приложи ендоваскуларно лечение. Сама по себе си интервенцията е животоспасяваща и изключително щадяща. , защото изискват много голяма прецизност и експертиза от страна оператора. До момента в България са имплантирани не повече от 5 подобни дивайса за коригиране на междукамерен дефект след инфаркт. Повечето пациенти се пренасочват за открита хирургия, защото при ендоваскуларната терапия има много тънки моменти и предизвикателства от анатомична и техническа гледна точка. И тъй като тъканта, там където се е образувало разкъсването, не е абсолютно здрава и крайно уязвима, винаги съществува известен риск по време на интервенцията тя да бъде разкъсана и руптурата да се увеличи. Затова сме изключително щастливи, че успяхме да закрепим устройството на точното място и да компенсираме пробива.“, обясни инвазивният кардиолог проф. Иво Петров.\n\r\n, в процес на рехабилитация и се подготвя за изписване. А от функционална гледна точка дефектът на междукамерната преграда е напълно изчезнал.", "date": "2019.04.25", "title": "Спасиха 78-годишна жена с масивен инфаркт "}
{"url": "https://www.dnes.bg/evroizbori-19/2019/04/25/ivo-hristov-ubeden-samo-bsp-moje-da-promeni-statukvoto.408665", "text": "ГЕРБ се превръща в партия-държава, с чиято протекция се назначават чиновници, служители в общински администрации и практически се решават всички въпроси в държавата. И БСП, която единствена е в позицията да промени това статукво.\n\n\n\nТова заяви пред БНТ бившият началник на политическия кабинет на президента Румен Радев и настоящ кандидат за евродепутат от листата на БСП Иво Христов. \n\r\nПо думите му това е и единствената причина да се завърне в листата на БСП, след като напусна партията преди години.\n\r\nСпоред Христов, ако БСП не спечели предстоящия вот и не се стигне до предсрочни избори, следващи такива едва ли ще има, защото \"управляващите достатъчно се облагодетелстват от промените в закона. Властта прави това, което си науми\".\n                    \n                    \n                \r\nЧетвъртият в листата на БСП коментира и отношенията си с президента Радев.\n\r\n\"Няма предателство, ако имаше едва ли щях да бъда назначен за председател на стратегическия съвет на президента. Нямам намерение да се отмятам от ангажиментите си към него\" - обясни Христов. \n\r\nТой отрече спекулациите, че е \"топлата връзка\" между Дондуков 2 и Позитано 20.\n\r\n\"Не помня някой да е питал колко пъти седмично Плевнелиев, докато беше президент, се е чувал с Борисов\", каза Христов.\n\r\nОтносно скандала с апартаментите, според кандидата за евродепутат на БСП понятието \"политическа отговорност в ГЕРБ е абсолютно размито\" и като аргумент за това той изтъкна неподаването на оставка от страна на Боил Банов.\n\r\nТой допълни, че не може да предвиди резултати от следващите избори, защото недоволните се опасяват да не бъдат отново излъгани, както според него се е случило след протестите през 2013 година.", "date": "2019.04.25", "title": "Иво Христов убеден: Само БСП може да промени статуквото"}
{"url": "https://www.dnes.bg/politika/2019/04/25/advokatite-niama-da-davat-informaciia-v-dans-za-klientite.408674", "text": "Фирмите няма да изпращат за одобрение в ДАНС правилници с мерки срещу изпирането на пари. Също така отпада и ангажиментът на адвокатите да подават информация в ДАНС за новите си клиенти. Това решиха единодушно депутатите с промени в Закона за мерките срещу изпирането на пари на първо четене.\n\r\nДосега законът предвиждаше до 12 май фирмите да изпратят за одобрение в ДАНС своите планове за обучение на служителите по разпознаване на съмнителни операции или сделки във връзка с прилагането на закона за мерките срещу изпирането на пари. \n\r\nС новите текстове обаче се предвижда първо ДАНС да направи и оповести своята национална оценка на риска и след това в 6-месечен срок дружествата да изготвят своите правилници. Те няма да се изпращат в ДАНС за одобрение, но агенцията ще може да извършва проверки по документи за спазването на изискванията.\n                    \n                    \n                \r\n\"Тези правилници трябваше да бъдат изпратени до 12 май на ДАНС за одобрение. Но за да има ефективност и тези правилници да изпълняват своята роля, е нужно преди това ДАНС да направи и да оповести своята национална оценка за риска\", обясни шефката на бюджетната комисия Менда Стоянова. \n\r\nС поправките в закона се уточнява и кои фирми трябва да подават декларация за действителни собственици. Такава декларация ще подават фирми, чиито собственици са регистрирани чуждестранни лица и техните действителни собственици-физически лица, не са вписани в българските регистри. Акционерните дружества, независимо дали са с акции на приносител или поименни, също трябва да подават декларации за действителните собственици.\n\r\nАко действителният собственик е вписан вече и се намира в регистрите БУЛСТАТ, търговския регистър, регистъра на лицата с нестопанска цел, фирмите няма да подават специална декларация. \n\r\nС промените в Закона за мерките срещу изпирането на пари отпада и ангажиментът на адвокатите да подават информация в ДАНС при съмнения за изпиране на пари от клиенти.\n\r\nИменно заради това задължение през февруари адвокатите излязоха на протест, тъй като според тях така се потъпква адвокатската тайна.", "date": "2019.04.25", "title": "Адвокатите няма да дават информация в ДАНС за клиентите "}
{"url": "https://www.dnes.bg/notifikacii/2019/04/25/v-iaponiia-sterilizirali-hiliadi-za-da-niama-nekachestveni-potomci.408601", "text": "Парламентът на Япония одобри закон за обезщетяване на десетки хиляди хора, стерилизирани, често без тяхно знание, съгласно действала до 1996 г. правителствена програма срещу ражданeто на \"некачествени потомци\", предаде Ройтерс.\n\r\nГоляма част от обхванатите от програмата са имали физически или когнитивни увреждания, а други са страдали от проказа - сега лечимо заболяване, известно като болестта на Хансен, или просто са имали поведенчески проблеми.\n\r\nВ закона се поднасят \"дълбоки извинения\" на жертвите на програмата, повечето от които са били на възраст под 20 години в момента на операцията, и се обещава те да получат по 3,2 млн. йени (ок. 29 хиляди долара). \n                \n                \r\nДокументът бе одобрен единодушно от горната парламентарна камара, след като бе приет от по-влиятелната долна камара.\n\r\nПремиерът на Япония Шиндзо Абе направи изявление, в което също се извини на пострадалите от т.нар. Закона за евгенична защита. Той е влязъл в сила през 1948 г. с първоначална цел борба с недостига на храни и възстановяване на разрушенията през войната. \n\r\nОтменен е чак през 1996 г., като преди това на стерилизация са били подложени около 25 хиляди души, а най-малко 16 500 от тях не са осъзнавали това. Най-много стерилизации са били извършени през 60-те и 70-те години, а последната такава операция е направена през 1993 г. \r\n ", "date": "2019.04.25", "title": "В Япония стерилизирали хиляди, за да няма \"некачествени потомци\""}
{"url": "https://www.dnes.bg/obshtestvo/2019/04/25/za-velikden-za-baba-i-diado-malchugani-boiadisaha-1-000-iaica.408707", "text": "\nОмбудсманът Мая Манолова организира голямо боядисване на яйца и събра над 250 деца на площад \"Света Неделя\". \n Малчуганите украсиха 1 000 яйца на Велики четвъртък, както е според християнската традиция. \n\r\n\"Инициативата е част от кампанията \"Великден за всеки. Дари празник на баба и дядо\". Идеята е децата да се научат да вярват в доброто и заедно да правят добро, защото това е християнството\", отбеляза Манолова. \n\r\nТя обясни, че шарените яйца са за социалната кухня в двора на църквата \"Св. Св. Кирил и Методий\", където от Коледа до Великден, институцията на омбудсмана и партньорите й хранят между 500 и 700 души.\n                    \n                    \n                \r\nНа топъл обяд или вечеря там разчитат социално слаби хора, предимно възрастни. \n\r\nСпоред омбудсмана е важно децата да бъдат възпитавани така, че да правят добро, да се чувстват част от една общност, да уважават и да обичат възрастните хора.\n\r\n\"Да са готови да подадат ръка на човек, който е в беда\", каза тя.\n\r\nМанолова обясни, че идеята е социалният проект за кухнята да бъде продължен.\n\r\n\"Показахме, че може да се случи и щом можем да го правим четири месеца в центъра на София за 700 души, може да опитаме да го правим и в другите квартали на София и в градовете на България, където има ентусиасти и хора, които са готови да правят добро и да отделят от времето си и от средствата си за да помагат\", каза тя.", "date": "2019.04.25", "title": "За Великден за баба и дядо! Малчугани боядисаха 1 000 яйца"}
{"url": "https://www.dnes.bg/obshtestvo/2019/04/25/avariral-kamion-zatapi-magistrala-hemus.408734", "text": " на магистрала \"Хемус\".\n при 14 километър на АМ \"Хемус\" в посока София, в района на Елешница, .\r\n\r\nТова съобщиха от пресцентъра на Агенция \"Пътна инфраструктура\" (АПИ).\r\n. Очаквано натоварването по двете магистрали е изключително силно в днешния ден.", "date": "2019.04.25", "title": "Аварирал камион затапи магистрала \"Хемус\""}
{"url": "https://www.dnes.bg/obshtestvo/2019/04/25/borisov-ne-uvolniaval-urbuleshkata-ako-sa-vinovni-togava.408691", "text": "Премиерът Бойко Борисов не коментира ситуацията около вицепремиера Красимир Каракачанов, замесен в скандала \"Апартаментгейт\", защото отговарял само за ГЕРБ.\r\nНа Каракачанов ще бъде направена имотна проверка след сигнал в прокуратурата.\n\n\"От ГЕРБ всички до един подадоха  отвсякъде оставки, другите партии си отговарят\", каза Борисов пред журналисти.\r\nНа въпрос, че министърът на туризма Николина Ангелкова не е напуснала поста, той отговори, че до този момент \"в нищо не са я уличили\".\r\n\"Стандартът  ГЕРБ е този - ако я уличат, ако е виновна, защото тя дойде и ми обясни,  донесе ми всичките документи. Ние не гоним ей така урбулешката, защото  така трябва\", настоя премиерът.\r\n                    \n                    \n                Той прати журналистите при Каракачанов, като напомни, че той е и председател на ВМРО, която участва в евровота.\r\n\"Аз оценка на моите колеги не давам, на  другите партии. Всички от ГЕРБ, заемащи депутатски, министерски, заместник-министерски постове, на деня напускат\", обобщи председателят на ГЕРБ.", "date": "2019.04.25", "title": "Борисов не уволнявал урбулешката: Ако са виновни, тогава!"}
{"url": "https://www.dnes.bg/notifikacii/2019/04/25/piian-razmaha-pistolet-v-razgrad-100-lv-globa.408681", "text": "Само с глоба от 100 лева се отърва пиян мъж, който демонстративно размахвал \"пистолет\" в центъра на Разград.\r\nРайонният съд набързо му прочете присъдата по указа за борба с дребното хулиганство. \r\n48-годишният мъж е бил арестуван в сряда, защото се държал агресивно. \r\nСлед като го задържали полицаите установили, че оръжието, което размахва всъщност е запалка.", "date": "2019.04.25", "title": "Пиян размаха \"пистолет\" в Разград, 100 лв. глоба! "}
{"url": "https://www.dnes.bg/stranata/2019/04/25/spipan-djigit-iurka-djip-s-266-km-ch-na-magistrala-trakiia.408719", "text": "водач на скъп автомобил на магистрала \"Тракия\" около Пазарджик, съобщава Нова телевизия. \n\n\r\n\r\n„При тази превишена в пъти максимална скорост е предвидена , която е ”, обясни Мирослав Стоянов, говорител на полицията в Пазарджик.\r\nПрез почивните дни от КАТ засилват контрола, за да се избегнат своеволията на пътя. Предвидени са .\r\n„С тази камера ще заснемаме номерата, ще бъдат предавани на колегите, ще бъдат спирани и съответно ще бъде взето административно отношение”, обясни Атанас Шиников, началник на Магистрална полиция в Пазарджик.", "date": "2019.04.25", "title": "Спипан: Джигит \"юрка\" джип с 266 км/ч на магистрала \"Тракия\" "}
{"url": "https://www.dnes.bg/evroizbori-19/2019/04/25/po-19-meraklii-v-bitka-za-17-e-ni-mesta-v-ep-votyt-na-26-mai-v-cifri.408642", "text": "По 19 кандидати се борят за едно от 17-те места на България в Европеския парламент. На вота на 26 май общо 318 кандидати ще се боря за гласа ни. ЦИК обобщава, че на изборите за европейски парламент се явяват 13 политически сили, 8 коалиции и 6 независими. \n\r\nОбщо 15 партии получиха регистрация от ЦИК, но две от тях така и не внесоха своя листа и се отказаха от участие в изборите в последния момент – \"Движение България за гражданите\" и Българска нова демокрация (БНД).\n\r\nПо традиция голяма част от формациите са внесли пълни листи от 17 души. ГЕРБ залагат на доказани институционалисти, като голяма част от кандидатите им са настоящи евродепутати. Именно настоящи представители на формацията в Брюксел заемат първите пет места, като начело на списъка е еврокомисарят по цифровизацията Мария Габриел. На избираемото шесто място пък е седесарят Александър Йорданов, след като ГЕРБ и СДС подписаха споразумение за общо явяване на вота. Досега ГЕРБ имаха шестима души в ЕП, като заявиха, че сега се надяват да увеличат поне с едно място присъствието си в институцията.\n\n\n\n\n                    \n                    \n                \r\nЛистата на БСП пък бе подредена след дълги вътрешни скандали и опит на соцлидера Корнелия Нинова да елиминира председателя на ПЕС Сергей Станишев от нея. В крайна сметка след таен вот и балотаж за място той зае петата позиция в листата, която пък се води от неговата бивша половинка Елена Йончева. Тя е един от кандидатите за ЕП с обвинения от прокуратурата за пране на пари.\n\r\nДПС от своя страна залага едновременно на млади и утвърдени имена. Начело на тяхната листа е лидерът на движението Мустафа Карадайъ, следван от Делян Пеевски. Третата и четвъртата позиции се заемат съответно от двама настоящи евродепутати на движението – Илхан Кючюк и Искра Михайлова, пише \"Монитор\".\n\r\nПартиите от \"Обединени патриоти\" - ВМРО, НФСБ и \"Атака\", не успяха да се споразумеят и се явяват по отделно на изборите. Така ВМРО заложиха на Ангел Джамбазки, които да дърпа лисата им, като включиха в нея и режисьора Андрей Слабаков, и бившия командир на 61-ва стрямска механизирана бригада бригаден генерал Димитър Шивиков като представители на гражданската квота.\n\r\nНБСФ пък отива на изборите в коалиция със \"Средна европейска класа\", а името, под което се явяват, е \"Патриоти за Валери Симеонов\". Именно той е начело на листата, но в нея има и изненади. Така на избираемото четвърто място е поставен боксьорът от ромски произход Даниел Асенов, известен с прякора си Българския Тайсън. 22-годишният младеж е многократен европейски шампион за младежи и носител на купа \"Странджата\". Втора след Симеонов пък е областният управител на Стара Загора Гергана Миткова, трети – общинският съветник във Варна и бивш депутат Димитър Карбов, а на пето – общинарят от Бургас Ивайло Вагенщайн.\n\r\n\"Атака\" избра своята листа след тв кастинг, като начело застана русофилът Георги Димов, който преди време пък е бил член на \"Движение 21\" на Татяна Дончева. Челната тройка на листата се допълва от Мариета Караджова – юрист, и Христо Спасов – икономист.\n\r\n\"Воля\" на Веселин Марешки пък е в коалиция с още пет партии. Именно техни представители влизат на избираеми места в листата, която обаче се води от самия Марешки. В нея са лица като Орхан Исмаилов от Народна партия \"Свобода и достойнство\", театралът Емил Емилов, който е от квотата на Българската социалдемократическа партия, Кольо Парамов и Ирина Репуц, която на парламентарните избори през 2014 е била в листата на Реформаторския блок от Благоевград.\n\r\nНай-малката листа е тази на \"Презареди България\" на евродепутата Николай Бареков. Състои се от общо 2-ма души, като на първо място е Димитър Байрактаров, а Бареков е втори.\n\r\nЗа първи път в листа за евродепутати има и чужденец. Става дума за холандеца Дани ван Сантен, който от 3 години работи и живее в София и е част от листата на партия \"Волт\", оглавявана от Нестимир Ананиев.\n\r\nЕвгения Банева, която е в ареста с общо 7 обвинения заедно със съпруга й Николай Банев, пък се е запътила към ЕП от листата на партия Българско национално обединение. Независимите кандидати са общо 6, като сред тях са бившата кметица на \"Младост\" Десислава Иванчева, осъдена на първа инстанция на 20 години затвор заради подкуп, и бившият военен министър и лидер на БНЗС.", "date": "2019.04.25", "title": "По 19 мераклии в битка за 17-е ни места в ЕП: Вотът на 26 май в цифри"}
{"url": "https://www.dnes.bg/index/2019/04/25/po-sledite-na-konspiraciiata-izbiagal-li-e-hitler-v-arjentina.408643", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nФедералното бюро за разследване на САЩ разсекрети документи, според които Адолф Хитлер е напуснал Герамия с подводница и успешно е достигнал до Аржентина. Там той е получил убежище от високопоставени държавни служители.\r\nЧрез документите се оспорва официалната версия за смъртта на фюрера, а именно, че на 30 април 1945 година той се самоубива в бункера си в Брелин.\r\n\"Достоверността на документите обаче може да бъде подложена на съмнение. Предполгаемото бягство би било в противовес с идеолгията на фюрера\", каза Боян Расате пред Bulgaria ON AIR.\r\nОт документите също така става ясно, че директорът на ФБР Едгар Хувър е бил уведомен за пристигането на Хитлер в Южна Америка. Съединените щати обаче отказват понататъшно издриване, заради недостатъчна информация за точното му местонахождение.\r\n ", "date": "2019.04.25", "title": "По следите на конспирацията: Избягал ли е Хитлер в Аржентина?"}
{"url": "https://www.dnes.bg/rusia/2019/04/25/rusiia-posreshtnala-kim-toplo-s-hliab-i-sol.408644", "text": "Посрещането на председателя на Държавния съвет на КНДР Ким Чен Ун, който пристигна на визита в Русия, е била топла и приятелска, пише БТА.\n\r\nТова се посочва в съобщение, публикувано в днес от Корейската централна телеграфна агенция (КЦТА), придружено от снимки, показващи как севернокорейският лидер е посрещнат с хляб и сол на граничната железопътна гара Хасан, както повелява руската традиция, предаде ТАСС.\n\r\n\r\n\"На гара Хасан уважаваният висш ръководител беше топло посрещнат от министъра за развитие на Далечния Изток и Арктика Александър Козлов и други висши служители на федерално и регионално ниво, които дойдоха, за да го поздравят\", се казва в съобщението.\n                    \n                    \n                \r\nСпоред КЦТА \"топло посрещане\" се дължи на факта, че \"президентът (на Русия) Владимир Путин обръща специално внимание на това посещение на другаря Ким Чен-ун\".", "date": "2019.04.25", "title": "Русия посрещнала Ким топло, с хляб и сол"}
{"url": "https://www.dnes.bg/notifikacii/2019/04/25/globa-ot-3-mlrd-grozi-facebook-pak-zaradi-lichni-danni.408645", "text": "Глоба от най-малко $3 млрд. грози Facebook заради скандалите с управление на лични данни, предава Франс прес.\n\r\nФедералната комисия по търговията на САЩ иска да разбере дали компанията е нарушила споразумение от 2011 г., съгласно което Facebook се ангажира да опазва личните данни и да ги управлява по прозрачен начин. \n\r\n\n\r\nТя започна разследването след избухването на скандала с изтичането на данни към британската фирма \"Кембридж аналитика\" през март 2018 г., припомня БТА.\n                \n                \r\nFacebook съобщи в комюнике, че очаква потенциални загуби между 3 и 5 милиарда долара заради проблемите с личните данни.\n\r\nЗаради заделените 3 милиарда за плащане на евентуални глоби печалбата на компанията за първото тримесечие е спаднала до 2,43 милиарда долара. За същия период на миналата година Facebook е отчел печалба от 5 милиарда, отбеляза ДПА.\n\r\nСоциалната мрежа има оборот от 15,1 милиарда за тримесечието (увеличение с 26 на сто), което е малко над очакванията. Броят на активните потребители се е увеличил от 2,32 на 2,38 милиарда.", "date": "2019.04.25", "title": "Глоба от $3 млрд. грози Facebook, пак заради лични данни"}
{"url": "https://www.dnes.bg/mish-mash/2019/04/25/iadem-po-3-5-kg-shokolad-na-godina-v-evropa-iadat-po-10.408646", "text": "25 тона шоколад на година задоволяват глада ни за сладко. Сметката показва, че средно ядем по 3,5 кг на човек,. \n\r\nТова прави дневна консумация на човек у нас около , докато в ЕС се изчислява между 30 и 90 грама средно за европейците. Всеки европеец е консумирал средно по около 10 кг шоколад годишно, което е близо три пъти повече от средното ниво у нас, отчита Евростат в изследване за производство и консумация на изкушението.\n\r\nПазарът на шоколад у нас възлиза на около , а всеки пети консуматор на сладкото изкушение се намира в столицата. Дамите у нас на възраст  са сред най-страстните любители на шоколадовите изделия.\n                    \n                    \n                \r\nБроят на най-търсените марки у нас се ограничава до 5-6 вида, като те са насочени предимно към средния ценови клас и се произвеждат от 2 или 3 международни компании, специализирани в шоколадовия бизнес.\n\r\nСпоред експерти сравнително слабото производство на шоколад у нас от малки частни фирми се ограничава както поради сравнително , така и поради дефицита на суровината какао, като този проблем засяга и производството на шоколад и в световен мащаб.\n\r\nПрез 2017 г. Европейският съюз е произвел около 4 милиона тона шоколад на стойност 18,3 милиарда евро.\n\r\nСред държавите-членки произвежда най-много шоколад - 1,3 милиона тона, или 32 процента от общото производство на шоколад в общността, следвана от /0,7 милиона тона или 18 процента/, и  /и двете по 0,4 милиона тона или 9 на сто от общото производство в ЕС/.\n\r\nСледват: - 0,3 млн. тона или 7 на сто от общото производство, - 0,3 млн. тона, или 6 на сто, - 0,2 млн. тона, или 5 на сто, и - 0,1 милиона тона или 4 на сто от общото производство на шоколад в ЕС.\n\r\nТези осем държави-членки на ЕС са произвели над 90 процента от общото производство на шоколад в общността през 2017 г., отчита статистиката. Данните не включват производството на шоколад, използван за промишлени цели, уточнява анализът.\n\r\nГодишно всеки европеец е консумирал по около 10 кг шоколад, а оборотът от продажбите на сладкото изкушение варира между 18-20 млрд. евро, според Евростат. /НП/", "date": "2019.04.25", "title": "Ядем по 3,5 кг шоколад на година, в Европа ядат по 10 "}
{"url": "https://www.dnes.bg/obshtestvo/2019/04/25/dvoen-registracionen-rejim-za-gazovite-oryjiia-kak-shte-deistva.408647", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nЗатягат контрола върху газовите оръжия. Депутатите гласуваха промени, с които на практика ще се изисква двоен регистрационен режим за тях. Новите текстове идват след влязла в сила европейска директива.\r\nС приетите промени се запазва възможността за притежание на газови оръжия, но при определени условия. Всички ще бъдат със сертификат, гарантиращ, че те не могат да бъдат преработвани за бойно оръжие или за изстрелване на каквито и да е елементи, съобщи Bulgaria ON AIR.\r\nТърговците обаче недоумяват какъв трябва да бъде въпорсният сертификат, нито пък как ще се издава той.\r\nС промените се въвежда и двоен регистрационен режим за газовите оръжия. Така при покупко-продажба на газово оръжие, освен купувачът, вече и продавачът ще е длъжен да го регистрира.", "date": "2019.04.25", "title": "Двоен регистрационен режим за газовите оръжия: Как ще действа?"}
{"url": "https://www.dnes.bg/obshtestvo/2019/04/25/veliki-chetvyrtyk-vreme-e-za-boiadisvane-na-iaicata.408648", "text": "Православната църква отбелязва - най-важният ден от. На този ден се припомня Тайната вечеря на Божия син с апостолите, на която  дава на своите ученици последните си духовни напътствия. \n\r\nПророкува смъртта си на кръста и посочва, че един от тях ще го предаде на фарисеите, за да бъде съден, измъчван и разпнат, припомня БТА.\n\r\nСлед вечерята взел хляб, благословил го, разчупил го, раздал на учениците си и казал: \"Вземете, яжте, това е моето тяло!\". После вдигнал чашата и казал: \"\". След причастието Христос признал пред своите ученици, че ще бъде предаден. Вечерта на Велики четвъртък се отслужва Последованието на 12-те евангелия.\n                    \n                    \n                \r\nНа  Исус произнася молитва в  под и умива нозете на апостолите в знак на смирение и любов към тях. Църквата припомня и за съда на  над Исус, неговата смърт и погребение. На този ден свещенослужителите изнасят кръста от олтара, което символизира носенето му от Христос към Голгота. Вечерта в храмовете се служи утренята на , когато се четат 12 определени откъса от Евангелието, между които и тези за Тайната вечеря и за предателската целувка на Юда.\n\r\nтрябва да се боядиса в . С него се прави кръстен знак върху челата на децата, а после и на всички останали от семейството. Това яйце се оставя настрана от другите и се подменя с миналогодишното, което през цялото време е престояло в къщата - да носи здраве, радост и щастие на нейните обитатели. Яйцето се пази, за да носи късмет.\n\r\nСледващото яйце също е - то се оставя в в събота вечерта, след празничното богослужение, което продължава след полунощ, или на другия ден. Как ще боядиса останалите яйца е въпрос, който зависи от вкуса на всяка домакиня.\n\r\nОт древни времена много култури асоциират яйцето с . Персите, например, вярвали, че Земята се е излюпила от гигантско яйце. Много народи виждали в яйцето символ на прераждането през пролетта. Яйцата са били боядисвани, декорирани и рисувани от римляни, гали, перси и китайци. След възникването на християнството яйцето започва да се възприема като символ на раждането на човека от природата. Червените яйца са символ на Христовата мъченическа кръв. В Гърция първоначално яйцата са се боядисвали само в червено.\n\r\nНа  се подновява и се замесва тестото за великденските хлябове. Те носят най-разнообразни названия из България - великденски кравай, богова пита, кошара, харман, квасник, яйченик, плетеница или кукла. Обикновено се украсяват с нечетен брой червени или бели яйца и с усукано около тях тесто. Жените приготвят и по-малки великденски хлебчета, с по едно червено яйце в средата, които се дават на първия гостенин, на кумовете и на роднини.\n\r\nУ нас по традиция на Велики четвъртък се замесват и за празника. Козунакът е сладък обреден хляб, който символизира тялото на , така както боядисаните в червено яйца символизират кръвта му. Обикновено козунакът се прави в кръгла форма и се украсява с плетеници, като в средата се слага червено яйце. Смята се, че в България козунакът е \"дошъл\" в периода 1915-1920 година.", "date": "2019.04.25", "title": "Велики четвъртък: Време е за боядисване на яйцата!"}
{"url": "https://www.dnes.bg/temida/2019/04/25/18-godishna-bremenna-v-aresta-otkradnala-5000-leva-ot-ofisi.408649", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        В Казанлък оставиха за постоянно в ареста 18-годишна жена, бременна в 7-я месец. Причината – за 15 дни откраднала общо 4 576 лв. от офиси, спешен лекарски кабинет и дори от кутия за дарение.\r\nПоследният обир на 18-годишната бременна е от спешен лекарски кабинет в Казанлък. Там тя прибрала портмонето на лекаря с 350 лева. В него имало и документи.\r\nКражбата е станала през деня в съботния 20 април. Спешният кабинет няма охрана, само паник бутон.\r\nДнес Анка Красимирова заяви пред съда, че откраднатите пари били за отглеждане на бъдещото ѝ дете.\r\nЖената чака третото си дете, което може да роди в сливенския затвор. Другите ѝ две рожби били дадени за осиновяване.\r\nЗа серията кражби на портмонета, Анка може да получи до 8 години затвор. Решението на съда подлежи на обжалване.\r\n ", "date": "2019.04.25", "title": "18-годишна бременна в ареста: Откраднала 5000 лева от офиси"}
{"url": "https://www.dnes.bg/index/2019/04/25/receptata-dnes-kozunacheni-bonboni-s-shokolad.408545", "text": ":\r\n500 г козунак, може и със стафиди\r\n250 г крема сирене\r\n3 с.л. коняк или ликьор по ваш избор\r\n30 г счукани орехи\r\nразтопен шоколад за глазура\r\n \r\n:\r\n \r\nВ купа направете на трохи козунака. Прибавете към него крема сиренето, ликьора и ядките. Разбъркайте добре. Ако сместа не е достатъчно лепкава за оформяне на бонбони, прибавете още малко крема сирене. От получената смес се оформят топчета, които се поставят в подходяща чиния и се покриват със свежо фолио. Трябва да стегнат в хладилник за 30-40 минути. След това набодете всяко на парти клечка или поставете на вилица. Потопете топчетата в разтопен шоколад и отново ги подредете в чиния. Хубаво е след като сте завършили глазурата отново да ги сложите в хладилник за няколко минути. По желание може да поръсите глазираните бонбони с ядки, кокосови стърготини или да ги оваляте в тях, без да слагате глазура.\r\n\r\n", "date": "2019.04.25", "title": "Рецептата Dnes: Козуначени бонбони с шоколад "}
{"url": "https://www.dnes.bg/notifikacii/2019/04/25/ot-vladivostok-za-sreshtata-putin-kim-ako-neshto-se-sluchi-shte-zasegne-nas.408591", "text": "\"Ако се случи нещо, то ще засегне нас!\": във Владивосток, намиращ се в Далечния изток на Русия, жителите гледат по-скоро позитивно на възможността да са домакини на първата среща между Владимир Путин и Ким Чен Ун в един град, разположен на \"входа\" на Корейския полуостров.\n\r\nСлед месеци на слухове миналата седмица в четвъртък Кремъл обяви, че ще има среща между руския президент и изолирания от международната общност севернокорейски лидер и тя ще се състои в Русия преди края на април. Но от \"съображения за сигурност\" тогава не даде подробности, пише Франс прес.\n\r\nСрещата, която според експерти е начин Москва да изрази позицията си по тази гореща тема на международната политика, ще е във Владивосток, съобщиха по-късно няколко руски медии, отбелязвайки факта, че Путин ще пътува за икономически форум в Китай.\n                \n                \r\nБлизостта на този 600-хиляден пристанищен град (намиращ се само на 130 км от границата на Русия със Северна Корея) е плюс за 35-годишния севернокорейски лидер, който най-често пътува с бронирания си влак.\n\r\n\"Много е интересно, че той ще дойде в нашия град. Това ще е (събитие от) световна величина и ще даде нов тласък за развитието на града ни\", казва с радост Надежда, преподавателка от Владивосток.\r\nПосрещнаха Ким Чен Ун на руската граница с хляб и сол и цветя\n\r\n\n\r\nСрещата беше обявена в момент, когато преговорите между Пхенян и Вашингтон за севернокорейската ядрена програма отново са в задънена улица.\r\nСлед провала на втората среща между Доналд Тръмп и Ким Чен Ун през февруари във Виетнам следващият кръг на преговорите с Вашингтон завърши с неуспех, а Пхенян обяви, че е изпробвал нова ракета.\n\r\nРусия има около 20-километрова сухопътна граница и близо 300 км морска граница с КНДР и е обезпокоена от напрежението на Корейския полуостров, въпреки че тя никога не е играла първостепенна роля в тези преговори.\n\r\n\"Със сигурност не е много успокоително да знаем, че има (ядрени) изпитания в непосредствена близост до нас. Тези, които изпадат в най-голяма паника заради Северна Корея, си живеят комфортно от другата страна на океана\", казва Ана, имайки предвид САЩ.\n\r\n\"А ако нещо се случи, то ще засегне нас!\", добавя младата жена.\n\r\nДанил, студент от Далекоизточния университет, също принципно е позитивно настроен към среща, \"била тя с враг, или с приятел\". Той твърди, че не се страхува, защото \"само чрез диалог и разговор може да се взимат решения\".\r\n\n\r\nВладивосток, основното руско пристанище на Тихия океан, има скромен опит с големи международни срещи. Въпреки това Кремъл от 2015 г. организира там икономически форум, за който се смята, че е източният аналог на форума в Санкт Петербург (Северозападна Русия).\n\r\nМосква поддържа добри отношения с Пхенян, въпреки че са далеч от върховите постижения през съветската епоха. Миналата година Путин изрази мълчаливата си подкрепа за региона, заявявайки, \"че изглежда непродуктивно да се иска всичко от Северна Корея, а да не й се дава нищо в замяна\".\n\r\nПоследната среща между държавните глави на Русия и Северна Корея беше през 2011 г. Тогава бащата на Ким Чен Ун Ким Чен Ир посети Сибир, за да се срещне с тогавашния президент и настоящ премиер на Русия Дмитрий Медведев.\n\r\nПреподавателката Надежда твърди, че не се страхува от севернокорейската ядрена програма и по-скоро се надява един ден да може да посети тази доста затворена страна, толкова близка и същевременно далечна. \"Много бих искала да посетя Северна Корея, да отида в Пхенян и да видя как е там. Посещението ми вероятно ще премине под наблюдение, но това не ме плаши\".\r\n \r\n/БТА/\n\r\n\r\n ", "date": "2019.04.25", "title": "От Владивосток за срещата Путин-Ким: Ако нещо се случи, ще засегне нас!"}
{"url": "https://www.dnes.bg/rusia/2019/04/25/kim-i-putin-na-chetiri-ochi-za-kakvo-shte-govoriat.408650", "text": "Започна срещата на върха между руския президент Владимир Путин и севернокорейския лидер Ким Чен Ун, предадоха световните агенции. Разговорите се провеждат в кампуса на Далекоизточния федерален университет, намиращ се на остров Руски в пределите на община Владивосток, уточнява ТАСС.\n\r\nПреди началото на срещата Путин и Ким си стиснаха ръцете. \"Благодаря, че дойдохте\", каза Путин на Ким, предадоха Франс прес и БТА.\n\r\n\n\r\nРуският президент изрази увереност, че визитата на севернокорейския лидер в Русия ще помогне за намиране на решение на ситуацията на Корейския полуостров, предаде ТАСС. Руският лидер каза още, че Русия приветства усилията за нормализация на отношенията между Северна Корея от една страна и Южна Корея и САЩ от друга страна.\n                    \n                    \n                \r\nПутин добави, че Русия иска да подкрепи положителните тенденции на Корейския полуостров, допълва Франс прес.\n\r\nОтносно връзките между Москва и Пхенян, руският президент каза, че двете страни имат още много за вършене, за да развият икономическите си отношения, допълва агенцията.\n\n\n\r\nПредвижда се между двамата лидери да има разговор на четири очи в присъствието само на преводачи. Предполага се, че протоколната част от срещата ще бъде открита за медиите, отбелязва ТАСС.\n\r\nПосещението на лидера на Северна Корея е организирано по покана на руския държавен глава. Последната среща между лидери на двете страни се проведе на 24 август 2011 г. в руския град Улан-Уде. Тогава Русия беше представена от Дмитрий Медведев, а КНДР от Ким Чен Ир, баща на Ким Чен Ун.\n\r\nПредвидена е официална церемония по посрещането, след което разговор на четири очи, който ще продължи около час. След това преговорите ще продължат в разширен формат, а по-късно ще бъде даден официален прием в чест на севернокорейския лидер.\n\r\nНе се планира подписване на документи или съвместно изявление. След края на срещата на върха Путин планира да се срещне с представители на руската преса.", "date": "2019.04.25", "title": "Ким и Путин на четири очи, за какво ще говорят?"}
{"url": "https://www.dnes.bg/video-prognoza/2019/04/25/jivakyt-udaria-25-c-v-chetvyrtyk-v-petyk-oshte-po-toplo.408654", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        В четвъртък над страната ще има много слъчневи часове и доста приятни температури, като максималните ще достигат почти летни стойности. На много места живакът ще удари 25 градуса. По Черноморието ще бъде със 7-8 градуса по-хладно.\n\r\nТова съобщи синоптикът на  Симеон Матев в предаването \"България сутрин\".\n\r\nДенят предполага добри условия за пътувания, няма да има матеоролигични пътувания, които да затрудняват видимостта на пътуващите за Великден.\n\r\nУтре ще бъде още по-слънчево и от днес - максималните температури ще достигат 27-28 градуса. По Черноморието отново ще бъде със 7-8 градуса по-студено. За кратко ще превали в районите на Рила и Пирин.\n                \n                \r\nВ събота ще превали и прегърми на повече места, очакват се и интензивни валежи.\n\r\nТвърде вероятно е в края на седмицата на места да има и градушка, предупреди Симеон Матев.\n\r\nВ събота срещу неделя превалявания ще има в Централна и Североизточна България. Неделният ден обещава да бъде много приятен. Понеделник ще започне със слънце, но ще завърши с дъжд в по-голямата част на страната.", "date": "2019.04.25", "title": "Живакът ударя 25°C в четвъртък, в петък още по-топло"}
{"url": "https://www.dnes.bg/football/2019/04/25/man-siti-dokosva-titlata-sled-pobeda-nad-iunaited.408658", "text": "Манчестър Сити спечели най-тежкото си гостуване до края на сезона - 2:0 срещу Манчестър Юнайтед. Бернардо Силва (54) и Лирой Сане (66) с голове през втората част донесоха изключително важната победа за тима на Хосеп Гуардиола.\r\nС нея “гражданите” си върнаха първото място в класирането. Сити има актив от 89 точки, с една повече от втория Ливърпул. Така гонитбата в оставащите 3 кръга до края на сезона се очертава да бъде жестока.\r\nЗагубата за Юнайтед бе още по-неприятна заради факта, че “червените дяволи” водят битка за класиране в Топ 4. Към момента хората на Оле Гунар Солскяер са на 6-то място с 64 точки, на 3 зад Тотнъм. Добрата новина за “червените” е загубата на Арсенал с 1:3 като гост на Уулвърхемптън. Така “артилеристите” са 5-ти на само две точки пред Юнайтед.\r\nВсичко за двубоите в Англия", "date": "2019.04.25", "title": "Ман Сити докосва титлата след победа над Юнайтед"}
{"url": "https://www.dnes.bg/notifikacii/2019/04/25/nova-eksploziia-v-shri-lanka-blizo-do-sgrada-na-syda.408651", "text": "Експлозия разтърси шриланкийския град Пугода, на 40 километра от столицата Коломбо, предадоха Ройтерс и ТАСС. Жертви и ранени няма.\r\nВзривът е станал зад сградата на местния съд.\r\nПричините за експлозията все още се разследват.\r\nТя обаче стана, в които загинаха 359 души и около 500 души бяха ранени.\r\n\r\nТази нощ бяха арестувани още 16 души във връзка с атентатите на Великден, предаде ДПА, цитирана от БТА. Така броят на задържаните нарасна на 76 от неделя досега. Конфискувани са и коли, използвани от задържаните.\n\n\r\n                \n                , допълва Ройтерс.\r\nСлужители на ФБР и на Интерпол помагат на властите на Шри Ланка в разследването на атентатите, предаде ДПА.\r\nУправлението за гражданско въздухоплаване пък наложи забрана за използване на дронове и безпилотни самолети във въздушното пространство на страната до второ нареждане.\r\n\r\n9 камикадзета извършили атентатите в Шри Ланка\n\r\n\r\n \r\n9 камикадзета извършили атентатите в Шри Ланка\n", "date": "2019.04.25", "title": "Нова експлозия в Шри Ланка, близо до сграда на съда"}
{"url": "https://www.dnes.bg/top-novini/2019/04/25/makedonskoto-agneshko-vliazlo-prez-gyrciia-bez-proverki-opasno-li-e.408656", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Над 80 тона агнешко месо от Северна Македония заля пазара у нас преди Великден. То е по-евтино от българското, но е с неясен произход. Месото е влязло у нас през Гърция, и то без проверки. \n Според председателя на Националната асоциация на овцевъдите Симеон Караколев, родните производители вече няколко пъти са сигнализирали за проблема, но мерки не се взимат. В \"България сутрин\" той допълни, че месото може да е достигнало вече 100 тона.\n\r\n\"Вносното месо може да е вече над 100 тона. Притесняваме се, че идва с дъмпингова цена и неясно обозначение от държавата откъдето идва. Това пречи на родните производители. Освен това не се вижда кодът на кланицата, която го праща. Няма как обикновеният потребител да разбере откъде идва месото, ако няма печати\", обясни той.\n                \n                \r\n\n\r\n\"Оказа се, че нямаме сертифициран пункт за вкарване на месо от Македония. Българското производство е регулирано спрямо търсенето. Последните години се забелязва увеличаване на консумацията на агнешко. Произходът на месото е много голям проблем. Именно с тази цел се прави обозначаването на труповете\", заяви председателят на овцевъдите пред .", "date": "2019.04.25", "title": "Македонското агнешко влязло през Гърция без проверки, опасно ли е? "}
{"url": "https://www.dnes.bg/sofia/2019/04/25/zadrystvane-oshte-ot-sutrinta-izgoria-tir-na-am-trakiia.408660", "text": "Пожар на ремарке на ТИР затруднява движението по магистрала \"Тракия\" при 31 км в посока Пловдив, съобщава пресцентърът на АПИ. \r\nПожарът на камиона е станал около 6 часа сутринта. Щетите са доста големи, а превозваните храни и напитки унищожени. Инцидентът предизвика голямо задръстване, което продължава и в момента. Трафикът се пренасочва в изпреварващата лента и се регулира от \"Пътна полиция\".\r\nОт АПИ съветват шофьорите да се движат с повишено внимание и съобразена скорост.", "date": "2019.04.25", "title": "Задръстване още от сутринта - изгоря ТИР на АМ \"Тракия\" "}
{"url": "https://www.dnes.bg/temida/2019/04/25/sled-katastrofata-mestan-se-zakliuchil-v-kolata-ne-pomognal.408664", "text": "Лидерът на ДОСТ Лютви Местан не е направил опит за помогне на семейството, което рани в катастрофата край село Загорско, пир която загина бебе на 6 месеца. \n\r\nЗаради инцидента политикът остана без книжка. По време на разследването стана ясно, че от 2013-та година досега той има няколко регистирани нарушения - един акт и последвало наказателно постановление и 13 фиша. Всички те са за един и същи тип нарушение - превишена скорост. \n\n Разследването срещу Лютви Местан вече е на специален надзор от главния прокурор. Сотир Цацаров възложи на Върховната касационна прокуратура да окаже \"засилена методическа помощ на прокурорите в Кърджали\".\n                    \n                    \n                \r\nТакъв надзор на разследването вече беше поискан от роднините и родителите на загиналото бебе. \n\r\n\"Аз го видях. . После вече не помня. Осъзнах какво се е случило два дни по-късно\", каза майката на бебето Емине Ахмед пред Нова тв.\n\r\nСпоред съпруга й Юсеин Ахмед безспорно виновният за катастрофата е Местан. \n\r\n\"Той имаше знак \"стоп\", а аз бях на път с предимство. Искам да отиде зад решетките. Нека държавата ни помогне и хората да ни помогнат да има правосъдие\", коментира още бащата на бебето.\n\r\nТой допълни, че се е осъзнал, когато са го извадили от колата. \n\r\n\"Дойдоха някакви хора, изкараха детето, после мен“, каза Юсеин. \n\r\nА  хората, които са им помогнали, са пътували в колите зад тях. Единият е бил лекар и той пръв е помогнал на семейството. Именно той е закарал с колата си бебето в болницата. \n\r\n\"Първо от колата излезе сина ми, после аз, жена ми лежеше по гръб. \", каз още Юсеин Ахмед.\n\r\n\"Много щастливо семейство бяхме, няма я вече нашата принцеса“, каза през сълзи майката на починалото бебе. \n\r\nСлед катастрофата Юсеин се е обадил на баща си Тефик Ахмед. Той веднага е тръгнал към мястото на инцидента и там е видял Лютви Местан. \n\r\nОказа се, че двамата се познават от деца, а след това дори са били заедно в казармата.\n\r\n\"Помни ме, как да не помни, като ме видя веднага се дръпна“, каза той. \n\r\n\"Когато пристигнах на мястото, първо видях големия ми внук. Каза ми, че е добре. Но сестричката му не е. Видях и Лютви Местан. Беше се заключил в колата\", коментира дядото на бебето - Тефик Ахмед.\n\r\nПо думите му Местан не е оказал никаква помощ. \n\r\n\"Стоеше като паметник!\", допълни той.", "date": "2019.04.25", "title": "След катастрофата Местан се заключил в колата, не помогнал"}
{"url": "https://www.dnes.bg/evroizbori-19/2019/04/25/boksioryt-daniel-asenov-ne-se-interesuvam-ot-politika.408663", "text": "Даниел Асенов - ромът от евролистата на Валери Симеонов, се отказа от надпреварата и членството в националистическата партия, това става ясно от публикация на младежа във Facebook. .\n \r\n\n\r\nСподеляме мнението на Даниел Асенов без редакторска намеса:\n\r\n„Здравейте! Изпитвам потребност да изкажа мнението си по въпроса с нашумелия днес скандал,а именно- кандидатура за евродепутат.Грешката е може би в младостта ми,защото подходих прибързано!Не бях достатъчно добре запознат с отправеното предложение,но след като разгледах подробно фактите,помолих да бъда изключен от партията на г-н В.Симеонов.НЕ СЕ ИНТЕРЕСУВАМ ОТ ПОЛИТИКА!АЗ,ДАНИЕЛ АСЕНОВ, НЯМА ДА СЕ КАНДИДАТИРАМ ЗА ЕВРОДЕПУТАТ!Основната цел в главата ми е целта ми да тренирам и да се представя на максимално високо ниво на предстоящите състезания. Нямам интерес към политиката,не желая да бъде замесвано името ми в скандали.Много хора се свързаха с мен,получих доста хапливи коментари.НИКОГА НЕ СЪМ ОТРИЧАЛ ,ЧЕ СЪМ ОТ РОМСКИЯТ ЕТНОС!Всеки има право да мисли каквото си поиска,но аз бях длъжен да изразя своята позиция.Всякакви опити чрез името ми да се насажда етническо напрежение са глупави и повърхностни!Тук е момента да кажа на някои медии да не злоупотребяват,за да насаждат етническо напрежение!Народът не е глупав!Благодаря!“\r\n                    \n                    \n                ", "date": "2019.04.25", "title": "Боксьорът Даниел Асенов: Не се интересувам от политика"}
{"url": "https://www.dnes.bg/stranata/2019/04/25/velikoto-pytuvane-za-velikdenskite-praznici-start.408666", "text": "По традиция на Велики четвъртък ще започне и великото пътуване. Четирите почивни дни са предпоставка десетки хиляди семейства да се отправят към различни туристически дестинации у нас и в чужбина, към родните места, като най-голямото преселение очаквано ще бъде от столицата.\n\r\nДнес се очаква тежък трафик по магистралите и основните пътища на страната, но със сигурност ще има и нерви. Спират ТИР-овете в пиковите часове на четвъртък и на 29 април.\n\r\nНа АМ \"Тракия\" се ремонтира платното за Бургас на виадуктите - при 13-ти, 15-ти и 20-ти километър и над река Елшишка при 89-ти км. В тези участъци ще има две ленти в посока Бургас и една към столицата. На 29 април пък двете ленти ще са към София.\n                    \n                    \n                \r\nЗа да избегнат ремонта при р. Елишка, шофьорите могат използват три алтернативни маршрути. Описанието им, както и карта на ремонтите са публикувани на сайта на Пътната агенция.\n\r\nНа АМ \"Хемус\", на територията на Софийска област, се ремонтират виадуктите при 19-ти, 36-ти, 37-ми и 51-ви километър и тръбата за София на тунел \"Витиня\".\n\r\nВ участъците с ремонт водачите да предвидят повече време за пътуване, или да използват алтернативни маршрути, съветват от АПИ.\n\r\nАлтернативен маршрут на \"Тракия\" в посока Бургас е Подбалканският път I-6, а на \"Хемус\" в посока Монтана и Видин - проходът \"Петрохан\" и Искърското дефиле.\n\r\nНа 25 април от 16 до 20 часа се спира движението на камионите над 12 тона по автомагистралите и най-натоваренитe пътища. Забраната ще важи и в последния почивен ден 29 април (понеделник) от 14 до 20 часа.\n\r\nТази сутрин движението бе допълнително затруднено и от ТИР, който се запали на \"Тракия\".\r\n ", "date": "2019.04.25", "title": "Великото пътуване за Великденските празници... Старт!"}
{"url": "https://www.dnes.bg/temida/2019/04/25/arestuvaha-i-maikata-na-izostaveno-bebe-v-plovdiv.408668", "text": "Полицията в Пловдив е арестувала и майката на изоставеното 6-месечно бебе, съобщава bTV.\r\nТя е на 26 години и се е укривала в Старозагорска област.\nПрокуратурата образува досъдебно производство, а родителите на бебето са заплашени от затвор до 3 години. \r\nВчера беше задържан и бащата на момченцето - мъж на 28 години, който живее в една от ромските махали на града и според разследващите не е дал адекватно обяснение защо детето е било захвърлено. \r\n6-месечното бебе беше открито на паркинг, оставено между два автомобила. То веднага е откарано в Университетска болница \"Св. Георги\", където лекарите констатирали, че е в добро здравословно състояние.\r\n ", "date": "2019.04.25", "title": "Арестуваха и майката на изоставено бебе в Пловдив"}
{"url": "https://www.dnes.bg/obshtestvo/2019/04/25/bez-e-tata-po-velikden-boiadisaite-iaicata-s-estestveni-materiali.408653", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Велики четвъртък e - ден, който крие много символика. В ранното утро, още преди първите зари на слънцето, се боядисат великденските яйца. \n\r\nЧервеният цвят - символ на Христовата кръв - се полага на първото яйце. С него се прави кръстен знак - първо върху челата на децата, а след това и на всички останали от семейството. У нас по традиция на Велики четвъртък се замесват и козунаците \n\r\nКак можем да заместим боите от магазина с естествени багрила, които са използвали и бабите ни в годините назад показа в \"България сутрин\" нутриционистът Яна Данаилова. \n\r\n\"Всички тези Е-та в състава на боите, има опасност да проникнат през порите на яйцето. Факт е, че Е102, Е110, Е333 - това са бои, които в някои европейски страни са забранени. Те са доказани алергени и за хора, които страдат от алергии, могат да доведат до дискомфорт\", обясни Данаилова пред . \n                    \n                    \n                \r\nТя посочи, че за да се постигне червеният цвят естествено, могат да се използват боровинки или сварено цвекло. За жълто може да ползваме куркума, а за оранжево обелки от лук. Данаилова обясни още, че е добре в оцветената вода да поставим сол и оцет. \n\r\nПо думите ѝ при естествените бои трябва да се изчака повече, за да се получат по-наситени цветове. \n\r\n\"Няма риск за здравето ни, отнема време, но в крайна сметка така се връщаме към изконните български традиции\", завърши нутриционистът на финал.\r\n ", "date": "2019.04.25", "title": "Без Е-тата по Великден! Боядисайте яйцата с естествени материали "}
{"url": "https://www.dnes.bg/politika/2019/04/25/mitko-polihronov-zaema-miastoto-na-delian-dobrev-v-ns.408670", "text": "Заместник-председателят на общинския съвет в Хасково Митко Полихронов положи клетва като народен представител от ГЕРБ. \n\n\r\nНовият депутат заема овакантеното от Делян Добрев място. .\r\n\r\nТогава Добрев обясни, че се е уморил да защитава името си от всякакви спекулации и затова е решил да напусне парламента.\r\nЗаради \"Апартаментгейт\" с постовете си се разделиха и правосъдният министър Цецка Цачева, зам.-министърът на спорта Ваня Колева, зам.-министърът на енергетиката Красимир Първанов, а Цветан Цветанов напусна Народното събрание.", "date": "2019.04.25", "title": "Митко Полихронов заема мястото на Делян Добрев в НС"}
{"url": "https://www.dnes.bg/world/2019/04/25/nad-1200-pojara-bushuvat-v-polsha-za-poslednite-dva-dni.408652", "text": "Над 1200 горски пожара бушуват на територията на Полша. Те са избухнали през последните два дни и са обхванали обширни територии, съобщиха властите.\r\nСухото време, обхванало страната през последните седмици, е основната причина за бедствията.\r\nНад 3000 пожара са били регистрирани в Полша от началото на годината. Броят им е два пъти по-голям в сравнение със същия период на миналата година.\r\n ", "date": "2019.04.25", "title": "Над 1200 пожара бушуват в Полша за последните два дни"}
{"url": "https://www.dnes.bg/notifikacii/2019/04/25/poroshenko-obvini-moskva-premina-chervenata-liniia.408655", "text": "Украинският президент Петро Порошенко обвини Москва, че е преминала \"червена линия\" с подписването на указ за облекчаване на процедурата за получаване на руско гражданство в Източна Украйна, предаде ДПА.\n\r\n\"Факт е, че Кремъл подготвя следващия етап на агресия срещу нашата страна: анексирането на украинския регион Донбас или създаването на руски анклав в Украйна\", каза той.\n\r\nПорошенко, който загуби втория тур на президентските избори в Украйна в неделя, призова международната общност да предотврати \"най-лошия сценарий\" и да затегне санкциите срещу Русия.\n\r\nЕкипът на новоизбрания президент Володимир Зеленски - комик, който никога не е заемал политически пост - също разкритикува хода на Кремъл.\n                \n                \r\n\"Това действие е още едно очевидно потвърждение за международната общност за истинската роля на Русия като държава агресор\", заяви екипът му.\r\n\n\r\nКремъл съобщи вчера, че президентът Владимир Путин е подписал указ, който прави по-лесно за хората, живеещи в сепаратистките региони на Източна Украйна, да получат руски паспорти.\n\n\r\nЖителите с постоянно пребиваване в \"отделни окръзи\" в Донецка и Луганска област могат да станат руски граждани чрез \"опростен процес\", според Кремъл.\n\r\nРешението за предоставяне на жителите на Донбас на гражданство на Руската федерация по опростен ред има чисто хуманитарен характер, защото ситуацията, в която те се оказаха, не бива да бъде търпяна, заяви руският президент Владимир Путин пред руски депутати, предаде ТАСС, цитирана от БТА.\n\r\n\"Нямаме никакво желание да създаваме проблеми на новата украинска власт, но да се търпи ситуация, при която хора, живеещи на територията на тези Донецка и Луганска република, лишени напълно от всякакви граждански права, това вече преминава границата от гледна точка на правата на човека. Те не могат да се придвижват нормално, не могат да удовлетворяват най-елементарните си потребности и да се ползват от елементарните си права. Това е въпрос от чисто хуманитарен характер\", каза руският лидер.\n\r\n\r\n ", "date": "2019.04.25", "title": "Порошенко обвини: Москва премина \"червената линия\""}
{"url": "https://www.dnes.bg/football/2019/04/25/grisha-ganchev-progovori-sled-izdynkata-na-cska.408657", "text": "Собственикът на ЦСКА Гриша Ганчев логично не беше в настроение след отпадането на 1/2-финалите от Купата на България от Ботев Пловдив. \r\nРеваншът в София завърши 3:3 и с общ резултат 6:5 \"канарчетата\" се класираха за решаващия мач, където ще срещнат градския съперник Локомотив.\r\n \r\nДо 88-ата минута на \"Българска армия\" \"червените\" имаха преднина от 3:2 и бяха с двама души повече на терена, но допуснаха изравняване след корнер.\r\n \r\n\"За мен българският футбол функционира. Уникален мач. Това е спорт. Може и да паднем, и да бием\", лаконичен беше Ганчев.\r\n \r\n", "date": "2019.04.25", "title": "Гриша Ганчев проговори след издънката на ЦСКА"}
{"url": "https://www.dnes.bg/sofia/2019/04/25/novo-geto-v-stolichniia-kv-orlandovci-plashi-mestnite.408661", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nНад 500 души са подписали искане за незабавното премахване на постройките в новоизникналото гето в \"Орландовци\".\r\nСпоред жителите на града, в къщите живеят криминално проявени хора и това буди страх сред останалото население. Страхуват се и останалите роми в \"Орландовци\".\r\nВМРО се зае с казуса, а от Столичната община обещаха проверки.\r\nВ \"Орландовци\" има проблем с пришълците, споделя общинският съветник от ВМРО Карлос Контрера пред . \"Нещата ескалират в годините. Дори на местните роми отдавна им е писнало от пришълци. Стига с този хаос и анархия! Заселва се някой и си прави каквото иска, абсолютна анархия е това нещо\", добави той.\r\n                    \n                    \n                Въпросните хора обаче живеели там от поне 25 години. Това заяви Христо Николов от Фондация \"Саворе\". Според него това е фарс, който се използва чисто на партийна основа.\r\n\"Полицията прави проверки. Ако има криминално проявени лица, на тях там ли им е мястото?! Къде е структурата на държавата в лицето на институциите\", настоя Николов в \"България сутрин\".\r\nНа въпроса на ВМРО защо българите дърпат децата от училище, за да не са с ромчета, Контрера подчертя липсата на ваксинация и наличието на хепатит в гетата.\r\n\"Самата полиция много пъти е натискана от НПО-та и им се дават указания да не закачат гетата\", заяви общинският съветник.\r\nКарлос Контрера очаква да приключи целият процес по събарянето на незаконните постройки, а СДВР да засили полицейското присъствие в \"Орландовци\".", "date": "2019.04.25", "title": "Ново гето в столичния кв. \"Орландовци\" плаши местните "}
{"url": "https://www.dnes.bg/sport/2019/04/25/nebesni-mentori-spomen-za-futbolni-legendi-i-sydii.408669", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        Турнирът \"Небесни ментори\" ще почете футболни легенди и съдии, които вече не са сред нас. Надпреварата ще се проведе на 1 май на базата на националния отбор в \"Бояна\". В нея участие ще вземат легендарни играчи от близкото минало като Георги Иванов - Гонзо, Александър Александров - Кривия, Христо Янев, Велизар Димитров, Емил Велев и националния селекционер Петър Хубчев.\n\r\nЕдин от организаторите на турнира - Велислав Вуцов, сподели в \"България сутрин\", че напоследък все по-рядко се сещаме за легендите в родния футбол.\r\n\"Хората, които ще почетем в този турнир бяха изключително добри приятели  в живота. Напоследък изпратихме футболисти, съдии и ръководители, които  са спечелили сърцата на феновете. Затова и решихме да ги обединим в  един отбор \"Четвъртият отбор на националите\", каза той.\r\n                    \n                    \n                По думите му в турнира ще вземат участие бивши и настоящи съдии и футболисти.\r\n\"Искам да благодаря на БФС, че ни предостави базата си. Всички участници се отзоваха с голямо удоволствие. Народ без минало няма бъдеще. Ако не си уважаваме легендите, къде сме тръгнали? Много са малко легендите в съвременния футбол\", каза Вуцов пред \r\nТреньорът допълни, че инициатор на събитието е синът на покойния съдия Георги Цветанов - Цветан.", "date": "2019.04.25", "title": "\"Небесни ментори\" - спомен за футболни легенди и съдии"}
{"url": "https://www.dnes.bg/notifikacii/2019/04/25/putin-i-kim-na-chetiri-ochi-polzotvorno-i-konstruktivno.408672", "text": "Приключи срещата на четири очи между руския президент Владимир Путин и севернокорейския лидер Ким Чен Ун, предадоха световните агенции, цитирани от БТА.\n\r\nСлед края й двамата лидери я определиха като ползотворна, конструктивна и обстоятелствена, а после се оттеглиха заедно с представители на двете държави за разговори в по-широк формат.\n\n\r\nПутин каза, че на срещата на четири очи е обменил с Ким мнения за това какво трябва да бъде направено за подобряване на ситуацията на Корейския полуостров. \n\r\nКим каза, че с Путин са обсъждали начини за мирно уреждане на кризата там.\n\r\nСевернокорейският лидер изрази надежда, че конструктивният и полезен диалог с Путин ще продължи. Путин каза, че с Ким са обсъждали и историята на двустранните отношения и перспективите за развитие на двустранните връзки.\r\nГотви се среща Путин – Ким: КНДР търси подкрепата на Русия\n                \r\nГотви се среща Путин – Ким: КНДР търси подкрепата на Русия\n\r\n", "date": "2019.04.25", "title": "Путин и Ким на четири очи: Ползотворно и конструктивно"}
{"url": "https://www.dnes.bg/stranata/2019/04/25/po-skypo-gorivo-za-praznicite-spekula-ili-otrajenie-na-pazara.408662", "text": "                    \r\n                        \r\n                        \r\n                        \r\n                    \r\n                        \r\n                        \r\n                        \t\t\t\t\t\r\n                                                                        \r\nТрадиционно преди празниците цените на горивата отново скочиха. Поскъпването на бензина е второто повишение в рамките на седмица, след като цената на А-95 се увеличи с 3 стотинки. \n\r\nСлед вълната протести от края на миналата година цените тръгнаха надолу, но с идването на новата година и по-топлите сезони, отново скочиха. Така в сравнение с януари днес плащаме с 25-26 стотинки повече.\n\n\r\n\"Ако следим цените на основният петрол на Европа само за януари има поскъпване от 37%, подхранено от доста геополитически фактори - ситуацията в Иран, във Венецуела. Мисля, че съответства на тези в страната\", коментира финансистът Преслав Райков  в \"България сутрин\".\n                    \n                    \n                \r\n\n\r\nПо думите му движенията на суровия петрол в страната имат асиметрично движение. Когато петролът се покачва много по-бързо, това бързо се отразява на бензина и дизела. Когато спада, това става по-бавно, което създава усещане на хората, че цените на горивата не спадат със същия темп.\n\r\n\"Цените на горивата биха се повишавали от тук насетне. Ако проследим това, което се случва в последните месеци, покачването на цените на нефта и го обясним с това, че се дължи на рестриктивната политика на ОПЕК и Русия и невъзможностите на нефта в САЩ да компенсира, бихме виждали по-голяма заинтересованост от ОПЕК и Русия да се да се задържат тези цени\", посочи Валентин Кънев от Балканската черноморска петролна и газова асоциация.\n\r\n\r\nПо думите му това, което се е изнасяло от Иран до този момент, трябва да бъде компенсирано от някой друг.\n\r\n\"Пазарът ще бъде дисбалансиран от това, което посочи г-н Кънев. Очаквам да се появи  свръхпредлагане. Това поскъпване на глобавния пазар е по-скоро от спекулативен характер, защото спекулантите са първите, които реагират на политически решения, пазарът след това обаче придобива реално измерение. До две седмици цената на нефта ще се понижи\", обясни енергийният експерт Васил Начев пред .\n\r\nПо думите на финансиста Преслав Райков протестите не биха могли да решат проблема с цената на горивата. \n\r\n\"Държавата трябва да се намеси по косвен начин, като насърчи конкуренцията чрез ясно регламентиране на законите за данъчните складове - темата, която повдига най-голям дебат в сферата\", посочи той.", "date": "2019.04.25", "title": "По-скъпо гориво за празниците: Спекула или отражение на пазара?"}
{"url": "https://www.dnes.bg/notifikacii/2019/04/25/djoshua-se-izpravia-sreshtu-kobrata-na-noviia-uait-hart-lein.408712", "text": "Тотнъм е направил официална оферта на световния шампион по бокс Антъни Джошуа да бъде домакин на някой от следващите му мачове на новия стадион на клуба.\r\nТова гарантирало огромна публика. „Уайт Харт Лейн\" бе ремонтиран за над 1 милиард лири и в момента е най-модерното съоръжение в Англия.\r\n \r\nВероятно Джошуа ще гостува на Тотнъм догодина, когато най-вероятно ще е и мачът му с Кубрат Пулев. Пулев е официален претендент за титлата на Международната боксова федерация, пише \"\".\r\n \r\nСтадионът на Тотнъм има огромно предимство. Тревата на „Уембли\" бе съсипана след мача Джошуа - Александър Поветкин. Тази на „Уайт Харт Лейн\" се прибира под трибуните и отдолу има изкуствена, за да могат да се играят и двубои по американски футбол. Това може да се използва и при бокса.\r\n \r\nВ същото време кубинецът Ортис се отказа да се бие с Джошуа на 1 юни, защото му било предложена смешна сума.\r\n \r\n", "date": "2019.04.25", "title": "Джошуа се изправя срещу Кобрата на новия \"Уайт Харт Лейн\"?"}
{"url": "https://www.dnes.bg/politika/2019/04/25/ns-odobri-syzdavaneto-na-ofis-na-svetovnata-banka-u-nas.408711", "text": "Парламентът ратифицира споразумение с Международната банка за възстановяване и развитие за подкрепа за откриването на неин офис у нас. \n\r\nще  за откриването на офиса в София. За това държавата ще даде в периода 2019-2023 г. . \n\r\nПланира се изпълнението на проекта да е поетапно, като първата фаза ще стартира през юли 2019 г. и ще достигне пълния капацитет от . \n\r\nМеждународната финансова институция прогнозира  през петата година.\n\r\nОчаква се в офиса да бъдат  по информационни технологии, които ще заменят и разширят услугите и продуктите, доставяни от Вашингтон.\n                    \n                    \n                \r\nУстановяването на подобна структура у нас ще способства за осигуряването на работни места за високотехнологични специалисти и за надграждането на потенциал в сектори с висока добавена стойност. \n\r\nОсвен това ще се издигне престижът на страната ни пред международната инвеститорска общност като атрактивна дестинация за бизнес и инвестиции, пише в мотивите.", "date": "2019.04.25", "title": "НС одобри създаването на офис на Световната банка у нас "}
{"url": "https://www.dnes.bg/evroizbori-19/2019/04/25/misiia-andrei-slabakov-shte-bori-negramotnostta-v-evropa.408728", "text": "Отнемане на децата от техните родители и отиването им в приемни семейства, които по-добре ще се грижат за тези деца. Родители, които не пращат децата си на училище, са убили тяхното бъдеще! Това е инкубатор за престъпност - те остават неграмотни и нямат друг избор освен да убиват и да грабят, за да оцелеят, но те не са виновни. Тези родители унищожават децата си. Приемните семейства ще се грижат по-добре за образованието и бъдещето на децата.\n\nТова каза пред БНР кандидатът за евродепутат от листата на ВМРО Андрей Слабаков.\n\r\nСпоред него \"циганите в България трябва да подкрепят това предложение\".\n\r\nРежисьорът обясни, че е приел номинацията, защото с ВМРО гледат в една посока, но уточни, че \"по-скоро те мислят като мен\". \n                    \n                    \n                \r\nПопитан зад какви каузи ще застане, ако замине за Брюксел, той отговори, че отива, за да помага на Ангел Джамбазки в посоката, в която той е тръгнал, защото той бил от най-работните евродепутати. \n\r\n\"Трябва да се измисли някакъв смислен закон за емиграцията, тъй като в Европа влизат огромна група хора, които не приемат нашата система. Трябва да се реши проблемът с огромната неграмотност в ЕС, това създава огромни маси хора, които лесно могат да бъдат манипулирани. Интеграцията на тези хора е проблем, защото те не желаят да се интегрират\", допълни Слабаков.\n\r\nСлабаков взе отношение и по темата \"Апартаментгейт\". \n\r\n\"Човек е невинен до доказване на противното. Странно е, че са обявени за виновни хора, преди да са завършили разследванията на съответните органи\", заяви той и изрази готовност да декларира имотите си предварително, въпреки че не е длъжен да прави това. \n\r\nКандидат-евродепутатът изрази учудване, че досега нито един български представител в Брюксел не е казал и една дума за изкуство и култура и даде своята визия за проблемите в сектора.\n\r\n\"Трябва да има културен обмен между страните от ЕС, за да можем да се запознаваме с културните продукти на различните държави. Съществува конфекция от американски филми, а за да гледаш европейски филми, трябва да полагаш нечовешки усилия\", завърши Андрей Слабаков.", "date": "2019.04.25", "title": "Мисия: Андрей Слабаков ще бори неграмотността в Европа"}
{"url": "https://www.dnes.bg/obshtestvo/2019/04/25/praznicite-za-deputatite-zapochnaha-shte-vakancuvat-12-dni.408720", "text": "Депутатската великденска ваканция започна. По правилника на Народното събрание законотворците почиват по 10 дена по Великден, считано от Разпети петък.\n\r\nТака почивката на депутатите трябва да продължи до 6 май. Тогава обаче е Гергьовден и на практика народните представители ще се върнат на работа на 8 май и ваканцията им ще продължи 12 дни.\n\r\nТази година само ден след края на великденските празници идва друг почивен ден заради Деня на труда 1 май. След това пък няма да се работи на 6 май. Така българите също ще почиват повече, но пък за да слеят дните, ще трябва да пускат отпуски.\n\r\nМалко преди старта на почивните дни Тома Биков от ГЕРБ пожела светло посрещане на Възкресение Христово. Той призова колегите си и за повече смирение.\n                    \n                    \n                \r\n\"Да разберем къде сме сбъркали, защото всеки бърка, да се разкаем истински и да не повтаряме грешките си. Ние живеем със съзнанието, че сме грешни, и това е съзнанието на всеки християнин\", каза в декларация Тома Биков.\n\r\n\"Да се вглеждаме в себе си и да се върнем по-добри\", пожела пък зам.-шефът на Народното събрание Емил Христов.\n\r\nВ последния работен ден преди Великден депутатите ударно приеха промени на първо и второ четене в Закона за местните данъци и такси, ратифицираха и споразумението с Международната банка за възстановяване и развитие за предоставяне на подкрепа за офис на Световната банка в София.\n\r\nДепутатите окончателно приеха и поправки в Закона за търговския регистър и Закона за мерките срещу изпирането на пари.\n\r\nПарламентът прие на първо четене и Законопроекта за маслодайната роза.", "date": "2019.04.25", "title": "Празниците за депутатите започнаха, ще ваканцуват 12 дни"}
{"url": "https://www.dnes.bg/zvezdi/2019/04/25/djoni-dep-zajivia-s-nova-jena-ruska-tanciorka.408715", "text": "Джони Деп има връзка с рускиня, която работи като танцьорка. Актьорът срещнал Полина Глен на парти в Лос Анджелис миналата година и тя скоро се премистила в неговия дом в Калифорния. Двамата вече живеят заедно, което означава, че връзката им е сериозна, според близки на звездата.\r\n\"Полина се запозна с Джони на парти в Ел Ей. Тя често получава покани за такива събития и случайно го срещна. Тя е танцьорка и секси момиче. Тя не знаеше кой е Джони, докато той не дойде и не ѝ се представи\", твърди източник на \"Daily Mail\".\r\n \r\nДеп бил доволен, че Полина дори не знаела кой е той. \"Той изяснява правни въпроси с бившата си жена, а тази красива руска танцьорка не иска нищо и дори не знае кой е той. Хората винаги изглеждат различно на живо. Когато тя разбра кой е той, тя беше щастлива. Тя е много мила, грижовна и талантлива\", коментира източникът.\r\n \r\n\r\n ", "date": "2019.04.25", "title": "Джони Деп заживя с нова жена - руска танцьорка"}
{"url": "https://www.dnes.bg/obshtestvo/2019/04/25/mestan-nameri-pari-plati-garanciiata-ot-10-bona.408735", "text": "Лидерът на партия ДОСТ Лютви Местан плати паричната гаранция от 10 000 лева, която Окръжната прокуратура в Кърджали му наложи. Това съобщиха от държавното обвинение.\n\n\r\nТой е обвинен в причиняване на смърт по непредпазливост на 6-месечно бебе при  тежка катастрофа, която стана на 14 април на международния път за ГКПП  \"Маказа\".\r\nМярката за неотклонение беше отменена веднъж от Окръжния съд в Кърджали, защото прокуратурата не беше събрала данни за имущественото състояние на Местан.\r\nВеднага след съдебното определение прокуратурата пак наложи на политика мярка за неотклонение \"парична гаранция\" от 10 000 лева.\r\nГлавният прокурор Сотир Цацаров взе под специален надзор разследването срещу Лютви Местан.", "date": "2019.04.25", "title": "Местан намери пари, плати гаранцията от 10 бона"}
{"url": "https://www.dnes.bg/stranata/2019/04/25/maikata-ostavila-mehmed-na-parkinga-niamala-pari-za-nego.408736", "text": "Безпаричие принудило 26-годишната Галя да остави бебето си на паркинга до жп гарата в Пловдив. \n\r\nМомченцето е родено на 28 декември 2018 и се казва Мехмед, съобщиха днес районният пркурор на Пловдив Чавдар Грошев и шефът на полицията  в града Атанас Илков. \n\n Бебето беше изоставено на асфалта на паркинг на БДЖ, в района на Централна жп гара, където обикновено  майката просила. \n\r\nСлед като беше задържана, тя обяснила на разследващите, че е взела решението да го остави там спонтанно. \n                    \n                    \n                \r\nКазала още, че отишла до своя приятелка да вземе пари за пътни до родното и село Обручище, Старазагорско.\n\r\nПреди да потегли към него, Галя се върнала на паркинга, където зарязала детето си, но видяла много полиция и се скрила.\n\r\nОткрита е в Обручище днес сутринта. Бащата на бебето - 28-годишният Григор, е бил задържан в сряда в Кричим.\n\r\nДо разкриването на самоличността на родителите на Мехмед се стигнало след като в полицията е постъпил сигнал от мъж, които твърди, че знае кои са и дава информация къде могат да бъдат открити. \n\r\nПолицията бързо установява бащата Григор, които живял при негови близки.\n\r\nТой е признал, че от няколко дни не е виждал майката и бебето. \n\r\nГригор уверил полицията, че иска да се грижи за бебето, но пък се оказало, че той не го е припознал, защото бил в чужбина, когато Мехмед се е родил. \n\r\nСрещу Галя е образувано досъдебно производство, като наказанието, което може да получи е до 3 години затвор. \r\n , защото майка му няма възможност да се грижи за него.", "date": "2019.04.25", "title": "Майката оставила Мехмед на паркинга, нямала пари за него "}
{"url": "https://www.dnes.bg/evroizbori-19/2019/04/25/imotite-srivat-doverieto-kym-politicite-bsp-31-3-gerb-30-9.408677", "text": "Поредна социологическа агенция дава лека преднина на БСП пред ГЕРБ за предстоящите европейски избори през май. \n\r\nСпоред данните на \"Маркет Линкс\", представени пред bTV, социалистите ще съберат 31,3% от гласовете на избирателите, а ГЕРБ - 30,9%.\n\r\nС големи шансове да изпратят свой представител в Европейския парламент са ДПС с 6,1%. Следват ги коалицията ВМРО - БНД с 5% и Демократична България с 4,6% подкрепа. Далеч назад остава листата на \"Воля\" на Веселин Марешки с 1,7%.\n\r\n\"Резултатът е в следствие на този скандал в държавата - \"Апартаментгейт\", той се отрази на рейтинга на ГЕРБ\", коментира социологът Доброми Живков. Той допълни, че като цяло общото доверие към политическа класа спада. \n                    \n                    \n                \r\nСпоред данните от проучването, 63% от анкетираните твърдят, че мнението им за ГЕРБ се е променило в негативна посока след скандала с евтините имоти. 35% отговарят с \"по-скоро негативна\". Само 1% от попитаните заявяват, че мнението им за управляващатата партия се е променила към \"положително\" след скандала.\n\r\nЖивков уточни, че при толкова малка разлика е трудно да се прогнозира кой ще спечели повече места в европарламента.", "date": "2019.04.25", "title": "Имотите сриват доверието към политиците... БСП - 31,3%, ГЕРБ - 30,9%"}
{"url": "https://www.dnes.bg/evroizbori-19/2019/04/25/ivancheva-iska-izvyn-aresta-shte-vodi-predizborna-kampaniia.408698", "text": "Десислава Иванчева, отстранения кмет на столичния район \"Младост\", иска да бъде освободена от ареста, за да провежда предизборната си кампания, съобщи \"Дарик\".\n\r\nПреди дни тя бше осъдена на първа инстанция на 20 години затвор по обвинение в искане на подкуп в особено големи размери. Тогава тя беше върната в ареста. \r\nСедмица по-късно инициативен комитет я регистрира в Централната избирателна комисия за предстоящите избори. \n\r\nДнес Десислава Иванчева заяви, че според нея тя няма да бъде оправдана и от втора инстанция по процеса за подкупа.\n\n\n                    \n                    \n                \r\nИванчева беше разпитвана като свидетел по дело за катастрофа, станала миналата година. Тя смята, че няма как да се докаже на следващите инстанции, че е получила подкуп.\n\r\nИванчева се надява да не води предизборната си кампания за евродепутат от ареста, тъй като по закон всички кандидати трябва да имат равен старт и равни права.\n\r\nТя беше категорична, че Петър Кърджилов е законният кмет на \"Младост\" в момента, а всички действия на Румен Русев трябва да бъдат отменени.\n\r\nВчера на първа инстанция Административният съд София-град обяви за незаконно назначаването на сегашния кмет на район „Младост” - Румен Русев. Той бе уволнен от общината със заповед на Иванчева, издадена от ареста, но въпреки това Столичният общински съвет го назначи за временен кмет, какъвто е и до днес.", "date": "2019.04.25", "title": "Иванчева иска извън ареста, ще води предизборна кампания!"}
{"url": "https://www.dnes.bg/muzika-drugi/2019/04/25/mario-hosen-se-zavryshta-na-bylgarskata-scena.408739", "text": "Известният цигулар Марио Хосен се завръща на българската сцена с големия спектакъл „Между два свята“, който ще представи на 25 ноември в зала 1 на НДК.\r\n“Програмата на новия ми спектакъл, който ще бъде истинско музикално шоу, е своеобразен сблъсък на коренно противоположни светоусещания и подходи в класическата музика. Ще пресъздадем този сблъсък със загадъчност и драматизъм - експресивното и демоничното срещу интимното и ангелското в музикалното послание”, споделя маестро Хосен.\r\n“Между два свята” обещава силни емоции за любителите на класическата музика. На сцената с Марио Хосен ще се качи швейцарският пианист Адриан Йотикер, който участва в уникални балетни спектакли в оперите в Мюнхен и Цюрих с изпълнение на клавирните концерти на Шопен. Диригент на оркестъра Камерата Орфика (НБУ) ще бъде харизматичният Кристиан Шулц, директор на Виенския симфоничен оркестър.\r\n                    \n                    \n                Тази година маестро Хосен е и музикален директор на най-големия ни музикален фестивал и най-стария български фестивал изобщо - “Варненско лято”.\r\nМарио Хосен е световнопризнат изпълнител и изследовател на творчеството на Паганини, което му печели прозвището Преродения Паганини. През 2018 г. той направи звукозапис на няколко произведения, които светът не беше чувал в оригинал от времето на самия Паганини. Световна премиера за част от тях ще бъде и концертът на маестро Хосен в София “Между два свята”.\r\nБилетите за концерта са в продажба в мрежата на Eventim.bg и на касите в НДК на цени между 30 и 100 лв.", "date": "2019.04.25", "title": "Марио Хосен се завръща на българската сцена"}
